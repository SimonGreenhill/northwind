# language_name:        Estonian
# closest ISO 639-3:    est
# ISO_15924:            Latn
# year_short:           1997
# year_long:            
# vernacular_title:     
# english_title:        The Bible in Estonian
# URL:                  http://etabetapi.com/read/est/Gen/1
# copyright_short:      © Eesti Piibliselts 1997
# copyright_long:       Eesti Piibliselts, 1997<br>Estonian Bible Society, 1997
# notes:                
01001001	Alguses lõi Jumal taeva ja maa .
01001002	Maa oli tühi ja paljas ja pimedus oli sügavuse peal ja Jumala Vaim hõljus vete kohal .
01001003	Ja Jumal ütles : ' Saagu valgus ! ' Ja valgus sai .
01001004	Ja Jumal nägi , et valgus oli hea , ja Jumal lahutas valguse pimedusest .
01001005	Ja Jumal nimetas valguse päevaks ja pimeduse ta nimetas ööks . Siis sai õhtu ja sai hommik - esimene päev .
01001006	Ja Jumal ütles : ' Saagu laotus vete vahele ja see lahutagu veed vetest ! '
01001007	Ja nõnda sündis : Jumal tegi laotuse ja lahutas veed , mis olid laotuse all , vetest , mis olid laotuse peal .
01001008	Ja Jumal nimetas laotuse taevaks . Siis sai õhtu ja sai hommik - teine päev .
01001009	Ja Jumal ütles : ' Veed kogunegu taeva all ühte paika , et kuiva näha oleks ! ' Ja nõnda sündis .
01001010	Ja Jumal nimetas kuiva pinna maaks ja veekogu ta nimetas mereks . Ja Jumal nägi , et see oli hea .
01001011	Ja Jumal ütles : ' Maast tärgaku haljas rohi , seemet kandvad taimed , viljapuud , mille viljas on nende seeme , nende liikide järgi maa peale ! ' Ja nõnda sündis :
01001012	maa laskis võrsuda haljast rohtu , seemet kandvaid taimi nende liikide järgi , ja viljapuid , mille viljas on nende seeme , nende liikide järgi . Ja Jumal nägi , et see oli hea .
01001013	Siis sai õhtu ja sai hommik - kolmas päev .
01001014	Ja Jumal ütles : ' Saagu valgused taevalaotusse eraldama päeva ööst ! Tähistagu need seatud aegu , päevi ja aastaid ,
01001015	olgu nad valgusteks taevalaotuses , valgustuseks maale ! ' Ja nõnda sündis :
01001016	Jumal tegi kaks suurt valgust : suurema valguse valitsema päeval ja väiksema valguse valitsema öösel , ning tähed .
01001017	Ja Jumal pani need taevalaotusse , et nad valgustaksid maad
01001018	ja valitseksid päeval ja öösel ja eraldaksid valguse pimedusest . Ja Jumal nägi , et see oli hea .
01001019	Siis sai õhtu ja sai hommik - neljas päev .
01001020	Ja Jumal ütles : ' Vesi kihagu elavaist olendeist , ja maa peal lennaku linnud taevalaotuse poole ! '
01001021	Ja Jumal lõi suured mereloomad ja kõiksugu elavad olendid , kellest vesi kihab , nende liikide järgi , ja kõiksugu tiibadega linnud nende liikide järgi . Ja Jumal nägi , et see oli hea .
01001022	Ja Jumal õnnistas neid ja ütles : ' Olge viljakad ja teid saagu palju , täitke mere vesi , ja lindusid saagu palju maa peale ! '
01001023	Siis sai õhtu ja sai hommik - viies päev .
01001024	Ja Jumal ütles : ' Maa toogu esile elavad olendid nende liikide järgi , kariloomad ja roomajad ja metsloomad nende liikide järgi ! ' Ja nõnda sündis :
01001025	Jumal tegi metsloomad nende liikide järgi , ja kariloomad nende liikide järgi , ja kõik roomajad maa peal nende liikide järgi . Ja Jumal nägi , et see oli hea .
01001026	Ja Jumal ütles : ' Tehkem inimesed oma näo järgi , meie sarnaseks , et nad valitseksid kalade üle meres , lindude üle taeva all , loomade üle ja kogu maa üle ja kõigi roomajate üle , kes maa peal roomavad ! '
01001027	Ja Jumal lõi inimese oma näo järgi , Jumala näo järgi lõi ta tema , ta lõi tema meheks ja naiseks .
01001028	Ja Jumal õnnistas neid , ja Jumal ütles neile : ' Olge viljakad ja teid saagu palju , täitke maa ja alistage see enestele ; ja valitsege kalade üle meres , lindude üle taeva all ja kõigi loomade üle , kes maa peal liiguvad ! '
01001029	Ja Jumal ütles : ' Vaata , mina annan teile kõik seemet kandvad taimed kogu maal , ja kõik puud , mis kannavad vilja , milles on nende seeme ; need olgu teile roaks !
01001030	Ja kõigile loomadele maa peal ja kõigile lindudele taeva all ja kõigile roomajaile maa peal , kelles on elav hing , annan ma kõiksugu haljast rohtu toiduks . ' Ja nõnda sündis .
01001031	Ja Jumal vaatas kõike , mis ta oli teinud , ja vaata , see oli väga hea . Siis sai õhtu ja sai hommik - kuues päev .
01002001	Nõnda on taevas ja maa ning kõik nende väed valmis saanud .
01002002	Ja Jumal oli lõpetanud seitsmendaks päevaks oma töö , mis ta tegi , ja hingas seitsmendal päeval kõigist oma tegudest , mis ta oli teinud .
01002003	Ja Jumal õnnistas seitsmendat päeva ja pühitses seda , sest ta oli siis hinganud kõigist oma tegudest , mis Jumal luues oli teinud .
01002004	See on lugu taeva ja maa sündimisest , kui need loodi . Sel ajal , kui Issand Jumal tegi maa ja taeva ,
01002005	kui ainsatki väljapõõsast ei olnud veel maa peal ja ainsatki väljarohtu ei olnud veel tärganud , sest Issand Jumal ei olnud lasknud vihma sadada maa peale , ja inimest ei olnud põldu harimas ,
01002006	tõusis udu maast ja kastis kogu mullapinda .
01002007	Ja Issand Jumal valmistas inimese , kes põrm on , mullast , ja puhus tema ninasse eluhinguse : nõnda sai inimene elavaks hingeks .
01002008	Ja Issand Jumal istutas Eedeni rohuaia päevatõusu poole ja pani sinna inimese , kelle ta oli valmistanud .
01002009	Ja Issand Jumal laskis maast tõusta kõiksugu puid , mis olid armsad pealtnäha ja millest oli hea süüa , ja elupuu keset aeda , ning hea ja kurja tundmise puu .
01002010	Ja Eedenist sai alguse jõgi , mis kastis rohuaeda , jagunedes sealtpeale neljaks haruks :
01002011	esimese nimi on Piison , see voolab ümber kogu Havilamaa , kus on kulda ;
01002012	selle maa kuld on hea , seal on bedolavaiku ja karneoolikive .
01002013	Ja teise jõe nimi on Giihon , see voolab ümber kogu Kuusimaa .
01002014	Ja kolmanda jõe nimi on Hiddekel , see voolab hommiku pool Assurit ; ja neljas jõgi on Frat .
01002015	Ja Issand Jumal võttis inimese ja pani ta Eedeni aeda harima ja hoidma .
01002016	Ja Issand Jumal keelas inimest ja ütles : ' Kõigist aia puudest sa võid küll süüa ,
01002017	aga hea ja kurja tundmise puust sa ei tohi süüa , sest päeval , mil sa sellest sööd , pead sa surma surema ! '
01002018	Ja Issand Jumal ütles : ' Inimesel ei ole hea üksi olla ; ma tahan teha temale abi , kes tema kohane on . '
01002019	Ja Issand Jumal valmistas mullast kõik loomad väljal ja kõik linnud taeva all ning tõi inimese juurde , et näha , kuidas tema neid nimetab . Ja kuidas inimene igat elavat olendit nimetas , nõnda pidi selle nimi olema .
01002020	Ja inimene pani nimed kõigile kariloomadele ja lindudele taeva all ja kõigile metsloomadele , aga inimesele ei leidunud abilist , kes tema kohane oleks .
01002021	Siis Issand Jumal laskis tulla raske une inimese peale ja see jäi magama ; siis ta võttis ühe tema küljeluudest ning sulges selle aseme taas lihaga .
01002022	Ja Issand Jumal ehitas küljeluu , mille ta inimesest oli võtnud , naiseks ja tõi tema Aadama juurde .
01002023	Ja Aadam ütles : ' See on nüüd luu minu luust ja liha minu lihast . Teda peab hüütama mehe naiseks , sest ta on mehest võetud ! '
01002024	Seepärast jätab mees maha oma isa ja ema ning hoiab oma naise poole , ja nemad on üks liha !
01002025	Ja nad olid mõlemad alasti , Aadam ja tema naine , ega häbenenud .
01003001	Aga madu oli kavalam kõigist loomadest väljal , kelle Issand Jumal oli teinud , ja ta ütles naisele : ' Kas Jumal on tõesti öelnud , et te ei tohi süüa mitte ühestki rohuaia puust ? '
01003002	Ja naine vastas maole : ' Me sööme küll rohuaia puude vilja ,
01003003	aga selle puu viljast , mis on keset aeda , on Jumal öelnud : Te ei tohi sellest süüa ega selle külge puutuda , et te ei sureks ! '
01003004	Ja madu ütles naisele : ' Te ei sure , kindlasti mitte ,
01003005	aga Jumal teab , et päeval , mil te sellest sööte , lähevad teie silmad lahti ja te saate Jumala sarnaseks , tundes head ja kurja . '
01003006	Ja naine nägi , et puust oli hea süüa , ja see tegi ta silmadele himu , ja et puu oli ihaldusväärne , sest see pidi targaks tegema . Siis ta võttis selle viljast ja sõi ning andis ka oma mehele , ja tema sõi .
01003007	Siis nende mõlema silmad läksid lahti ja nad tundsid endid alasti olevat , ja nad õmblesid viigilehti kokku ning tegid enestele põlled .
01003008	Ja nad kuulsid Issanda Jumala häält , kes rohuaias sinna ja tänna käis , kui päev viluks läks , ja Aadam ja tema naine peitsid endid Issanda Jumala palge eest rohuaia puude keskele .
01003009	Ja Issand Jumal hüüdis Aadamat ning ütles temale : ' Kus sa oled ? '
01003010	Ja tema vastas : ' Ma kuulsin su häält rohuaias ja kartsin , sest ma olen alasti . Sellepärast ma peitsin enese ära . '
01003011	Siis ta küsis : ' Kes on sulle teada andnud , et sa alasti oled ? Või oled sa söönud puust , millest ma sind keelasin söömast ? '
01003012	Ja Aadam vastas : ' Naine , kelle sa mulle kaasaks andsid , tema andis mulle puust ja ma sõin . '
01003013	Ja Issand Jumal küsis naiselt : ' Miks sa seda tegid ? ' Ja naine vastas : ' Madu pettis mind , ja ma sõin . '
01003014	Siis Issand Jumal ütles maole : ' Et sa seda tegid , siis ole sa neetud kõigi koduloomade ja kõigi metsloomade seas ! Sa pead roomama oma kõhu peal ja põrmu sööma kogu eluaja !
01003015	Ja ma tõstan vihavaenu sinu ja naise vahele , sinu seemne ja tema seemne vahele , kes purustab su pea , aga kelle kanda sa salvad . '
01003016	Naisele ta ütles : ' Sinule ma saadan väga palju valu , kui sa lapseootel oled : sa pead valuga lapsi ilmale tooma ! Sa himustad küll oma meest , aga tema valitseb su üle . '
01003017	Aga Aadamale ta ütles : ' Et sa kuulasid oma naise sõna ja sõid puust , millest mina olin sind keelanud , öeldes , et sa ei tohi sellest süüa , siis olgu maapind neetud sinu üleastumise pärast ! Vaevaga pead sa sellest sööma kogu eluaja !
01003018	Ta peab sulle kasvatama kibuvitsu ja ohakaid , ja põllutaimed olgu sulle toiduks !
01003019	Oma palge higis pead sa leiba sööma , kuni sa jälle mullaks saad , sest sellest sa oled võetud ! Tõesti , sa oled põrm ja pead jälle põrmuks saama ! '
01003020	Ja Aadam pani oma naisele nimeks Eeva , sest ta sai kõigi elavate emaks .
01003021	Ja Issand Jumal tegi Aadamale ja ta naisele nahkriided ning pani neile selga .
01003022	Ja Issand Jumal ütles : ' Vaata , inimene on saanud nagu üheks meie hulgast , tundes head ja kurja . Aga nüüd , et ta oma kätt ei sirutaks ega võtaks ka elupuust ega sööks ega elaks igavesti ! '
01003023	Siis saatis Issand Jumal tema Eedeni rohuaiast välja , et ta hariks maad , millest ta oli võetud .
01003024	Ja ta ajas Aadama välja ja pani hommikupoole Eedeni rohuaeda keerubid ja tuleleegina sähviva mõõga , et need valvaksid elupuu teed .
01004001	Ja Aadam sai ühte oma naise Eevaga , kes jäi lapseootele ja tõi Kaini ilmale ning ütles : ' Ma olen Issanda abiga mehe ilmale toonud . '
01004002	Ja tema sünnitas taas : ta venna Aabeli . Ja Aabel oli lambakarjane , Kain aga oli põllumees .
01004003	Ja mõne aja pärast juhtus , et Kain tõi Issandale roaohvri maaviljast ,
01004004	ja ka Aabel tõi oma lammaste esimesest soost ning nende rasvast , ja Issand vaatas Aabeli ja tema roaohvri peale ,
01004005	aga Kaini ja tema roaohvri peale ta ei vaadanud . Siis Kain vihastus väga ja lõi pilgu maha .
01004006	Ja Issand küsis Kainilt : ' Mispärast sa vihastud ? Ja mispärast sa pilgu maha lööd ?
01004007	Eks ole : kui sa head teed , siis on su pilk tõstetud üles ? Aga kui sa head ei tee , siis luurab patt ukse ees ja himustab sind . Kuid sina pead tema üle valitsema ! '
01004008	Ja Kain ütles oma vennale Aabelile : ' Lähme väljale ! ' Ja kui nad väljal olid , tungis Kain oma venna Aabeli kallale ja tappis tema .
01004009	Aga Issand küsis Kainilt : ' Kus on su vend Aabel ? ' Ja tema vastas : ' Ei mina tea . Kas ma olen oma venna hoidja ? '
01004010	Ja tema ütles : ' Mis sa oled teinud ? Sinu venna vere hääl kisendab maa pealt minu poole !
01004011	Aga nüüd ole sa neetud siit maa pealt , mis oma suu on avanud , su venna verd sinu käest vastu võttes !
01004012	Kui sa harid maad , siis see ei anna sulle enam oma rammu . Sa pead maa peal olema hulkur ja põgenik ! '
01004013	Ja Kain ütles Issandale : ' Mu karistus on suurem , kui ma suudan kanda !
01004014	Vaata , sa oled mind täna ära ajanud siit maalt ja ma pean varjule minema su palge eest ning maa peal olema hulkur ja põgenik . Ja igaüks , kes mind leiab , tapab mu . '
01004015	Ja Issand ütles temale : ' Ei , sugugi mitte , vaid igaühele , kes Kaini tapab , peab seitsmekordselt kätte makstama ! ' Ja Issand pani Kainile märgi , et leidja teda maha ei lööks .
01004016	Ja Kain läks ära Issanda palge eest ning elas Noodimaal , hommiku pool Eedenit .
01004017	Ja Kain sai ühte oma naisega , kes jäi lapseootele ja tõi ilmale Hanoki ; ja ta ehitas ühe linna ning nimetas selle linna oma poja Hanoki nime järgi .
01004018	Ja Hanokile sündis Iirad , Iiradile sündis Mehuujael , Mehuujaelile sündis Metuusael , Metuusaelile sündis Lemek .
01004019	Ja Lemek võttis enesele kaks naist : ühe nimi oli Aada ja teise nimi oli Silla .
01004020	Ja Aada tõi ilmale Jaabali , kes sai nende isaks , kes elasid telkides ja kasvatasid karja .
01004021	Ja tema venna nimi oli Juubal , kes sai kõigi kandlelööjate ja vilepuhujate isaks .
01004022	Ja Silla tõi ilmale Tuubal-Kaini , kes õpetas sepist taguma kõiki , kes tegid vask - ja raudsepa tööd ; ja Tuubal-Kaini õde oli Naama .
01004023	Ja Lemek ütles oma naistele : ' Aada ja Silla , kuulge mu häält , te Lemeki naised , pange tähele mu kõnet ! Jah , haava pärast ma tapan mehe ja verme pärast nooruki !
01004024	Kui Kaini pärast makstakse kätte seitse korda , siis Lemeki pärast seitsekümmend seitse korda ! '
01004025	Ja Aadam sai taas ühte oma naisega , kes tõi ilmale poja ja pani temale nimeks Sett , öeldes : ' Jumal andis mulle teise järeltulija Aabeli asemele , kuna Kain ta tappis . '
01004026	Ja Setile sündis ka poeg , ja ta pani temale nimeks Enos . Sel ajal hakati Issanda nime appi hüüdma .
01005001	See on Aadama sünniraamat . Sel päeval , mil Jumal inimese lõi , tegi ta tema Jumala sarnaseks .
01005002	Ta lõi tema meheks ja naiseks , ja ta õnnistas neid ning andis neile loomisepäeval nime : inimene .
01005003	Kui Aadam oli elanud sada kolmkümmend aastat , siis sündis temale poeg , kes oli tema sarnane , tema nägu , ja ta pani sellele nimeks Sett .
01005004	Ja Aadama elupäevi oli pärast Seti sündimist kaheksasada aastat , ja temale sündis poegi ja tütreid .
01005005	Nõnda oli kõiki Aadama elupäevi , mis ta elas , üheksasada kolmkümmend aastat ; siis ta suri .
01005006	Kui Sett oli elanud sada viis aastat , siis sündis temale Enos .
01005007	Ja Sett elas pärast Enose sündimist kaheksasada seitse aastat , ja temale sündis poegi ja tütreid .
01005008	Nõnda oli kõiki Seti elupäevi üheksasada kaksteist aastat ; siis ta suri .
01005009	Kui Enos oli elanud üheksakümmend aastat , siis sündis temale Keenan .
01005010	Ja Enos elas pärast Keenani sündimist kaheksasada viisteist aastat , ja temale sündis poegi ja tütreid .
01005011	Nõnda oli kõiki Enose elupäevi üheksasada viis aastat ; siis ta suri .
01005012	Kui Keenan oli elanud seitsekümmend aastat , siis sündis temale Mahalalel .
01005013	Ja Keenan elas pärast Mahalaleli sündimist kaheksasada nelikümmend aastat , ja temale sündis poegi ja tütreid .
01005014	Nõnda oli kõiki Keenani elupäevi üheksasada kümme aastat ; siis ta suri .
01005015	Kui Mahalalel oli elanud kuuskümmend viis aastat , siis sündis temale Jered .
01005016	Ja Mahalalel elas pärast Jeredi sündimist kaheksasada kolmkümmend aastat , ja temale sündis poegi ja tütreid .
01005017	Nõnda oli kõiki Mahalaleli elupäevi kaheksasada üheksakümmend viis aastat ; siis ta suri .
01005018	Kui Jered oli elanud sada kuuskümmend kaks aastat , siis sündis temale Eenok .
01005019	Ja Jered elas pärast Eenoki sündimist kaheksasada aastat , ja temale sündis poegi ja tütreid .
01005020	Nõnda oli kõiki Jeredi elupäevi üheksasada kuuskümmend kaks aastat ; siis ta suri .
01005021	Kui Eenok oli elanud kuuskümmend viis aastat , siis sündis temale Metuusala .
01005022	Ja Eenok kõndis pärast Metuusala sündimist koos Jumalaga kolmsada aastat , ja temale sündis poegi ja tütreid .
01005023	Nõnda oli kõiki Eenoki elupäevi kolmsada kuuskümmend viis aastat .
01005024	Eenok kõndis koos Jumalaga , ja siis ei olnud teda enam , sest Jumal võttis tema ära .
01005025	Kui Metuusala oli elanud sada kaheksakümmend seitse aastat , siis sündis temale Lemek .
01005026	Ja Metuusala elas pärast Lemeki sündimist seitsesada kaheksakümmend kaks aastat , ja temale sündis poegi ja tütreid .
01005027	Nõnda oli kõiki Metuusala elupäevi üheksasada kuuskümmend üheksa aastat ; siis ta suri .
01005028	Kui Lemek oli elanud sada kaheksakümmend kaks aastat , siis sündis temale poeg
01005029	ja ta pani sellele nimeks Noa ning ütles : ' See trööstib meid meie töös ja käte vaevas maa pärast , mille Issand on neednud ! '
01005030	Ja Lemek elas pärast Noa sündimist viissada üheksakümmend viis aastat , ja temale sündis poegi ja tütreid .
01005031	Nõnda oli kõiki Lemeki elupäevi seitsesada seitsekümmend seitse aastat ; siis ta suri .
01005032	Ja kui Noa oli viissada aastat vana , siis sündisid Noale Seem , Haam ja Jaafet .
01006001	Ja kui inimesi hakkas maa peal palju saama ja neile sündis tütreid ,
01006002	siis nägid Jumala pojad , et inimeste tütred olid ilusad , ja nad võtsid enestele naisi kõigist neist , keda nad välja valisid .
01006003	Aga Issand ütles : ' Minu Vaim ei pea igavesti jääma inimesse , sest ta on ikkagi ainult liha . Olgu ta elupäevi sada kakskümmend aastat ! '
01006004	Sel ajal , ja veel pärastpoolegi , kui Jumala pojad heitsid inimeste tütarde juurde ja need neile lapsi ilmale tõid , olid hiiglased maa peal : needsamad vägimehed , kes muistsest ajast on kuulsad mehed .
01006005	Kui Issand nägi , et inimese kurjus maa peal oli suur ja kõik ta südame mõtlemised iga päev üksnes kurjad ,
01006006	siis Issand kahetses , et ta inimese oli teinud maa peale , ja ta süda valutas .
01006007	Ja Issand ütles : ' Ma tahan inimese , kelle ma olen loonud , maa pealt kaotada , niihästi inimesed kui loomad ja roomajad ja taeva linnud , sest ma kahetsen , et ma nad olen teinud ! '
01006008	Aga Noa leidis armu Issanda silmis .
01006009	See on jutustus Noa soost : Noa oli üks õige mees , täiesti vaga oma rahvapõlve seas ; Noa kõndis koos Jumalaga .
01006010	Ja Noale sündis kolm poega - Seem , Haam ja Jaafet .
01006011	Aga maa oli Jumala palge ees raisku läinud ja vägivald täitis maad .
01006012	Ja Jumal vaatas maad , ja näe , see oli raisku läinud , sest kõik liha maa peal oli oma eluviisides raiskunud .
01006013	Ja Jumal ütles Noale : ' Ma olen otsustanud teha lõpu kõigele lihale , sest maa on täis nende vägivalda , ja seepärast , vaata , ma hävitan nemad koos maaga .
01006014	Tee enesele laev goferipuust ; laev tee kambritega ja pigita seda seest ning väljast maapigiga !
01006015	Ja tee see nõndaviisi : laeva pikkus olgu kolmsada küünart , laius viiskümmend küünart ja kõrgus kolmkümmend küünart ;
01006016	valmista see küünramõõdu järgi ; tee laevale katus peale ja tee uks laeva küljesse ; tee sellele alumine , keskmine ja ülemine lagi !
01006017	Sest vaata , ma saadan veeuputuse maa peale ja hävitan taeva alt kõik liha , kus eluvaim sees on ; kõik , mis maa peal on , peab hinge heitma !
01006018	Aga sinuga ma teen lepingu ja sina pead minema laeva , sina ja su pojad , su naine ja su poegade naised sinuga .
01006019	Ja sa pead viima laeva kõigist elavaist olendeist , kõigest lihast , igast liigist kaks , et nad koos sinuga jääksid elama : need olgu isane ja emane .
01006020	Lindudest nende liikide järgi ja loomadest nende liikide järgi , kõigist roomajaist maa peal nende liikide järgi , kõigist peavad kaks tulema sinu juurde , et nad võiksid jääda elama .
01006021	Ja sina võta enesele kõigest roast , mida süüakse , ja kogu enese juurde , et see oleks toiduks sinule ja neile . '
01006022	Ja Noa tegi kõik . Nii nagu Jumal teda käskis , nõnda ta tegi .
01007001	Ja Issand ütles Noale : ' Mine sina ja kogu su pere laeva , sest ma olen näinud , et sa selle rahvapõlve seas minu ees õige oled .
01007002	Võta enesele kõigist puhtaist loomadest seitse paari , isane ja emane ; ja loomadest , kes puhtad ei ole , kaks - isane ja emane .
01007003	Nõndasamuti lindudest taeva all seitse paari , isane ja emane , et nende sugu jääks elama kogu maa peale .
01007004	Sest juba seitsme päeva pärast ma lasen vihma sadada maa peale nelikümmend päeva ja nelikümmend ööd , ja ma kaotan maapinnalt kõik olendid , keda ma olen teinud ! '
01007005	Ja Noa tegi kõik nõnda , nagu Issand teda käskis .
01007006	Ja Noa oli kuussada aastat vana , kui uputusvesi maa peale tuli .
01007007	Ja Noa läks laeva , ja ta pojad ja ta naine ja ta poegade naised temaga , veeuputuse eest .
01007008	Puhtaist loomadest ja loomadest , kes puhtad ei ole , ja lindudest ja kõigist , kes maa peal roomavad ,
01007009	tulid kahekesi Noa juurde laeva isane ja emane , nõnda nagu Jumal Noale oli käsu andnud .
01007010	Ja seitsme päeva pärast tuli veeuputus maa peale .
01007011	Sel aastal , mil Noa kuussada aastat vanaks sai , teise kuu seitsmeteistkümnendal päeval , otse selsamal päeval puhkesid kõik suure sügavuse allikad ja taevaluugid tehti lahti .
01007012	Ja sadu tuli maa peale nelikümmend päeva ja nelikümmend ööd .
01007013	Otse selsamal päeval läksid Noa ja Noa pojad Seem ja Haam ja Jaafet ning Noa naine ja kolm ta poegade naist üheskoos laeva ,
01007014	nemad ja kõik metsloomad oma liikide järgi , ja kõiksugu kariloomad oma liikide järgi , ja kõiksugu roomajad , kes maa peal roomavad , oma liikide järgi , ja kõiksugu lendajad oma liikide järgi , kõik linnud , kõik tiivulised .
01007015	Ja need tulid Noa juurde laeva kahekaupa kõigest lihast , kus eluvaim sees on .
01007016	Ja need , kes sisse läksid , olid isane ja emane kõigest lihast , nõnda nagu Jumal temale oli käsu andnud . Ja Issand sulges ukse tema tagant .
01007017	Siis tuli nelikümmend päeva veeuputust maa peale ; vesi tõusis ja tõstis laeva , nõnda et see kerkis maast kõrgele .
01007018	Ja vesi võttis võimust ning seda sai maa peal väga palju , ja laev liikus veepinnal .
01007019	Ja vesi võttis maa peal väga võimust ja kõik kõrged mäed kogu taeva all kaeti .
01007020	Vesi tõusis neist viisteist küünart kõrgemale , nõnda et mäed olid kaetud .
01007021	Siis heitis hinge kõik liha , mis maa peal liikus , niihästi linnud kui kariloomad ja metsloomad ja kõik roomajad , kes maa peal roomasid , ja kõik inimesed ka .
01007022	Kõik , kellel eluvaimu hingus ninas oli , kõik , kes olid kuival maal , need surid .
01007023	Nõnda hävitati kõik olendid , kes maa peal olid ; niihästi inimesed kui loomad ja roomajad , ja linnud taeva all hävitati maa pealt , järele jäid ainult Noa ja need , kes temaga laevas olid .
01007024	Ja vesi võimutses maa peal sada viiskümmend päeva .
01008001	Siis Jumal mõtles Noale ja kõigile metsloomadele ja kõigile kariloomadele , kes temaga laevas olid ; ja Jumal laskis tuult puhuda üle maa ja vesi alanes .
01008002	Ja sügavuse allikad ja taevaluugid suleti , ja sadu taevast keelati .
01008003	Ja vesi taganes maa pealt , taganes üha , ja saja viiekümne päeva pärast oli vesi vähenenud .
01008004	Ja seitsmenda kuu seitsmeteistkümnendal päeval peatus laev Ararati mägede kohal .
01008005	Ja vesi vähenes üha kümnenda kuuni ; kümnenda kuu esimesel päeval paistsid mägede tipud .
01008006	Ja kui nelikümmend päeva oli möödunud , siis Noa avas laeva akna , mille ta oli teinud ,
01008007	ja laskis välja ühe kaarna ; see lendas sinna ja tänna , kuni vesi maa pealt oli kuivanud .
01008008	Siis ta laskis enese juurest välja ühe tuvi , et näha , kas vesi on maa pealt kahanenud .
01008009	Aga tuvi ei leidnud oma jalavarvastele puhkepaika ja tuli tagasi tema juurde laeva , sest vesi oli veel kogu maa peal ; siis ta pistis oma käe välja ja võttis tema ning pani enese juurde laeva .
01008010	Ja ta ootas veel teist seitse päeva ning laskis taas ühe tuvi laevast välja .
01008011	Ja õhtul tuli tuvi tema juurde , ja vaata , tal oli nokas õlipuu haljas leht . Siis Noa mõistis , et vesi oli maa pealt kahanenud .
01008012	Ja ta ootas veel teist seitse päeva ning laskis ühe tuvi välja , aga see ei tulnud enam tagasi tema juurde .
01008013	Ja kuuesaja esimesel Noa eluaastal , esimese kuu esimesel päeval , oli vesi maa pealt kuivanud . Ja Noa võttis ära laeva katuse ja vaatas , ja ennäe , maapind oli tahenenud .
01008014	Ja teise kuu kahekümne seitsmendal päeval oli maa täiesti kuiv .
01008015	Ja Jumal kõneles Noaga ning ütles :
01008016	' Mine laevast välja , sina ja su naine ja su pojad ja su poegade naised koos sinuga !
01008017	Kõik loomad , kes su juures on , kõik liha , niihästi linnud kui loomad , ja kõik roomajad , kes maa peal roomavad , vii enesega koos välja , et nad sigineksid maa peal , oleksid viljakad ja et neid maa peale saaks palju ! '
01008018	Ja Noa läks välja ja ta pojad ja ta naine ja ta poegade naised koos temaga .
01008019	Kõik loomad , kõik linnud ja kõik roomajad , kes liiguvad maa peal , läksid laevast välja sugukondade kaupa .
01008020	Ja Noa ehitas Issandale altari ja võttis kõigist puhtaist loomadest ja kõigist puhtaist lindudest ning ohverdas altaril põletusohvreid .
01008021	Ja Issand tundis meeldivat lõhna ja Issand mõtles oma südames : ' Ma ei nea enam maad inimese pärast , sest inimese südame mõtlemised on kurjad ta lapsepõlvest peale ; ma ei hävita ka enam kõike , mis elab , nõnda nagu ma olen teinud .
01008022	Niikaua kui püsib maa , ei lõpe külv ega lõikus , külm ega kuum , suvi ega talv , päev ega öö . '
01009001	Ja Jumal õnnistas Noad ja tema poegi ning ütles neile : ' Olge viljakad , teid saagu palju ja täitke maa !
01009002	Teid peavad kartma ja pelgama kõik maa loomad ja kõik taeva linnud , kõik , kes maa peal liiguvad , ja kõik mere kalad ; need on teie kätte antud .
01009003	Kõik , mis liigub ja elab , olgu teile roaks ; kõik selle annan ma teile nagu halja rohugi .
01009004	Kummatigi ei tohi te liha süüa ta hingega , see on : ta verega !
01009005	Tõepoolest , teie eneste verd ma nõuan taga : ma nõuan seda kõigilt loomadelt , ja ma nõuan inimestelt vastastikku inimese hinge !
01009006	Kes valab inimese vere , selle vere valab inimene , sest inimene on tehtud Jumala näo järgi !
01009007	Ja teie olge viljakad , teid saagu palju , siginege maa peal ja paljunege seal ! '
01009008	Ja Jumal rääkis Noa ja tema poegadega , kes ta juures olid , ning ütles :
01009009	' Mina , vaata , teen lepingu teiega ja teie järglastega pärast teid ,
01009010	ja iga elava hingega , kes teie juures on : lindudega , kariloomadega ja kõigi metsloomadega , kes teie juures on , kõigiga , kes laevast välja tulid , kõigi maa loomadega .
01009011	Ma teen teiega lepingu , et enam ei hävitata kõike liha uputusveega ja veeuputus ei tule enam maad rikkuma . '
01009012	Ja Jumal ütles : ' Lepingu tähis , mille ma teen enese ja teie ja iga teie juures oleva elava hinge vahel igavesteks põlvedeks , on see :
01009013	ma panen pilvedesse oma vikerkaare ja see on lepingu tähiseks minu ja maa vahel .
01009014	Kui ma kogun maa kohale pilvi ja pilvedes nähakse vikerkaart ,
01009015	siis ma mõtlen oma lepingule , mis on minu ja teie ja iga elava hinge vahel kõiges lihas , ja vesi ei saa enam kõike liha hävitavaks uputuseks .
01009016	Kui pilvedes on vikerkaar , siis ma vaatan seda ja mõtlen igavesele lepingule Jumala ja iga elava hinge vahel maa peal olevas kõiges lihas . '
01009017	Ja Jumal ütles Noale : ' See on selle lepingu tähis , mille ma olen teinud enese ja kõige liha vahel , mis maa peal on . '
01009018	Ja Noa pojad , kes laevast välja tulid , olid Seem , Haam ja Jaafet ; ja Haam oli Kaanani isa .
01009019	Need kolm olid Noa pojad ja neist rahvastus kogu maa .
01009020	Noa hakkas põllumeheks ja istutas viinamäe .
01009021	Ta jõi veini , jäi joobnuks ja ajas oma telgis enese paljaks .
01009022	Aga Haam , Kaanani isa , nägi oma isa paljast ihu ja rääkis sellest oma kahele vennale õues .
01009023	Siis Seem ja Jaafet võtsid vaiba ja panid enestele õlgadele , läksid tagurpidi ja katsid kinni oma isa palja ihu ; nende näod olid ära pööratud , nõnda et nad oma isa paljast ihu ei näinud .
01009024	Kui Noa ärkas oma veiniuimast ja sai teada , mis ta noorem poeg oli teinud ,
01009025	siis ta ütles : ' Neetud olgu Kaanan , saagu ta oma vendadele sulaste sulaseks ! '
01009026	Ta ütles veel : ' Kiidetud olgu Issand , Seemi Jumal , ja Kaanan olgu tema sulane !
01009027	Jumal andku avarust Jaafetile , ta elagu Seemi telkides ja Kaanan olgu tema sulane ! '
01009028	Ja Noa elas pärast veeuputust kolmsada viiskümmend aastat .
01009029	Ja kõiki Noa elupäevi oli üheksasada viiskümmend aastat ; siis ta suri .
01010001	Ja need on Noa poegade Seemi , Haami ja Jaafeti järeltulijad ; pärast veeuputust sündisid neile pojad .
01010002	Jaafeti pojad olid Gomer , Maagoog , Maadai , Jaavan , Tubal , Mesek ja Tiiras .
01010003	Ja Gomeri pojad olid Askenas , Riifat ja Toogarma .
01010004	Ja Jaavani pojad olid Eliisa ja Tarsis , kittid ja rodanlased ;
01010005	neist eraldusid saarte rahvad . Need olid Jaafeti järeltulijad nende maade järgi , igaühel oma keel , nende suguvõsade kaupa , vastavalt neile rahvastele .
01010006	Ja Haami pojad olid Kuus , Mitsraim , Puut ja Kaanan .
01010007	Ja Kuusi pojad olid Seba , Havila , Sabta , Raema ja Sabteka ; ja Raema pojad olid Seeba ja Dedan .
01010008	Ja Kuusile sündis Nimrod , kes oli esimene vägev mees maa peal .
01010009	Tema oli vägev kütt Issanda ees , seepärast öeldakse : ' Vägev kütt Issanda ees nagu Nimrod . '
01010010	Ja tema kuningriigi alguseks olid Paabel , Erek , Akad ja Kalne Sinearimaal .
01010011	Sellelt maalt läks ta Assurisse ja ehitas Niineve , Rehobot-Iiri ja Kelahi ,
01010012	ja Reseni Niineve ja Kelahi vahele - see on see suur linn .
01010013	Ja Mitsraimile sündisid luudlased , anamlased , lehablased , naftuhlased ,
01010014	patruuslased ja kasluhlased , kellest vilistid on lähtunud , ja kaftoorlased .
01010015	Ja Kaananile sündisid Siidon , tema esmasündinu , ja Heet ,
01010016	jebuuslased , emorlased , girgaaslased ,
01010017	hiivlased , arklased , siinlased ,
01010018	arvadlased , semarlased ja hamatlased ; hiljem harunesid kaananlaste suguvõsad .
01010019	Ja kaananlaste maa-ala oli Siidonist Gerari suunas Assani , Soodoma , Gomorra , Adma ja Seboimi suunas Lesani .
01010020	Need olid Haami järeltulijad nende suguvõsade , keelte , maade ja rahvaste järgi .
01010021	Ja Seemile sündisid ka pojad ; tema oli kõigi Eeberi poegade esiisa , Jaafeti vanem vend .
01010022	Seemi pojad olid Eelam , Assur , Arpaksad , Luud ja Aram .
01010023	Ja Arami pojad olid Uuts , Huul , Geter ja Maas .
01010024	Ja Arpaksadile sündis Selah , Selahile sündis Eeber .
01010025	Ja Eeberile sündis kaks poega : ühe nimi oli Peleg , sest tema päevil jagunes maa ; ja tema venna nimi oli Joktan .
01010026	Ja Joktanile sündisid Almodad , Selef , Hasarmavet , Jerah ,
01010027	Hadoram , Uusal , Dikla ,
01010028	Oobal , Abimael , Seeba ,
01010029	Oofir , Havila ja Joobab ; need kõik olid Joktani pojad .
01010030	Nende elukohad olid Meesast Sefaara suunas idapoolses mäestikus .
01010031	Need olid Seemi järeltulijad nende suguvõsade , keelte , maade ja rahvaste järgi .
01010032	Need olid Noa poegade suguvõsad nende põlvnemiste ja rahvaste järgi ; neist harunesid rahvad maa peal pärast veeuputust .
01011001	Kogu maailmas oli aga üks keel ja ühesugused sõnad .
01011002	Ja sündis , kui nad hommiku poolt teele läksid , et nad Sinearimaal leidsid oru ja jäid sinna elama .
01011003	Nad ütlesid üksteisele : ' Tehkem nüüd telliskive ja põletagem neid hästi . ' Siis olid telliskivid neile ehituskivideks ja maapigi oli sideaineks .
01011004	Ja nad ütlesid : ' Tulge , ehitagem enestele linn ja torn , mille tipp oleks taevas , ja tehkem enestele nimi , et me ei hajuks üle kogu maailma ! '
01011005	Aga Issand tuli alla vaatama linna ja torni , mida inimlapsed ehitasid .
01011006	Ja Issand ütles : ' Vaata , rahvas on üks ja neil kõigil on üks keel , ja see on alles nende tegude algus . Nüüd ei ole neil võimatu ükski asi , mida nad kavatsevad teha !
01011007	Mingem nüüd alla ja segagem seal nende keel , et nad üksteise keelt ei mõistaks ! '
01011008	Ja Issand pillutas nad sealt üle kogu maailma ja nad jätsid linna ehitamata .
01011009	Seepärast pandi sellele nimeks Paabel , sest seal segas Issand ära kogu maailma keele ja sealt pillutas Issand nad üle kogu maailma .
01011010	Need olid Seemi järeltulijad : kui Seem oli sada aastat vana , siis sündis temale Arpaksad kaks aastat pärast veeuputust .
01011011	Ja Seem elas pärast Arpaksadi sündimist viissada aastat , ja temale sündis poegi ja tütreid .
01011012	Kui Arpaksad oli elanud kolmkümmend viis aastat , siis sündis temale Selah .
01011013	Ja Arpaksad elas pärast Selahi sündimist nelisada kolm aastat , ja temale sündis poegi ja tütreid .
01011014	Kui Selah oli elanud kolmkümmend aastat , siis sündis temale Eeber .
01011015	Ja Selah elas pärast Eeberi sündimist nelisada kolm aastat , ja temale sündis poegi ja tütreid .
01011016	Kui Eeber oli elanud kolmkümmend neli aastat , siis sündis temale Peleg .
01011017	Ja Eeber elas pärast Pelegi sündimist nelisada kolmkümmend aastat , ja temale sündis poegi ja tütreid .
01011018	Kui Peleg oli elanud kolmkümmend aastat , siis sündis temale Reu .
01011019	Ja Peleg elas pärast Reu sündimist kakssada üheksa aastat , ja temale sündis poegi ja tütreid .
01011020	Kui Reu oli elanud kolmkümmend kaks aastat , siis sündis temale Serug .
01011021	Ja Reu elas pärast Serugi sündimist kakssada seitse aastat , ja temale sündis poegi ja tütreid .
01011022	Kui Serug oli elanud kolmkümmend aastat , siis sündis temale Naahor .
01011023	Ja Serug elas pärast Naahori sündimist kakssada aastat , ja temale sündis poegi ja tütreid .
01011024	Kui Naahor oli elanud kakskümmend üheksa aastat , siis sündis temale Terah .
01011025	Ja Naahor elas pärast Terahi sündimist sada üheksateist aastat , ja temale sündis poegi ja tütreid .
01011026	Kui Terah oli elanud seitsekümmend aastat , siis sündisid temale Aabram , Naahor ja Haaran .
01011027	Ja need olid Terahi järeltulijad : Terahile sündisid Aabram , Naahor ja Haaran ; ja Haaranile sündis Lott .
01011028	Aga Haaran suri enne kui ta isa Terah oma sünnimaal Kaldea Uuris .
01011029	Ja Aabram ja Naahor võtsid enestele naised ; Aabrami naise nimi oli Saarai ja Naahori naise nimi oli Milka , Haarani tütar ; Haaran oli Milka ja Jiska isa .
01011030	Aga Saarai oli viljatu , temal ei olnud last .
01011031	Ja Terah võttis oma poja Aabrami ja Haarani poja Loti , oma pojapoja , ja Saarai , oma minia , oma poja Aabrami naise , ja lahkus koos nendega Kaldea Uurist , et minna Kaananimaale ; ja nad jõudsid Haaranini ning jäid sinna elama .
01011032	Ja Terahi elupäevi oli kakssada viis aastat , ja Terah suri Haaranis .
01012001	Ja Issand ütles Aabramile : ' Mine omalt maalt , omast sugukonnast ja isakojast maale , mille ma sulle näitan !
01012002	Ma teen sind suureks rahvaks ja õnnistan sind , ma teen su nime suureks , et sa oleksid õnnistuseks !
01012003	Siis ma õnnistan neid , kes sind õnnistavad , panen vande alla selle , kes sind neab , ja sinu nimel õnnistavad endid kõik suguvõsad maa peal ! '
01012004	Ja Aabram läks , nagu Issand teda käskis , ja Lott läks koos temaga ; Aabram oli seitsekümmend viis aastat vana , kui ta Haaranist lahkus .
01012005	Ja Aabram võttis oma naise Saarai ja oma vennapoja Loti ja kogu nende varanduse , mis nad olid soetanud , ja Haaranis hangitud hingelised , ja nad läksid teele Kaananimaa poole . Ja nad jõudsid Kaananimaale .
01012006	Ja Aabram käis maa läbi Sekemi püha paigani , Moore tammeni ; kaananlased olid siis veel sellel maal .
01012007	Ja Issand ilmutas ennast Aabramile ning ütles : ' Sinu soole ma annan selle maa ! ' Siis ta ehitas sinna altari Issandale , kes oli ennast temale ilmutanud .
01012008	Sealt ta liikus edasi mäestikku Peetelist hommiku poole ja lõi oma telgi üles , nõnda et Peetel jäi õhtu ja Ai hommiku poole ; ja ta ehitas sinna altari Issandale ning hüüdis appi Issanda nime .
01012009	Ja Aabram läks teele , rändas üha ja siirdus Lõunamaale .
01012010	Aga maal oli nälg . Siis Aabram läks alla Egiptusesse , et seal võõrana elada , sest maal oli suur nälg .
01012011	Ja kui ta minnes Egiptusele ligines , ütles ta oma naisele Saaraile : ' Vaata , ma tean , et sa oled ilusa välimusega naine .
01012012	Aga kui egiptlased sind näevad , ütlevad nad : ' See on tema naine ! ' Siis nad tapavad minu , aga sinu jätavad elama .
01012013	Ütle siis , et oled minu õde , et mu käsi sinu tõttu võiks hästi käia ja mu hing sinu pärast ellu jääks ! '
01012014	Kui Aabram jõudis Egiptusesse , siis nägid egiptlased , et naine oli väga ilus .
01012015	Ja kui vaarao vürstid teda nägid , siis nad ülistasid teda vaaraole ja naine võeti vaarao kotta .
01012016	Vaarao tegi Aabramile tema pärast head : ta sai lambaid ja kitsi , veiseid ja eesleid , sulaseid ja teenijaid , emaeesleid ja kaameleid .
01012017	Aga Issand nuhtles vaaraod ja tema koda suurte nuhtlustega Saarai , Aabrami naise pärast .
01012018	Siis vaarao kutsus Aabrami ning ütles : ' Miks sa mulle seda tegid ? Miks sa ei teatanud mulle , et ta on sinu naine ?
01012019	Miks sa ütlesid : Ta on mu õde , nõnda et ma tema enesele naiseks võtsin ? Aga nüüd , vaata , seal on su naine , võta tema ja mine ! '
01012020	Ja vaarao andis tema pärast meestele käsu , et nad saadaksid minema tema ja ta naise ja kõik , mis tal oli .
01013001	Ja Aabram läks Egiptusest üles Lõunamaale , tema ja ta naine ja kõik , mis tal oli ; ja Lott oli koos temaga .
01013002	Ja Aabram oli väga rikas karja , hõbeda ja kulla poolest .
01013003	Ja ta rändas peatuspaigast teise , Lõunamaalt Peeteli poole , sinna paika , kus ta telk enne oli olnud , Peeteli ja Ai vahel ,
01013004	altari paika , mille ta varem sinna oli teinud ; ja Aabram hüüdis seal appi Issanda nime .
01013005	Aga ka Lotil , kes rändas koos Aabramiga , oli lambaid ja kitsi , veiseid ja telke .
01013006	Kuid maa ei suutnud neid toita , et üheskoos elada , sest nende varandus oli nii suur , et neil oli võimatu üheskoos elada .
01013007	Ja Aabrami loomade karjaste ja Loti loomade karjaste vahel tekkis riid ; kaananlased ja perislased elasid siis veel sellel maal .
01013008	Siis Aabram ütles Lotile : ' Ärgu olgu riidu minu ja sinu vahel , minu karjaste ja sinu karjaste vahel . Meie , mehed , oleme ju vennad !
01013009	Eks ole kogu maa su ees lahti ? Mine nüüd minu juurest ära , lähed sina vasakut kätt , lähen mina paremat kätt ; lähed sina paremat kätt , lähen mina vasakut kätt . '
01013010	Siis Lott tõstis oma silmad üles ja nägi , et kogu Jordani piirkond oli kõikjal veerikas ; enne kui Issand Soodoma ja Gomorra hävitas , oli see kuni Soarini otsekui Issanda rohuaed , samasugune nagu Egiptusemaa .
01013011	Ja Lott valis enesele kogu Jordani piirkonna ; Lott läks teele hommiku poole ja nad lahkusid teineteisest .
01013012	Aabram jäi Kaananimaale ja Lott asus piirkonna linnadesse ning lõi oma telgid üles Soodomani .
01013013	Aga Soodoma mehed olid väga pahad ja patused Issanda ees .
01013014	Ja Issand ütles Aabramile , pärast seda kui Lott tema juurest oli lahkunud : ' Tõsta nüüd oma silmad üles ja vaata paigast , kus sa oled , põhja ja lõuna ja hommiku ja õhtu poole ,
01013015	sest kogu maa , mida sa näed , ma annan sinule ja su soole igaveseks ajaks !
01013016	Ja ma teen su soo maapõrmu sarnaseks : kui keegi suudab maapõrmu ära lugeda , siis on sinugi sugu äraloetav .
01013017	Võta kätte , käi maa läbi pikuti ja põiki , sest ma annan selle sinule ! '
01013018	Ja Aabram võttis telgid ja tuli ning elas Mamre tammikus , mis on Hebroni juures ; ja ta ehitas sinna altari Issandale .
01014001	Ja Sineari kuninga Amrafeli , Ellasari kuninga Arjoki , Eelami kuninga Kedorlaomeri ja Goojimi kuninga Tideali päevil sündis ,
01014002	et nad alustasid sõda Soodoma kuninga Bera , Gomorra kuninga Birsa , Adma kuninga Sineabi , Seboimi kuninga Semeeberi ja Bela , see on Soari kuninga vastu .
01014003	Need kõik kogunesid Siddimi orgu , kus nüüd on Soolameri .
01014004	Kaksteist aastat olid nad Kedorlaomerit orjanud , aga kolmeteistkümnendal aastal nad tõstsid mässu .
01014005	Ja neljateistkümnendal aastal tulid Kedorlaomer ja need kuningad , kes olid koos temaga , ja lõid refalasi Astarot-Karnaimis , susiite Haamis , emiite Kirjataimi tasandikul
01014006	ja horiite nende mäestikus Seiris kuni Eel-Paaranini , mis on kõrbe ääres .
01014007	Siis nad pöördusid tagasi ja tulid Een-Mispatti , see on Kaadesisse , ja vallutasid kogu amalekkide väljade ala , samuti võitsid nad emorlasi , kes elasid Haseson-Taamaris .
01014008	Aga Soodoma kuningas , Gomorra kuningas , Adma kuningas , Seboimi kuningas ja Bela , see on Soari kuningas , läksid välja ja valmistusid tapluseks nende vastu Siddimi orus :
01014009	Eelami kuninga Kedorlaomeri , Goojimi kuninga Tideali , Sineari kuninga Amrafeli ja Ellasari kuninga Arjoki vastu - neli kuningat viie vastu .
01014010	Aga Siddimi org oli täis maapigi auke . Kui Soodoma ja Gomorra kuningad põgenesid , siis nad langesid neisse , kuna ülejäänud põgenesid mäestikku .
01014011	Ja nad võtsid kogu Soodoma ja Gomorra varanduse ja kogu nende toiduse ning läksid ära .
01014012	Ja ära minnes nad võtsid kaasa ka Loti , Aabrami vennapoja , ja tema varanduse ; ta elas ju Soodomas .
01014013	Aga üks põgenik tuli ja teatas Aabramile , heebrealasele , kes elas emorlase Mamre , Eskoli ja Aaneri venna tammikus ; ja need olid Aabrami liitlased .
01014014	Kui Aabram kuulis , et ta vennapoeg oli vangi viidud , siis ta viis välja oma kodakondsed , kes tema peres olid sündinud , arvult kolmsada kaheksateist , ja ajas vaenlasi taga kuni Daanini .
01014015	Ta jaotas öösel oma sulased nende vastu , lõi neid ja jälitas neid kuni Hoobani , mis on Damaskusest vasakut kätt .
01014016	Ja ta tõi tagasi kogu varanduse ; ka Loti , oma vennapoja , ja tema varanduse ta tõi tagasi , samuti naised ja rahva .
01014017	Ja kui ta Kedorlaomerit ja koos temaga olevaid kuningaid löömast tagasi tuli , läks Soodoma kuningas temale vastu Saave orgu , see on Kuningaorgu .
01014018	Ja Melkisedek , Saalemi kuningas , tõi leiba ja veini , sest tema oli kõige kõrgema Jumala preester ,
01014019	ja õnnistas teda ning ütles : ' Olgu õnnistatud Aabram , kõige kõrgema Jumala , taeva ja maa Looja poolt !
01014020	Olgu kiidetud kõige kõrgem Jumal , kes sinu vaenlased su kätte andis ! ' Ja Aabram andis temale kümnist kõigest .
01014021	Ja Soodoma kuningas ütles Aabramile : ' Anna hingelised mulle , aga varandus võta enesele ! '
01014022	Kuid Aabram ütles Soodoma kuningale : ' Ma tõstan oma käe üles Issanda , kõige kõrgema Jumala poole , kes on taeva ja maa Looja ,
01014023	et ma ei võta lõngaotsa ega jalatsipaelagi kõigest sellest , mis on sinu oma , et sa ei saaks öelda : Mina olen Aabrami rikkaks teinud !
01014024	Mul pole midagi vaja - ainult , mis poisid sõid , ja mehed , kes koos minuga käisid - Aaner , Eskol ja Mamre - , need võtku oma osa ! '
01015001	Pärast neid lugusid tuli Aabramile nägemuses Issanda sõna , kes ütles : ' Ära karda , Aabram ! Mina olen sulle kilbiks . Sinu tasu on väga suur ! '
01015002	Aga Aabram ütles : ' Issand Jumal ! Mida sa mulle saad anda ? Mina ju lähen ära lastetuna ja mu koja valitsejaks on Elieser Damaskusest ! '
01015003	Ja Aabram ütles : ' Vaata , mulle sa ei ole ihuvilja andnud , aga näe , minu kojas sündinu saab mu pärijaks . '
01015004	Ja vaata , temale tuli Issanda sõna , kes ütles : ' Tema ei ole sinu pärija , vaid see , kes tuleb välja su oma ihust , on su pärija . '
01015005	Ja ta viis tema õue ning ütles : ' Vaata nüüd taeva poole ja loe tähti , kui sa suudad neid lugeda ! ' Ja ta ütles temale : ' Nõnda saab olema sinu sugu ! '
01015006	Ja ta uskus Issandat ning see arvati temale õiguseks .
01015007	Ja ta ütles temale : ' Mina olen Issand , kes tõi sind Kaldea Uurist , et anda sulle päranduseks see maa ! '
01015008	Aga ta küsis : ' Issand Jumal , millest ma ära tunnen , et ma selle pärin ? '
01015009	Siis ta vastas temale : ' Too mulle kolmeaastane mullikas , kolmeaastane kits , kolmeaastane jäär ja turteltuvi koos lennuvõimelise pojaga . '
01015010	Ja ta tõi temale kõik need , lõikas need keskelt lõhki ja pani vastavad pooled vastakuti ; aga lindusid ta ei lõiganud lõhki .
01015011	Kui röövlinnud laskusid korjuste peale , siis peletas Aabram need minema .
01015012	Aga kui päike loojus , vajus Aabram sügavasse unne , ja vaata , suur ja pime hirm haaras teda .
01015013	Ja Issand ütles Aabramile : ' Sa pead teadma , et su järglased on võõrastena maal , mis ei ole nende oma ; nad tehakse orjadeks ja neid vaevatakse nelisada aastat .
01015014	Aga ka rahvast , keda nad orjavad , ma karistan , ja selle järel nad tulevad ära suure varandusega .
01015015	Sina ise aga lähed rahuga oma vanemate juurde , sind maetakse heas vanuses .
01015016	Alles neljas põlv tuleb siia tagasi , sest emorlaste süü ei ole tänini veel küllaldane . '
01015017	Ja kui päike oli loojunud ja kui oli pime , siis nähti suitsevat küpsetusahju ja tuleleeki , mis nende lõigatud tükkide vahelt läbi käis .
01015018	Selsamal päeval tegi Issand Aabramiga lepingu ja ütles : ' Sinu soole ma annan selle maa Egiptuseojast suure jõeni , Frati jõeni ,
01015019	keenlased , kenislased , kadmonlased ,
01015020	hetid , perislased , refalased ,
01015021	emorlased , kaananlased , girgaaslased ja jebuuslased . '
01016001	Ja Saarai , Aabrami naine , ei toonud temale last ilmale ; aga tal oli teenijaks egiptlanna , nimega Haagar .
01016002	Ja Saarai ütles Aabramile : ' Vaata , Issand on mind keelanud last saamast . Heida nüüd mu teenija juurde , vahest saan järeltulija temalt ! ' Ja Aabram kuulas Saarai sõna .
01016003	Ja Saarai , Aabrami naine , võttis egiptlanna Haagari , oma teenija , pärast seda kui Aabram oli kümme aastat elanud Kaananimaal , ja andis ta oma mehele Aabramile naiseks .
01016004	Ja tema heitis Haagari juurde ja see jäi lapseootele ; aga kui see nägi , et ta oli lapseootel , siis oli ta emand tema silmis nagu alam .
01016005	Ja Saarai ütles Aabramile : ' Mulle sündinud ülekohus tulgu sinu peale ! Ma andsin oma teenija sinu sülle , aga kui ta nüüd näeb , et ta on lapseootel , siis olen mina tema silmis nagu alam . Issand mõistku õigust minu ja sinu vahel ! '
01016006	Aga Aabram ütles Saaraile : ' Vaata , su teenija on sinu käes ! Talita temaga , nagu sa heaks arvad ! ' Siis Saarai alandas teda , aga seejärel ta põgenes tema juurest .
01016007	Ja Issanda ingel leidis tema veeallika juurest kõrbes , Suuri tee ääres oleva allika juurest .
01016008	Ja ta ütles : ' Haagar , Saarai teenija ! Kust sa tuled ja kuhu sa lähed ? ' Ja tema vastas : ' Ma põgenen oma emanda Saarai eest . '
01016009	Siis ütles Issanda ingel temale : ' Mine tagasi oma emanda juurde ja alanda ennast tema käte alla ! '
01016010	Ja Issanda ingel ütles temale : ' Ma teen sinu soo nõnda arvurikkaks , et see paljuse pärast pole loetav ! '
01016011	Ja Issanda ingel ütles temale : ' Vaata , sa oled lapseootel ja tood poja ilmale ! Pane temale nimeks Ismael , sest Issand on kuulnud su alandusest !
01016012	Temast tuleb mees nagu metseesel - tema käsi on igaühe vastu ja igaühe käsi on tema vastu - ta elab vaenus kõigi oma vendadega . '
01016013	Siis ta nimetas Issandat , kes temaga oli rääkinud , nimega ' Sina oled nähtav Jumal ' , sest ta ütles : ' Kas ma siin ikka veel näen pärast oma nägemust ? '
01016014	Seepärast nimetatakse seda kaevu Lahhai-Roi kaevuks ; vaata , see on Kaadesi ja Baaredi vahel .
01016015	Ja Haagar tõi Aabramile poja ilmale ; ja Aabram pani oma pojale , kelle Haagar oli sünnitanud , nimeks Ismael .
01016016	Ja Aabram oli kaheksakümmend kuus aastat vana , kui Haagar Aabramile Ismaeli ilmale tõi .
01017001	Kui Aabram oli üheksakümmend üheksa aastat vana , siis Issand ilmutas ennast Aabramile ja ütles temale : ' Mina olen Kõigeväeline Jumal , käi minu palge ees ja ole vaga !
01017002	Ma teen lepingu enese ja sinu vahel ja teen sind väga paljuks . '
01017003	Siis Aabram heitis silmili maha ja Jumal rääkis temaga , öeldes :
01017004	' See olen mina ! Vaata , mu leping sinuga on , et sina saad paljude rahvaste isaks .
01017005	Sinu nime ei hüüta siis enam Aabramiks , vaid su nimi olgu Aabraham , sest ma teen sind paljude rahvaste isaks !
01017006	Ma teen sind väga viljakaks ja lasen sind rahvaiks saada , kuningadki põlvnevad sinust .
01017007	Ma teen lepingu enese ja sinu vahel , ja sinu soo vahel pärast sind , igaveseks lepinguks sugupõlvedele , et ma olen Jumalaks sinule ja su soole pärast sind .
01017008	Ja ma annan sinule ja su soole pärast sind selle maa , kus sa võõrana elad , kogu Kaananimaa , igaveseks omandiks . Ja mina olen neile Jumalaks ! '
01017009	Ja Jumal ütles Aabrahamile : ' Ja sina pead mu lepingut pidama , sina ja su sugu pärast sind põlvest põlve .
01017010	See on minu leping minu ja teie ning sinu soo vahel pärast sind , mida te peate pidama : kõik meesterahvad tuleb teil ümber lõigata !
01017011	Te peate oma eesnaha liha ümber lõikama ja see olgu minu ja teie vahelise lepingu märgiks .
01017012	Kaheksapäevastena tuleb teil ümber lõigata kõik teie meesterahvad põlvkondade viisi , olgu peres sündinud , olgu raha eest ostetud ükskõik missuguselt võõralt , kes sinu soost ei ole ,
01017013	kindlasti tuleb ümber lõigata niihästi su peres sündinu kui su raha eest ostetu . Minu leping peab teie ihu küljes olema igavese lepinguna !
01017014	Aga eesnahaga meesterahvas , kelle eesnaha liha ei ole ümber lõigatud , tuleb hävitada oma rahva seast : ta on tühistanud minu lepingu ! '
01017015	Ja Jumal ütles Aabrahamile : ' Saaraid , oma naist , ära hüüa enam Saaraiks , vaid tema nimi olgu Saara !
01017016	Ma õnnistan teda ja annan ka temalt sulle poja . Ma õnnistan teda nõnda , et ta saab rahvaiks , rahvaste kuningadki põlvnevad temast . '
01017017	Siis Aabraham heitis silmili maha , naeris ja ütles oma südames : ' Kas peaks saja-aastasele poeg sündima ? Või peaks üheksakümneaastane Saara sünnitama ? '
01017018	Ja Aabraham ütles Jumalale : ' Kui ainult Ismaelgi sinu ees jääks elama ! '
01017019	Siis ütles Jumal : ' Siiski , su naine Saara sünnitab sulle poja ja sa pead panema temale nimeks Iisak . Ja ma teen temaga lepingu , igaveseks lepinguks tema soole pärast teda .
01017020	Aga ka Ismaeli pärast ma olen sind kuulnud . Vaata , ma õnnistan teda ja teen ta viljakaks ning väga arvurikkaks . Temast sünnib kaksteist vürsti ja ma teen ta suureks rahvaks .
01017021	Kuid oma lepingu teen ma Iisakiga , kelle Saara sulle sünnitab tuleval aastal selsamal ajal . '
01017022	Kui Jumal oli lõpetanud kõneluse Aabrahamiga , siis ta läks tema juurest üles .
01017023	Ja Aabraham võttis oma poja Ismaeli ja kõik oma peres sündinud , ja kõik raha eest ostetud , kõik meesterahvad Aabrahami pere inimeste hulgast , ja lõikas ümber nende eesnaha liha , otse selsamal päeval , nõnda nagu Jumal teda oli käskinud .
01017024	Aabraham oli üheksakümmend üheksa aastat vana , kui ta eesnaha liha ümber lõigati .
01017025	Ja Ismael , tema poeg , oli kolmteist aastat vana , kui ta eesnaha liha ümber lõigati .
01017026	Otse selsamal päeval lõigati ümber Aabraham ja tema poeg Ismael ;
01017027	ja kõik ta pere mehed , peres sündinud ja võõrastelt raha eest ostetud , lõigati ümber koos temaga .
01018001	Ja Issand ilmutas ennast temale Mamre tammikus , kui ta istus telgi ukse ees kõige palavamal päevaajal .
01018002	Ta tõstis oma silmad üles ja vaatas , ja ennäe , kolm meest seisid ta ees . Ja nähes neid , tõttas ta telgi ukse juurest neile vastu ja kummardas maani
01018003	ning ütles : ' Issand , kui ma sinu silmis armu leian , siis ära mine oma sulasest mööda !
01018004	Toodagu nüüd pisut vett , peske jalgu ja nõjatuge puu alla !
01018005	Ma toon palukese leiba , kinnitage südant , enne kui edasi lähete , kui juba kord olete oma sulase kaudu käimas ! ' Ja nemad vastasid : ' Tee nõnda , nagu sa oled rääkinud ! '
01018006	Ja Aabraham tõttas telki Saara juurde ning ütles : ' Võta ruttu kolm mõõtu nisujahu , sõtku ja tee kooke ! '
01018007	Ja Aabraham jooksis karja juurde , võttis ühe noore ja ilusa vasika , andis poisi kätte ja see tõttas seda valmistama .
01018008	Ja ta tõi võid , piima ja vasika , mis oli valmistatud , ja pani nende ette ; ta ise seisis nende juures puu all , kui nad sõid .
01018009	Siis nad küsisid temalt : ' Kus su naine Saara on ? ' Ja ta vastas : ' Seal telgis . '
01018010	Siis üks neist ütles : ' Ma tulen sinu juurde kindlasti tagasi aasta pärast samal ajal , ja vaata , su naisel Saaral saab olema poeg ! ' Ja Saara kuulis seda tema selja taga oleva telgi ukse juures .
01018011	Aga Aabraham ja Saara olid vanad ja elatanud ; Saaral oli lakanud olemast ka see , mis muidu naistele on omane .
01018012	Ja Saara naeris iseeneses ja mõtles : ' Nüüd , kui ma olen vanaks jäänud , peaks mul veel himu olema ! Ja ka mu isand on vana . '
01018013	Aga Issand ütles Aabrahamile : ' Miks Saara naerab ja ütleb : Kas ma tõesti peaksin sünnitama , kuna ma ju olen vana ?
01018014	Kas peaks Issandal midagi olema võimatu ? Ma tulen su juurde tagasi aasta pärast samal ajal , ja Saaral saab olema poeg ! '
01018015	Kuid Saara salgas , öeldes : ' Mina ei naernud . ' Sest ta kartis . Tema aga ütles : ' Sa naersid küll ! '
01018016	Siis mehed tõusid sealt üles ja vaatasid alla Soodoma poole ; ja Aabraham läks koos nendega , neid saatma .
01018017	Ja Issand ütles : ' Kas peaksin varjama Aabrahami eest , mida tahan teha ?
01018018	Aabraham saab ometi suureks ja vägevaks rahvaks ja tema kaudu õnnistatakse kõiki maailma rahvaid .
01018019	Sest ma tean temast , et ta käsib oma poegi ja järeltulevat sugu hoida Issanda teed ning teha , mis õige ja kohus , et Issand võiks anda Aabrahamile , mis ta temale on tõotanud . '
01018020	Siis ütles Issand : ' Hädakisa Soodoma ja Gomorra pärast on suur ja nende patud on väga rasked !
01018021	Seepärast ma lähen alla ja vaatan , kas minuni jõudnud kisa kohaselt on nad teinud kõike seda või mitte . Ma tahan seda teada ! '
01018022	Ja mehed pöördusid sealt ära ja läksid Soodomasse , aga Aabraham jäi veel seisma Issanda ette .
01018023	Ja Aabraham astus ligi ning ütles : ' Kas tahad tõesti hävitada õige koos õelaga ?
01018024	Vahest on linnas viiskümmend õiget ? Kas tahad siis need hävitada ega taha paigale andeks anda nende viiekümne õige pärast , kes seal on ?
01018025	Jäägu sinust kaugele see tegu , et tapad õige koos õelaga , et õigel käib käsi nagu õelalgi ! Jäägu see sinu poolt tegemata ! Kas kogu maailma kohtumõistja ei peaks tegema õigust ? '
01018026	Ja Issand ütles : ' Kui ma Soodoma linnast leian viiskümmend õiget , siis annan nende pärast andeks kogu paigale . '
01018027	Aga Aabraham kostis ning ütles : ' Vaata , ma olen nõuks võtnud siiski Issandaga rääkida , kuigi olen põrm ja tuhk .
01018028	Vahest puudub viiekümnest õigest viis ? Kas tahad siis nende viie pärast hävitada kogu linna ? ' Ja tema vastas : ' Ma ei hävita , kui leian sealt nelikümmend viis . '
01018029	Ja ta jätkas veelgi kõnelust temaga ning ütles : ' Vahest leidub seal nelikümmend ? ' Ja tema vastas : ' Ma ei tee seda neljakümne pärast . '
01018030	Aga ta ütles : ' Ärgu süttigu põlema Issanda viha , et ma veel räägin ! Vahest leidub seal kolmkümmend ? ' Ja tema vastas : ' Ma ei tee seda , kui leian sealt kolmkümmend . '
01018031	Siis ta ütles : ' Vaata , ma olen nõuks võtnud siiski Issandaga rääkida . Vahest leidub seal kakskümmend ? ' Ja tema vastas : ' Ma ei hävita kahekümne pärast . '
01018032	Aga ta ütles : ' Ärgu süttigu põlema Issanda viha , et ma veel üksainus kord räägin ! Vahest leidub seal kümme ? ' Ja tema vastas : ' Ma ei hävita kümne pärast . '
01018033	Ja Issand läks ära , kui oli lõpetanud kõneluse Aabrahamiga ; ja Aabraham läks koju .
01019001	Ja need kaks inglit jõudsid õhtul Soodomasse . Lott istus parajasti Soodoma väravas . Kui Lott neid nägi , siis ta tõusis neile vastu , kummardas silmili maha
01019002	ja ütles : ' Ennäe mu isandaid ! Astuge ometi oma sulase kotta , jääge öömajale ja peske oma jalad ! Hommikul võite vara üles tõusta ja oma teekonda jätkata ! ' Kuid nad vastasid : ' Ei , me jääme ööseks välja . '
01019003	Aga ta käis neile väga peale . Siis nad põikasid tema juurde ning tulid ta kotta . Ja ta valmistas neile pidusöögi , küpsetas hapnemata leibu ja nad sõid .
01019004	Nad ei olnud veel magama heitnud , kui linna mehed , Soodoma mehed , niihästi noored kui vanad , kogu rahvas viimseni , ümbritsesid koja
01019005	ja hüüdsid Lotti ning ütlesid temale : ' Kus on mehed , kes öösel tulid sinu juurde ? Too nad välja meie kätte , et saaksime neid katsuda ! '
01019006	Siis Lott läks välja nende juurde ukse ette , sulges ukse enese järel
01019007	ja ütles : ' Mu vennad , ärge ometi tehke kurja !
01019008	Vaadake , mul on kaks tütart , kes mehest veel midagi ei tea . Ma toon need välja teie kätte ja talitage nendega , nagu teie silmis hea on . Neile meestele ärge tehke midagi , sest nad on tulnud varjule minu katuse alla ! '
01019009	Kuid nad vastasid : ' Käi minema ! ' Ja nad ütlesid : ' Ise on tulnud võõrana elama , aga tahab olla kohtumõistjaks ! Nüüd me kohtleme sind halvemini kui neid ! ' Ja nad kippusid väga mehe , Loti kallale ning asusid ust maha murdma .
01019010	Siis mehed sirutasid käed välja , tõmbasid Loti enese juurde kotta ja sulgesid ukse .
01019011	Aga mehi , kes koja ukse taga olid , lõid nad pimestusega , niihästi väikesi kui suuri , nõnda et need väsisid ust otsimast .
01019012	Ja mehed ütlesid Lotile : ' Kes sul veel siin on , väimees ja pojad ja tütred ja kõik , kes sul linnas on , vii siit paigast ära ,
01019013	sest me hävitame selle paiga , kuna hädakisa nende pärast on Issanda ees suur ; ja Issand on meid läkitanud seda hävitama ! '
01019014	Siis Lott läks välja ja kõneles oma väimeestega , kes pidid võtma ta tütred , ning ütles : ' Tõuske , minge siit paigast ära , sest Issand hävitab selle linna ! ' Aga oma väimeeste meelest heitis ta nalja .
01019015	Ja kui hakkas koitma , kiirustasid inglid Lotti , öeldes : ' Tõuse , võta oma naine ja kaks tütart , kes siin on , et sa ei hukkuks linna süü pärast ! '
01019016	Ja kui ta veel kõhkles , siis haarasid mehed kinni ta käest , ja ta naise käest ja ta mõlema tütre käest , sest Issand tahtis teda säästa ; ja nad viisid ta ära ning jätsid väljapoole linna .
01019017	Ja neid välja viies nad ütlesid : ' Päästa oma hing ! Ära vaata selja taha ja ära peatu mitte kuskil ümbruskonnas ! Põgene mäestikku , et sa ei hukkuks ! '
01019018	Ja Lott vastas neile : ' Muidugi mitte , mu isand !
01019019	Vaata , su sulane on küll sinu silmis armu leidnud ja suur on su heldus , mida sa oled mulle osutanud , jättes mu hinge elama . Aga ma ei suuda põgeneda mäestikku , et õnnetus mind ei tabaks ja ma ei sureks .
01019020	Vaata , see linn taamal on nii ligidal , et sinna võiks põgeneda , ja on pisitilluke . Kui ma ometi sinna pääseksin - eks ole , see on ju pisitilluke ? - , siis võiks mu hing jääda elama ! '
01019021	Ja ta vastas temale : ' Vaata , ma võtan sind kuulda ka selles asjas ega paiska segi linna , millest sa räägid .
01019022	Tõtta , põgene sinna , sest ma ei või midagi teha enne , kui sa sinna oled jõudnud ! ' Seepärast pandi sellele linnale nimeks Soar .
01019023	Päike oli just tõusnud maa kohale , kui Lott jõudis Soari .
01019024	Ja Issand laskis sadada Soodoma ja Gomorra peale väävlit ja tuld Issanda juurest taevast
01019025	ning hävitas need linnad ja kogu ümbruskonna , kõik linnade elanikud ja maa taimestiku .
01019026	Aga Loti naine , kes ta järel käis , vaatas tagasi ja muutus soolasambaks .
01019027	Ja Aabraham läks hommikul vara paika , kus ta Issanda ees oli seisnud ,
01019028	heitis pilgu alla Soodoma ja Gomorra poole ja kogu ümbruskonna maapinnale , vaatas , ja ennäe , maast tõusis suits otsekui sulatusahju suits .
01019029	Kui Jumal oli segi paisanud ümbruskonna linnad , mõtles Jumal Aabrahamile ja saatis Loti ära selle hävituse keskelt , millega ta segi paiskas need linnad , kus Lott oli elanud .
01019030	Ja Lott läks Soarist üles ning elas mäestikus koos oma kahe tütrega , sest ta kartis elada Soaris ; ta elas ühes koopas , tema ise ja ta mõlemad tütred .
01019031	Kord ütles vanem nooremale : ' Meie isa on vana ja maal pole ühtegi meest , kes tuleks meie juurde kogu maailma kombe järgi .
01019032	Tule , joodame oma isa veiniga ja magame temaga , et saaksime oma isalt järeltulija ! '
01019033	Ja nad jootsid oma isa sel ööl veiniga ja vanem läks ning magas oma isaga ; see ei märganudki , millal too maha heitis või üles tõusis .
01019034	Ja järgmisel päeval ütles vanem nooremale : ' Vaata , ma magasin eile oma isaga . Joodame ka sel ööl teda veiniga , siis mine maga sina temaga , et saaksime oma isalt järeltulija ! '
01019035	Ja nad jootsid ka sel ööl oma isa veiniga ja noorem läks ning magas temaga ; see ei märganudki , millal too maha heitis või üles tõusis .
01019036	Ja Loti mõlemad tütred jäid oma isast lapseootele .
01019037	Ja vanem sünnitas poja ning pani temale nimeks Moab ; see on moabide isa tänapäevani .
01019038	Ja noorem sünnitas ka poja ning pani temale nimeks Ben-Ammi ; see on ammonlaste isa tänapäevani .
01020001	Ja Aabraham siirdus sealt Lõunamaale ning asus elama Kaadesi ja Suuri vahele ; ta elas Geraris võõrana .
01020002	Ja Aabraham ütles oma naise Saara kohta : ' Ta on minu õde . ' Siis Gerari kuningas Abimelek läkitas järele ja võttis Saara .
01020003	Aga Jumal tuli Abimeleki juurde öösel unes ja ütles temale : ' Vaata , sa pead surema naise pärast , kelle sa enesele võtsid , sest ta on abielunaine ! '
01020004	Abimelek aga ei olnud temasse puutunud ja vastas : ' Issand , kas tahad surmata ka õiget rahvast ?
01020005	Eks ta öelnud mulle : Ta on minu õde ? Ja tema ütles ka ise : Ta on mu vend . Ma tegin seda vaga südame ja süütute kätega . '
01020006	Siis ütles Jumal temale unes : ' Minagi tean , et sa tegid seda vaga südamega ja ma hoidsin sind ka minu vastu pattu tegemast : sellepärast ma ei lasknud sind temasse puutuda .
01020007	Ja nüüd anna mehele naine tagasi , sest ta on prohvet ja ta palvetab sinu pärast , et sa jääksid elama . Aga kui sa tagasi ei anna , siis tea , et sina ja kõik , kes sul on , peate surema ! '
01020008	Ja Abimelek tõusis hommikul vara , kutsus kõik oma sulased ning rääkis kõik need sõnad nende kuuldes ; ja mehed kartsid väga .
01020009	Siis Abimelek kutsus Aabrahami ja ütles temale : ' Mis sa meile tegid ! Millega ma sinu vastu pattu tegin , et sa tõid suure süü minu ja mu kuningriigi peale ? Sa oled minuga teinud sündmatuid tegusid ! '
01020010	Ja Abimelek küsis Aabrahamilt : ' Mida sa mõtlesid seda asja tehes ? '
01020011	Ja Aabraham vastas : ' Mina mõtlesin ainult , et selles paigas ei ole jumalakartust ja mind tapetakse mu naise pärast .
01020012	Ja tema ongi tõepoolest mu õde : mu isa tütar , kuigi mitte mu ema tütar ; seetõttu ta sai mu naiseks .
01020013	Aga kui Jumal saatis mind isamajast rändama , ütlesin ma temale : Osuta mulle seda armastust , et sa kõigis paigus , kuhu tuleme , minu kohta ütled : Ta on mu vend . '
01020014	Siis Abimelek võttis lambaid , kitsi ja veiseid , sulaseid ja teenijaid ja andis Aabrahamile ; ja ta andis temale tagasi Saara , ta naise .
01020015	Ja Abimelek ütles : ' Vaata , mu maa on lahti sinu ees , ela , kus sulle meeldib ! '
01020016	Ja Saarale ta ütles : ' Näe , ma annan su vennale tuhat hõbetükki . Vaata , see olgu sulle hüvituseks kõigi ees , kes su juures on . Sa oled kõiges õigeks osutunud . '
01020017	Ja Aabraham palus Jumalat ja Jumal tegi terveks Abimeleki , ta naise ja ta teenijad , nõnda et nad said lapsi ,
01020018	sest Issand oli sulgenud kõvasti kõik emaihud Abimeleki kojas Saara , Aabrahami naise pärast .
01021001	Ja Issand hoolitses Saara eest , nõnda nagu ta oli lubanud . Issand toimis Saaraga , nõnda nagu ta oli öelnud :
01021002	Saara jäi lapseootele ja tõi Aabrahamile poja ilmale ta vanas eas , määratud ajal , millest Jumal temaga oli rääkinud .
01021003	Ja Aabraham pani oma pojale , kes temale sündis , kelle Saara temale ilmale tõi , Iisak nimeks .
01021004	Ja Aabraham lõikas ümber oma poja Iisaki , kui see kaheksapäevane oli , nõnda nagu Jumal teda oli käskinud .
01021005	Ja Aabraham oli sada aastat vana , kui ta poeg Iisak temale sündis .
01021006	Aga Saara ütles : ' Jumal pani mind naerma ! Igaüks , kes sellest kuuleb , naerab mind ! '
01021007	Ja ta ütles : ' Kes oleks võinud Aabrahamile kuulutada , et Saara imetab veel lapsi ? Ometi tõin ma temale poja ilmale ta vanas eas ! '
01021008	Laps kasvas ja võõrutati ; ja Aabraham tegi suure peo Iisaki võõrutamispäeval .
01021009	Kui Saara nägi mängimas egiptlanna Haagari poega , kelle see Aabrahamile oli ilmale toonud ,
01021010	siis ta ütles Aabrahamile : ' Kihuta minema see teenija ja tema poeg , sest selle teenija poeg ei või pärida koos minu poja Iisakiga ! '
01021011	See kõne aga oli Aabrahami silmis ta poja kohta väga paha .
01021012	Aga Jumal ütles Aabrahamile : ' Ärgu olgu see su silmis paha ei poisi ega su teenija kohta . Kõiges , mis Saara sulle ütleb , kuula ta sõna , sest Iisakist loetakse sinu sugu !
01021013	Aga ka teenija poja teen ma rahvaks , sest ta on ju sinu järeltulija . '
01021014	Ja Aabraham tõusis hommikul vara , võttis leiva ja veelähkri ning andis Haagarile , pannes need temale selga , samuti lapse ja saatis ta minema . Ja tema läks ning eksles Beer-Seba kõrbes .
01021015	Kui vesi lähkrist lõppes , siis ta jättis lapse ühe põõsa alla
01021016	ja läks ning istus temaga kohastikku , ammulaske kauguses , sest ta ütles : ' Ma ei või näha lapse surma ! ' Nõnda ta istus temaga kohastikku , tõstis häält ja nuttis .
01021017	Aga Jumal kuulis poisi häält ja Jumala ingel hüüdis taevast Haagarit ning ütles temale : ' Mis sul viga on , Haagar ? Ära karda , sest Jumal on kuulnud poisi häält seal , kus ta on .
01021018	Tõuse , tõsta poiss üles ja võta ta käekõrvale , sest ma tahan temast teha suure rahva ! '
01021019	Ja Jumal tegi ta silmad lahti , nõnda et ta nägi ühte veekaevu ; ta läks ning täitis lähkri veega ja andis poisile juua .
01021020	Ja Jumal oli poisiga ; ta kasvas ja elas kõrbes , ja temast sai ammukütt .
01021021	Ta elas Paarani kõrbes ; ja ta ema võttis temale Egiptusemaalt naise .
01021022	Sel ajal rääkisid Abimelek ja tema väepealik Piikol Aabrahamiga , öeldes : ' Jumal on sinuga kõiges , mis sa teed .
01021023	Ja nüüd vannu mulle siin Jumala juures , et sa ei peta mind ega mu lapsi ja lapselapsi ! Heateo pärast , mis ma sulle tegin , tee seda mulle ja maale , kus sa võõrana elad ! '
01021024	Ja Aabraham ütles : ' Ma vannun ! '
01021025	Aabraham aga noomis Abimelekit veekaevu pärast , mille Abimeleki sulased väevõimuga olid ära võtnud .
01021026	Kuid Abimelek vastas : ' Mina ei tea , kes seda tegi . Sina pole mulle sellest teatanud ja mina ise pole ka midagi kuulnud enne kui täna . '
01021027	Siis Aabraham võttis lambaid , kitsi ja veiseid ja andis Abimelekile ; ja nad mõlemad sõlmisid lepingu .
01021028	Kui Aabraham pani seitse lambatalle eraldi ,
01021029	küsis Abimelek Aabrahamilt : ' Milleks on siin need seitse talle , keda sa oled eraldi pannud ? '
01021030	Ja tema vastas : ' Sa pead need seitse talle minu käest võtma tõendina minu poolt , et mina olen kaevanud selle kaevu ! '
01021031	Seepärast hüütakse seda paika Beer-Sebaks , sest nad mõlemad andsid seal vande .
01021032	Nõnda sõlmisid nad Beer-Sebas lepingu . Siis Abimelek ja tema väepealik Piikol tõusid ja läksid tagasi vilistite maale .
01021033	Aabraham aga istutas Beer-Sebasse ühe tamariskipuu ja hüüdis seal appi Issanda , igavese Jumala nime .
01021034	Ja Aabraham elas võõrana vilistite maal kaua aega .
01022001	Pärast neid sündmusi pani Jumal Aabrahami proovile ning ütles temale : ' Aabraham ! ' Ja ta vastas : ' Siin ma olen ! '
01022002	Ja tema ütles : ' Võta nüüd Iisak , oma ainus poeg , keda sa armastad , ja mine Morijamaale ning ohverda ta seal põletusohvriks ühel neist mägedest , mis ma sulle nimetan ! '
01022003	Ja Aabraham tõusis hommikul vara , saduldas oma eesli , võttis enesega kaasa kaks noort meest ja oma poja Iisaki , lõhkus põletusohvri puud , seadis minekule ja läks paika , millest Jumal temale oli rääkinud .
01022004	Kolmandal päeval tõstis Aabraham oma silmad üles ja nägi seda paika kaugelt .
01022005	Ja Aabraham ütles oma noortele meestele : ' Jääge teie eesliga siia ! Mina ja poiss läheme sinna , kummardame ja tuleme siis tagasi teie juurde . '
01022006	Ja Aabraham võttis põletusohvri puud , pani need oma pojale Iisakile õlale , võttis enda kätte tule ja noa ning mõlemad läksid üheskoos .
01022007	Ja Iisak rääkis oma isa Aabrahamiga ning ütles : ' Isa ! ' Ja tema vastas : ' Siin ma olen , mu poeg ! ' Siis ta ütles : ' Näe , siin on tuli ja puud , aga kus on ohvritall ? '
01022008	Ja Aabraham vastas : ' Küllap Jumal vaatab enesele ohvritalle , mu poeg ! ' Nõnda läksid mõlemad üheskoos .
01022009	Ja kui nad jõudsid paika , millest Jumal temale oli rääkinud , ehitas Aabraham sinna altari , ladus puud , sidus kinni oma poja Iisaki ja pani ta altarile puude peale .
01022010	Ja Aabraham sirutas käe ja võttis noa , et tappa oma poeg .
01022011	Aga Issanda ingel hüüdis teda taevast ja ütles : ' Aabraham , Aabraham ! ' Ja tema vastas : ' Siin ma olen ! '
01022012	Siis ta ütles : ' Ära pane kätt poisi külge ja ära tee temale midagi , sest nüüd ma tean , et sa kardad Jumalat ega keela mulle oma ainsat poega ! '
01022013	Ja Aabraham tõstis oma silmad üles , vaatas , ja ennäe , üks jäär oli rägastikus sarvipidi kinni . Ja Aabraham läks ning võttis jäära ja ohverdas selle põletusohvriks oma poja asemel .
01022014	Ja Aabraham pani sellele paigale nimeks ' Issand näeb ' . Seepärast öeldakse tänapäevalgi : ' Issanda mäel ta näitab end . '
01022015	Ja Issanda ingel hüüdis Aabrahami teist korda taevast
01022016	ning ütles temale : ' Ma vannun iseenese juures , ütleb Issand : sellepärast et sa seda tegid ega keelanud mulle oma ainsat poega ,
01022017	ma õnnistan sind tõesti ja teen su soo väga paljuks - nagu tähti taevas ja nagu liiva mere ääres - ja su sugu vallutab oma vaenlaste väravad !
01022018	Ja sinu soo nimel õnnistavad endid kõik maailma rahvad , sellepärast et sa võtsid kuulda mu häält ! '
01022019	Siis Aabraham läks tagasi oma noorte meeste juurde , ja nad tõusid ning läksid üheskoos Beer-Sebasse . Ja Aabraham jäi elama Beer-Sebasse .
01022020	Ja pärast neid sündmusi teatati Aabrahamile ja öeldi : ' Vaata , Milka on ka su vennale Naahorile poegi ilmale toonud :
01022021	Uusi , tema esmasündinu , Buusi , selle venna , Kemueli , Arami isa ,
01022022	Kesedi , Haso , Pildase , Jidlafi ja Betueli . '
01022023	Ja Betuelile sündis Rebeka . Need kaheksa tõi Milka ilmale Naahorile , Aabrahami vennale .
01022024	Ja tema liignaine , Reuma nimi , sünnitas ka - Teba , Gahami , Tahase ja Maaka .
01023001	Ja Saara elas sada kakskümmend seitse aastat ; nii palju oli Saaral eluaastaid .
01023002	Saara suri Kirjat-Arbas , see on Hebronis , Kaananimaal ; ja Aabraham tuli Saarat leinama ja taga nutma .
01023003	Siis Aabraham tõusis üles oma surnu juurest ja rääkis hettidega , öeldes :
01023004	' Mina olen teie juures võõras ja majaline . Andke mulle eneste juurde pärandhaud , et saaksin matta surnu oma silma eest . '
01023005	Ja hetid vastasid Aabrahamile , öeldes temale :
01023006	' Kuule meid , isand ! Sina oled Jumala vürst meie keskel . Mata oma surnu meie kõige paremasse hauda ! Ükski meist ei keela sulle oma hauda su surnu matmiseks . '
01023007	Aga Aabraham tõusis ning kummardas maa rahva , hettide ees
01023008	ja rääkis nendega , öeldes : ' Kui see on teile meeltmööda , et ma oma surnu oma silma eest ära matan , siis kuulge mind ja mõjustage minu kasuks Efronit , Sohari poega ,
01023009	et ta mulle annaks temale kuuluva Makpela koopa , mis on ta välja servas . Ta andku see mulle täie hinna eest pärushauaks teie keskel ! '
01023010	Aga Efron istus hettide hulgas ; ja hett Efron vastas Aabrahamile hettide kuuldes , kõigi juuresolekul , kes ta linna väravast läbi käisid , ja ütles :
01023011	' Ei , mu isand ! Kuule mind ! Ma annan sulle välja , samuti ma annan sulle koopa , mis sellel asub ; ma annan selle sulle oma rahvuskaaslaste silma all . Mata oma surnu ! '
01023012	Kuid Aabraham kummardas maa rahva ees ,
01023013	rääkis Efroniga maa rahva kuuldes ja ütles : ' Kui sa ometi ise mind kuulda võtaksid ! Mina maksan välja eest raha , võta see minult , et saaksin oma surnu sinna matta ! '
01023014	Siis Efron vastas Aabrahamile , öeldes temale :
01023015	' Mu isand , kuule mind ! Maa väärtus on nelisada hõbeseeklit - mis tähtsus sellel ongi minu ja sinu vahekorra juures . Mata aga oma surnu ! '
01023016	Ja Aabraham kuulas Efronit ; Aabraham vaagis Efronile raha , mida see hettide kuuldes oli nimetanud , nelisada hõbeseeklit , kaubanduses käibel olevaid .
01023017	Nõnda said Efroni väli Makpelas Mamre kohal , väli ja selles olev koobas ja kõik väljal olevad puud , mis olid ümber kogu selle maa-ala ,
01023018	Aabrahami omandiks hettide nähes , kõigi juuresolekul , kes linna väravast läbi käisid .
01023019	Ja seejärel Aabraham mattis oma naise Saara Makpela välja koopasse Mamre kohal , see on Hebronis Kaananimaal .
01023020	Nõnda said väli ja selles olev koobas hettidelt Aabrahamile pärushauaks .
01024001	Kui Aabraham oli vana ja elatanud ning Issand oli Aabrahami kõigiti õnnistanud ,
01024002	siis ütles Aabraham vanimale sulasele oma peres , kes valitses kõige üle , mis tal oli : ' Pane nüüd oma käsi mu puusa alla !
01024003	Mina vannutan sind Issanda , taeva Jumala ja maa Jumala juures , et sa mu pojale ei võta naist kaananlaste tütreist , kelle keskel ma elan ,
01024004	vaid et sa lähed minu maale ja mu sugulaste juurde ning võtad sealt naise mu pojale Iisakile ! '
01024005	Aga sulane ütles temale : ' Võib-olla naine ei taha mulle järgneda siia maale . Kas ma siis tõesti pean su poja viima tagasi maale , kust sa oled ära tulnud ? '
01024006	Siis ütles Aabraham temale : ' Hoia , et sa ei vii mu poega sinna tagasi !
01024007	Issand , taeva Jumal , kes minu võttis mu isakojast ja mu sünnimaalt ja kes mulle rääkis ning vandus , öeldes : Sinu soole ma annan selle maa ! - tema ise läkitab oma ingli sinu ees , et saaksid sealt mu pojale naise võtta .
01024008	Aga kui naine ei taha sulle järgneda , siis oled sa sellest mu vandest vaba . Ainult ära vii mu poega sinna tagasi ! '
01024009	Siis sulane pani käe oma isanda Aabrahami puusa alla ja vandus temale selle kõne kohaselt .
01024010	Ja sulane võttis oma isanda kaamelitest kümme kaamelit ning läks , ja tal oli oma isandalt kaasas kõiksugu kalleid asju ; ta võttis kätte ja läks Mesopotaamiasse Naahori linna .
01024011	Seal laskis ta õhtul kaamelid põlvili heita väljaspool linna veekaevu juures sel ajal , kui veeviijad välja tulid ,
01024012	ning ütles : ' Issand , minu isanda Aabrahami Jumal , lase ometi see mul täna korda minna ja tee head mu isandale Aabrahamile !
01024013	Vaata , ma seisan veeallika juures ja linnaelanike tütred tulevad vett viima .
01024014	Sündigu siis , et tütarlaps , kellele ma ütlen : Kalluta oma kruusi , et ma saaksin juua ! ja kes vastab : Joo , ja ma joodan ka su kaameleid ! - on see , kelle sa oled määranud oma sulasele Iisakile . Sellest ma siis tean , et sa mu isandale oled head teinud . '
01024015	Ja veel enne kui ta rääkimise oli lõpetanud , vaata , siis tuli välja Rebeka , kes oli sündinud Betuelile , Aabrahami venna Naahori naise Milka pojale ; ja tal oli kruus õlal .
01024016	Ja tütarlaps oli väga ilusa välimusega , alles neitsi ja mehe poolt puutumata . Ta läks alla allika juurde , täitis kruusi ja tuli üles .
01024017	Siis jooksis sulane temale vastu ning ütles : ' Anna mulle oma kruusist pisut vett rüübata ! '
01024018	Tema vastas : ' Joo , mu isand ! ' Ja ta tõstis kähku kruusi alla oma käele ning andis temale juua .
01024019	Ja olles temale juua andnud , ütles ta : ' Ma ammutan ka su kaamelitele , kuni needki on joonud . '
01024020	Ja ta tühjendas kähku oma kruusi künasse ning jooksis jälle kaevule vett ammutama ja ammutas kõigile ta kaamelitele .
01024021	Mees aga silmitses teda vaikides , et mõista , kas Issand oli ta teekonna lasknud korda minna või mitte .
01024022	Ja kui kaamelid olid joonud , võttis mees kuldrõnga , pooleseeklilise , ja kaks käevõru ta käte jaoks , kümme kuldseeklit väärt ,
01024023	ning küsis : ' Kelle tütar sa oled ? Ütle ometi mulle ! On su isa kojas meile ööbimispaika ? '
01024024	Ja ta vastas temale : ' Mina olen Betueli , Naahori ja Milka poja tütar . '
01024025	Ta ütles temale veel : ' Niihästi õlgi kui muud loomasööta on meil küllalt , ööbimispaikki on olemas . '
01024026	Siis mees kummardas ja heitis Issanda ette
01024027	ning ütles : ' Kiidetud olgu Issand , mu isanda Aabrahami Jumal , kes mu isandale ei ole keelanud oma heldust ja tõde ! Issand on mind teekonnal juhtinud mu isanda vendade kotta ! '
01024028	Aga tütarlaps jooksis ning teatas oma ema perele , mis oli sündinud .
01024029	Ja Rebekal oli vend , Laaban nimi ; ja Laaban jooksis välja , mehe juurde allikale .
01024030	Sest kui ta nägi rõngast ja käevõrusid oma õe kätel , ja kui ta oli kuulnud oma õe Rebeka sõnu , kes ütles : ' Nõnda rääkis mulle see mees , ' - siis ta läks selle mehe juurde , ja ennäe , see seisis kaamelite juures allikal .
01024031	Ja ta ütles : ' Tule sisse , Issanda õnnistatu ! Miks sa väljas seisad ? Ma olen korda seadnud koja ja kaamelite paiga . '
01024032	Mees tuli siis kotta ja Laaban päästis kaamelid lahti , andis õlgi ja toitu kaamelitele ning tõi vett tema ja temaga kaasas olevate meeste jalgade pesemiseks .
01024033	Siis pandi temale rooga ette . Aga ta ütles : ' Ma ei söö enne , kui ma oma asja olen rääkinud . ' Ja talle vastati : ' Räägi ! '
01024034	Siis ta ütles : ' Mina olen Aabrahami sulane .
01024035	Issand on mu isandat väga õnnistanud , nõnda et ta on jõukaks saanud : ta on temale andnud lambaid , kitsi ja veiseid , hõbedat ja kulda , sulaseid ja teenijaid , kaameleid ja eesleid .
01024036	Ja Saara , mu isanda naine , on vanas eas mu isandale poja ilmale toonud , ja sellele on ta andnud kõik , mis tal on .
01024037	Ja mu isand vannutas mind , öeldes : Sa ei tohi võtta mu pojale naist kaananlaste tütarde seast , kelle maal ma elan ,
01024038	vaid sa pead minema mu isakotta ja mu suguvõsa juurde ning sealt võtma naise mu pojale !
01024039	Aga mina ütlesin oma isandale : Võib-olla naine ei tule minuga ?
01024040	Siis ta vastas mulle : Issand , kelle palge ees ma olen käinud , läkitab oma ingli sinuga ja laseb su teekonna korda minna , et saad mu pojale naise võtta minu suguvõsast ja minu isakojast .
01024041	Mu vandest sa vabaned sel juhul , kui sa tuled mu suguvõsa juurde , aga nemad ei anna sulle , siis oled mu vandest vaba .
01024042	Ma jõudsin täna allika juurde ja ütlesin : Issand , mu isanda Aabrahami Jumal , kui sa nüüd tahad korda saata mu teekonna , mida ma käin ,
01024043	siis vaata , ma seisan veeallika juures . Kui üks neitsi tuleb vett viima ja ma temale ütlen : Anna mulle oma kruusist pisut vett juua !
01024044	ja kui tema mulle vastab : Joo ise , ja ma ammutan ka su kaamelitele ! , siis on tema see naine , kelle Issand on määranud mu isanda pojale .
01024045	Veel enne kui olin kõneluse iseenesega lõpetanud , vaata , siis tuli Rebeka , kruus õlal , ja läks alla allika juurde ning ammutas vett . Ja ma ütlesin temale : Anna mulle juua !
01024046	Siis ta tõstis kähku kruusi õlalt alla ning ütles : Joo , ja ma joodan ka su kaameleid ! Ja mina jõin ning tema jootis mu kaameleid .
01024047	Ja ma küsisin temalt ning ütlesin : Kelle tütar sa oled ? Ja tema vastas : Betueli , Naahori ja Milka poja tütar . Siis ma panin temale rõnga ninasse ja käevõrud kätele ,
01024048	kummardasin ning heitsin Issanda ette ja kiitsin Issandat , oma isanda Aabrahami Jumalat , kes mind oli juhatanud õigele teele , et saaksin võtta oma isanda vennatütre ta pojale .
01024049	Ja kui te nüüd tahate osutada heldust ja truudust mu isandale , siis öelge mulle . Aga kui mitte , öelge sedagi mulle , ja ma pöördun siis kas paremat või vasakut kätt ! '
01024050	Seepeale vastasid Laaban ja Betuel ning ütlesid : ' Issandalt on see asi alguse saanud . Me ei või sulle sõnagi lausuda , ei halba ega head .
01024051	Vaata , Rebeka on su ees , võta tema ja mine ! Saagu ta naiseks su isanda pojale , nõnda nagu Issand on öelnud ! '
01024052	Kui Aabrahami sulane kuulis nende sõnu , siis ta kummardas maani Issanda ees .
01024053	Ja sulane võttis välja hõbe - ja kuldriistad ja riided ning andis Rebekale ; ka tema vennale ja emale andis ta kalleid asju .
01024054	Siis nad sõid ja jõid , tema ja mehed , kes koos temaga olid , ja nad ööbisid seal . Aga hommikul , kui nad olid tõusnud , ütles ta : ' Saatke mind nüüd mu isanda juurde ! '
01024055	Aga tütarlapse vend ja ema vastasid : ' Jäägu tütarlaps veel mõneks ajaks , kas või kümneks päevakski meie juurde . Siis sa võid minna . '
01024056	Kuid tema ütles neile : ' Ärge mind viivitage , sest Issand on lasknud mu teekonna korda minna . Saatke mind teele , et saaksin minna oma isanda juurde ! '
01024057	Siis nad ütlesid : ' Me kutsume tütarlapse ja küsime tema suust . '
01024058	Ja nad kutsusid Rebeka ning küsisid temalt : ' Kas tahad minna koos selle mehega ? ' Ja ta vastas : ' Ma lähen ! '
01024059	Siis nad saatsid ära oma õe Rebeka ja tema imetaja , ja Aabrahami sulase ja tema mehed .
01024060	Ja nad õnnistasid Rebekat ning ütlesid temale : ' Õeke , sinust tulgu tuhat korda kümme tuhat , ja sinu sugu vallutagu oma vihameeste väravad ! '
01024061	Siis Rebeka ja tema tüdrukud tõusid , istusid kaamelite selga ning järgnesid mehele . Nõnda võttis sulane Rebeka ja läks .
01024062	Iisak aga oli tulemas Lahhai-Roi kaevu poolt , sest ta elas Lõunamaal .
01024063	Ja Iisak oli vastu õhtut läinud väljale mõtisklema ; ja kui ta oma silmad üles tõstis ja vaatas , ennäe , siis tulid kaamelid .
01024064	Kui Rebeka oma silmad üles tõstis ja nägi Iisakit , siis ta laskus kaameli seljast
01024065	ning küsis sulaselt : ' Kes on see mees , kes meile väljal vastu tuleb ? ' Ja sulane vastas : ' See on mu isand ! ' Siis Rebeka võttis loori ja kattis ennast .
01024066	Ja sulane jutustas Iisakile kõigest , mis ta oli teinud .
01024067	Ja Iisak viis Rebeka oma ema Saara telki ; ja ta võttis Rebeka , see sai tema naiseks ja ta armastas teda . Nõnda leidis Iisak troosti pärast oma ema surma .
01025001	Ja Aabraham võttis taas naise , nimega Ketuura .
01025002	Ja see tõi temale ilmale Simrani , Joksani , Medani , Midjani , Jisbaki ja Suuahi .
01025003	Ja Joksanile sündisid Seeba ja Dedan ; ja Dedani järeltulijad olid assüürlased , letuuslased ja leumlased .
01025004	Ja Midjani pojad olid Eefa , Eefer , Hanok , Abiida ja Eldaa . Need kõik olid Ketuura järeltulijad .
01025005	Ja Aabraham andis kõik , mis tal oli , Iisakile .
01025006	Aga liignaiste poegadele , kes Aabrahamil olid , andis Aabraham ande ja saatis nad veel oma eluajal oma poja Iisaki juurest ära hommiku poole , Hommikumaale .
01025007	Ja Aabrahami eluea aastaid , mis ta elas , oli sada seitsekümmend viis aastat .
01025008	Ja Aabraham heitis hinge ning suri heas vanuses , vana ning elatanud , ja ta koristati oma rahva juurde .
01025009	Ja ta pojad Iisak ja Ismael matsid tema Makpela koopasse , hett Sohari poja Efroni väljal , mis on Mamre kohal ,
01025010	väljale , mille Aabraham hettidelt oli ostnud , maeti Aabraham ja tema naine Saara .
01025011	Ja pärast Aabrahami surma õnnistas Jumal ta poega Iisakit . Ja Iisak elas Lahhai-Roi kaevu juures .
01025012	Ja need olid Ismaeli , Aabrahami poja järeltulijad , keda egiptlanna Haagar , Saara teenija , Aabrahamile ilmale tõi .
01025013	Ismaeli poegade nimed , nimetatud nende sündimise järjekorras , olid need : Nebajot , Ismaeli esmasündinu , siis Keedar , Adbeel , Mibsam ,
01025014	Misma , Duuma , Massa ,
01025015	Hadad , Teema , Jetuur , Naafis ja Keedma .
01025016	Need olid Ismaeli pojad ja need olid nende nimed vastavalt nende asulatele ja leeridele : nende suguharude kaksteist vürsti .
01025017	Ja need olid Ismaeli eluaastad : sada kolmkümmend seitse aastat ; siis ta heitis hinge ja suri , ja ta koristati oma rahva juurde .
01025018	Ja nad asusid Havilast kuni vastu Egiptust oleva Suurini Assuri suunas , tungides kallale kõigile oma vendadele .
01025019	Ja need olid Iisaki , Aabrahami poja järeltulijad : Aabrahamile sündis Iisak .
01025020	Ja Iisak oli neljakümneaastane , kui ta võttis enesele naiseks Rebeka , süürlase Betueli tütre Mesopotaamiast , süürlase Laabani õe .
01025021	Ja Iisak palus Issandat oma naise pärast , sest see oli viljatu ; ja Issand kuulis ta palvet ja ta naine Rebeka jäi lapseootele .
01025022	Aga kui lapsed ta ihus tõuklesid , ütles ta : ' Mispärast on see minuga nõnda ? ' Ja ta läks Issandalt küsima .
01025023	Ja Issand vastas temale : ' Su ihus on kaks rahvast , kaks erinevat hõimu saab su üsast alguse : üks rahvas on vägevam teisest - vanem orjab nooremat . '
01025024	Ja kui tema sünnitamise aeg saabus , vaata , siis olid ta ihus kaksikud .
01025025	See , kes sündis esimesena , oli punakas , täiesti nagu karune kuub ; ja temale pandi nimeks Eesav .
01025026	Seejärel sündis ta vend , kelle käsi hoidis kinni Eesavi kannast ; ja temale pandi nimeks Jaakob . Iisak oli kuuskümmend aastat vana , kui nad sündisid .
01025027	Ja poisid kasvasid suureks . Eesavist sai osav kütt , väljal uitaja , aga Jaakob oli vagane mees , kes elas telkides .
01025028	Ja Iisak armastas Eesavit , sest jahisaak oli temale suupärane ; aga Rebeka armastas Jaakobit .
01025029	Kord keetis Jaakob leent , Eesav aga tuli väljalt ning oli väsinud .
01025030	Ja Eesav ütles Jaakobile : ' Anna mulle ometi süüa seda punast , seda punast leent , sest ma olen väsinud ! ' Sellepärast hakati teda kutsuma Edomiks .
01025031	Aga Jaakob ütles : ' Enne müü mulle oma esmasünniõigus ! '
01025032	Ja Eesav vastas : ' Vaata , mina ju suren niikuinii , milleks mulle siis veel esmasünniõigus ! '
01025033	Siis ütles Jaakob : ' Vannu mulle enne ! ' Ja ta vandus temale ning müüs oma esmasünniõiguse Jaakobile .
01025034	Ja Jaakob andis Eesavile leiba ja läätseleent ; ja tema sõi ja jõi , tõusis üles ja läks ära . Nii vähe hoolis Eesav esmasünniõigusest .
01026001	Aga maal oli nälg pärast seda eelmist nälga , mis Aabrahami päevil oli olnud . Ja Iisak läks vilistite kuninga Abimeleki juurde Gerarisse .
01026002	Ja Issand ilmutas ennast temale ning ütles : ' Ära mine alla Egiptusesse ! Jää maale , kuhu ma sind käsin !
01026003	Ela võõrana siin maal , ja ma olen sinuga ning õnnistan sind , sest sinule ja sinu soole ma annan kõik need maad ning pean vannet , mille ma olen vandunud su isale Aabrahamile .
01026004	Ja ma teen su soo paljuks nagu taevatähed ja annan su soole kõik need maad , ja sinu soo nimel õnnistavad endid kõik maailma rahvad ,
01026005	sellepärast et Aabraham kuulas mu sõna ja pidas , mis ma käskisin pidada - mu käske , seadlusi ja õpetusi . '
01026006	Ja Iisak jäi elama Gerarisse .
01026007	Kui kohalikud mehed küsisid tema naise kohta , siis ta ütles : ' See on mu õde . ' Sest ta kartis öelda : ' Mu naine ' , mõeldes ise : ' Muidu kohalikud mehed tapavad mu Rebeka pärast , sest ta on ilusa välimusega . '
01026008	Aga kui ta seal pikemat aega oli viibinud , vaatas Abimelek , vilistite kuningas , kord aknast välja ja nägi , et Iisak hellitas oma naist Rebekat .
01026009	Siis Abimelek kutsus Iisaki ja ütles : ' Vaata , ta on tõepoolest su naine ! Kuidas sa siis võisid öelda : Ta on mu õde ? ' Ja Iisak vastas temale : ' Ma mõtlesin , et muidu ma ehk pean tema pärast surema . '
01026010	Aga Abimelek ütles : ' Miks sa meile seda tegid ? Kui kergesti oleks võinud keegi rahva hulgast magada su naisega ja sa oleksid meie peale toonud süü ! '
01026011	Ja Abimelek andis käsu kogu rahvale , öeldes : ' Kes puudutab seda meest ja tema naist , peab surema ! '
01026012	Ja Iisak külvas seal maal ja sai sel aastal sajakordselt , sest Issand õnnistas teda .
01026013	Ja mees läks rikkaks , läks üha rikkamaks , kuni ta oli läinud väga rikkaks .
01026014	Ja temal oli lamba - ja kitsekarju ja veisekarju ja palju peret , nõnda et vilistid teda kadestasid .
01026015	Ja vilistid matsid kinni ja täitsid mullaga kõik kaevud , mis tema isa sulased olid kaevanud tema isa Aabrahami päevil .
01026016	Ja Abimelek ütles Iisakile : ' Mine ära meie juurest , sest sa oled saanud meist palju vägevamaks ! '
01026017	Siis Iisak läks sealt ära ja lõi oma telgid üles Gerari orgu ning elas seal .
01026018	Ja Iisak kaevas uuesti need veekaevud , mis tema isa Aabrahami päevil olid kaevatud ja mis vilistid pärast Aabrahami surma olid kinni matnud ; ja ta pani neile needsamad nimed , mis tema isa neile oli pannud .
01026019	Aga kui Iisaki sulased kaevasid orus ja leidsid seal voolava veega kaevu ,
01026020	siis Gerari karjased riidlesid Iisaki karjastega , öeldes : ' Vesi on meie oma ! ' Ta pani siis kaevule nimeks Eesek , sellepärast et nad temaga olid tülitsenud .
01026021	Siis nad kaevasid teise kaevu , ja selle pärast riidlesid nad ka ; ja sellele ta pani nimeks Sitna .
01026022	Sealt ta siirdus edasi ja kaevas veel ühe kaevu , aga selle pärast nad ei riielnud ; ja sellele ta pani nimeks Rehobot ning ütles : ' Nüüd on Issand andnud meile avarust , et võiksime siin maal olla viljakad . '
01026023	Ja sealt ta läks üles Beer-Sebasse .
01026024	Ja Issand ilmutas ennast temale selsamal ööl ning ütles : ' Mina olen su isa Aabrahami Jumal . Ära karda , sest ma olen sinuga ja õnnistan sind ! Ma teen su soo paljuks oma sulase Aabrahami pärast . '
01026025	Siis ta ehitas sinna altari , hüüdis appi Issanda nime ja lõi sinna oma telgi üles ; ja Iisaki sulased kaevasid sinna kaevu .
01026026	Ja Abimelek tuli Gerarist tema juurde ühes oma sõbra Ahusati ja väepealik Piikoliga .
01026027	Aga Iisak ütles neile : ' Miks tulete minu juurde ? Te ju vihkate mind ja olete mind eneste juurest ära saatnud ! '
01026028	Ja nemad vastasid : ' Me näeme selgesti , et Issand on sinuga . Seepärast me ütleme : Olgu meie vahel vanne , meie ja sinu vahel , ja me teeme sinuga lepingu ,
01026029	et sa meile kurja ei tee , nõnda nagu me sinusse ei ole puutunud , vaid oleme sulle ainult head teinud ja sind rahuga ära saatnud . Sina oled ju nüüd Issanda õnnistatu ! '
01026030	Siis ta tegi neile võõruspeo ning nad sõid ja jõid .
01026031	Ja nad tõusid hommikul vara ning andsid üksteisele vande . Siis Iisak saatis nad ära ja nad läksid ta juurest rahuga .
01026032	Ja selsamal päeval tulid Iisaki sulased ning teatasid temale kaevust , mille nad olid kaevanud , ja ütlesid temale : ' Me leidsime vett . '
01026033	Siis ta nimetas selle Sibaks ; seepärast on linna nimeks tänapäevani Beer-Seba .
01026034	Kui Eesav oli nelikümmend aastat vana , võttis ta naiseks Juuditi , hett Beeri tütre , ja Baasmati , hett Eeloni tütre .
01026035	Aga need olid meelehärmiks Iisakile ja Rebekale .
01027001	Kui Iisak oli vanaks jäänud ja ta silmanägemine oli tuhmunud , siis ta kutsus Eesavi , oma vanema poja , ja ütles temale : ' Mu poeg ! ' Ja see vastas temale : ' Siin ma olen ! '
01027002	Ja ta ütles : ' Vaata , ma olen vanaks jäänud ega tea oma surmapäeva .
01027003	Võta nüüd oma jahiriistad , nooletupp ja amb , mine väljale ja küti mulle mõni jahiloom !
01027004	Valmista siis mulle maitsvat rooga , mida ma armastan , ja too mulle süüa , et mu hing sind õnnistaks , enne kui ma suren ! '
01027005	Aga Rebeka kuulis , kui Iisak rääkis oma poja Eesaviga . Ja kui Eesav oli läinud väljale küttima ja jahisaaki tooma ,
01027006	siis rääkis Rebeka oma poja Jaakobiga , öeldes : ' Vaata , ma kuulsin su isa rääkivat su venna Eesaviga ja ütlevat :
01027007	Too mulle jahisaaki ja valmista mulle maitsvat rooga , et ma söön ja sind Issanda ees õnnistan , enne kui ma suren .
01027008	Ja nüüd , mu poeg , kuula mu sõna ja tee , mida ma sind käsin :
01027009	mine karja juurde ja võta mulle sealt kaks head sikutalle ja ma valmistan need su isale maitsvaks roaks , mida ta armastab .
01027010	Sina vii need siis oma isale , et ta sööks ja sind õnnistaks , enne kui ta sureb ! '
01027011	Aga Jaakob ütles oma emale Rebekale : ' Vaata , mu vend Eesav on karune , aga mina olen sile .
01027012	Võib-olla katsub isa mind käega , siis oleksin tema silmis nagu petis ja tooksin enesele needuse , mitte õnnistuse . '
01027013	Aga ta ema ütles talle : ' Sinu needmine tulgu minu peale , mu poeg ! Kuula ainult mu sõna ja mine too mulle ! '
01027014	Siis ta läks ja võttis need ning tõi oma emale ; ja ta ema valmistas maitsva roa , mida ta isa armastas .
01027015	Ja Rebeka võttis oma vanema poja Eesavi parimad riided , mis olid ta juures kodus , ja pani need selga oma nooremale pojale Jaakobile .
01027016	Tema käte ja sileda kaela ümber aga pani ta sikutallede nahad .
01027017	Siis ta andis maitsva roa ja leiva , mille ta oli valmistanud , oma poja Jaakobi kätte ,
01027018	ja see läks oma isa juurde ning ütles : ' Mu isa ! ' Ja tema vastas : ' Siin ma olen ! Kumb sa oled , mu poeg ? '
01027019	Ja Jaakob ütles oma isale : ' Mina olen Eesav , sinu esmasündinu ! Ma tegin , nagu sa mind käskisid . Tõuse , istu ja söö mu jahisaaki , et su hing mind õnnistaks ! '
01027020	Aga Iisak küsis oma pojalt : ' Kuidas sa nii kähku leidsid , mu poeg ? ' Ja tema vastas : ' Issand , sinu Jumal , saatis mulle ette . '
01027021	Siis Iisak ütles Jaakobile : ' Tule ometi ligemale , et ma sind käega katsun , mu poeg , kas sa oled mu poeg Eesav või mitte ? '
01027022	Ja Jaakob astus oma isa Iisaki juurde , ja tema katsus teda käega ning ütles : ' Hääl on Jaakobi hääl , aga käed on Eesavi käed ! '
01027023	Ja ta ei tundnud teda ära , sest tema käed olid karused nagu ta venna Eesavi käed ; ja ta õnnistas teda .
01027024	Ta küsis veel kord : ' Kas sa oled tõesti mu poeg Eesav ? ' Ja ta vastas : ' Olen ! '
01027025	Siis ta ütles : ' Ulata mulle ja ma söön oma poja jahisaaki , et mu hing sind õnnistaks ! ' Ja ta ulatas temale selle , ja ta sõi ; ja ta tõi temale veini , ja ta jõi .
01027026	Seejärel ütles ta isa Iisak temale : ' Tule nüüd ligemale ja anna mulle suud , mu poeg ! '
01027027	Ja ta astus ligi ning andis temale suud ; siis ta tundis tema riiete lõhna ja ta õnnistas teda ning ütles : ' Näe , mu poja lõhn - otsekui välja lõhn , mida Issand on õnnistanud !
01027028	Jumal andku sulle taeva kastet ja maa rammu , ning külluses vilja ja veini !
01027029	Rahvad orjaku sind , rahvahõimud kummardagu sind ! Ole oma vendade isand , su ema pojad kummardagu sind ! Neetud olgu , kes sind neab , õnnistatud , kes sind õnnistab ! '
01027030	Ja kui Iisak oli Jaakobit õnnistanud ja kui Jaakob oli just ära läinud oma isa Iisaki juurest , siis tuli tema vend Eesav küttimast .
01027031	Ja temagi valmistas maitsva roa ja viis oma isa juurde ning ütles isale : ' Tõuse , mu isa , ja söö oma poja jahisaaki , et su hing mind õnnistaks ! '
01027032	Aga tema isa Iisak küsis temalt : ' Kes sa oled ? ' Ja ta vastas : ' Mina olen su poeg Eesav , su esmasündinu ! '
01027033	Siis Iisak värises väga suurest ärritusest ja ütles : ' Kes oli siis see , kes jahilooma küttis ja mulle tõi ? Ja mina sõin kõike , enne kui sa tulid , ning õnnistasin teda ! Õnnistatuks ta jääbki ! '
01027034	Kui Eesav kuulis oma isa sõnu , siis ta kisendas väga valjusti ja kibedasti ning ütles oma isale : ' Õnnista ka mind , mu isa ! '
01027035	Aga ta vastas : ' Su vend tuli kavalusega ja võttis su õnnistuse . '
01027036	Siis ta ütles : ' Eks ole temale nimeks pandud Jaakob ? Juba teist korda on ta mind petnud : ta võttis mu esmasünniõiguse , ja vaata , nüüd ta võttis ka mu õnnistuse ! ' Ja ta küsis : ' Kas sul pole hoitud õnnistust eraldi minu jaoks ? '
01027037	Aga Iisak vastas ning ütles Eesavile : ' Vaata , ma olen pannud ta sinu isandaks ja olen andnud kõik ta vennad temale sulaseiks , ja ma olen teda varustanud vilja ja veiniga . Mida võiksin siis nüüd teha sinu heaks , mu poeg ? '
01027038	Ja Eesav ütles oma isale : ' Ons see sul ainus õnnistus , mu isa ? Õnnista ka mind , mu isa ! ' Ja Eesav tõstis häält ning nuttis .
01027039	Siis vastas tema isa Iisak ning ütles temale : ' Vaata , su eluase on eemal rammusast maast ja ilma taeva kasteta ülalt .
01027040	Sa elad oma mõõga varal ja pead oma venda orjama . Ometi sünnib , kui end raputad , et rebid tema ikke oma kaelast . '
01027041	Ja Eesav hakkas Jaakobit vihkama õnnistuse pärast , millega ta isa teda oli õnnistanud ; ja Eesav mõtles iseeneses : ' Küllap tulevad mu isa leinamise päevad , siis ma tapan oma venna Jaakobi ! '
01027042	Kui Rebekale tehti teatavaks ta vanema poja Eesavi mõtted , siis ta laskis kutsuda oma noorema poja Jaakobi ja ütles temale : ' Vaata , sinu vend Eesav trööstib ennast sellega , et ta su tapab .
01027043	Aga nüüd , mu poeg , kuula mu sõna ! Võta kätte ja põgene mu venna Laabani juurde Haaranisse
01027044	ja jää tema juurde mõneks ajaks , kuni su venna raev on raugenud ,
01027045	kuni su venna viha sinu pärast on möödunud ja ta unustab , mis sa temale oled teinud . Siis ma läkitan sulle järele ja lasen sind sealt ära tuua . Miks peaksin teid mõlemaid kaotama ühel ja samal päeval ? '
01027046	Ja Rebeka ütles Iisakile : ' Ma olen elust tüdinud hetitaride pärast . Kui Jaakob võtab naise hetitaride hulgast , selle maa tütreist , niisuguse nagu need , mis elu mul siis on ? '
01028001	Siis Iisak kutsus Jaakobi ja õnnistas teda ; ja ta keelas teda ning ütles temale : ' Ära võta naist kaananlaste tütreist !
01028002	Võta kätte , mine Mesopotaamiasse oma emaisa Betueli kotta ja võta sealt enesele naine oma ema venna Laabani tütreist .
01028003	Kõigeväeline Jumal õnnistagu sind , tehku sind viljakaks ja paljuks , et sinust tuleks hulk rahvaid !
01028004	Ta andku sulle Aabrahami õnnistust , sinule ja su soole koos sinuga , et sa päriksid maa , kus sa võõrana elad , mille Jumal on andnud Aabrahamile ! '
01028005	Ja Iisak saatis Jaakobi teele ning see läks Mesopotaamiasse süürlase Betueli poja Laabani juurde , kes oli Jaakobi ja Eesavi ema Rebeka vend .
01028006	Kui Eesav nägi , et Iisak oli õnnistanud Jaakobit ja oli saatnud ta Mesopotaamiasse sealt enesele naist võtma , olles teda õnnistanud ja keelanud , öeldes : ' Ära võta naist kaananlaste tütreist ! '
01028007	ja et Jaakob oli kuulanud oma isa ja ema ja oli läinud Mesopotaamiasse ,
01028008	siis Eesav mõistis , et kaananlaste tütred olid pahad ta isa Iisaki silmis ,
01028009	ja Eesav läks Ismaeli juurde ning võttis oma naiste kõrvale enesele naiseks Mahalati , Aabrahami poja Ismaeli tütre , Nebajoti õe .
01028010	Jaakob aga lahkus Beer-Sebast ja läks Haarani poole .
01028011	Ta sattus ühte paika ja ööbis seal , sest päike oli loojunud ; ta võttis selle paiga kividest ühe , pani enesele peaaluseks ja heitis sinna paika magama .
01028012	Ja ta nägi und , ja vaata , maa peal seisis redel , mille ots ulatus taevasse , ja ennäe , Jumala inglid astusid sedamööda üles ja alla .
01028013	Ja vaata , Issand seisis tema ees ning ütles : ' Mina olen Issand , su isa Aabrahami Jumal ja Iisaki Jumal . Maa , mille peal sa magad , ma annan sinule ja su soole .
01028014	Ja sinu sugu saab maapõrmu sarnaseks ja sa levid õhtu ja hommiku , põhja ja lõuna poole , ja sinu ja su soo nimel õnnistavad endid kõik maailma suguvõsad .
01028015	Ja vaata , mina olen sinuga ja hoian sind kõikjal , kuhu sa lähed , ning toon sind taas sellele pinnale , sest ma ei jäta sind maha , kuni olen teinud , mis ma sulle olen öelnud ! '
01028016	Siis Jaakob ärkas unest ja ütles : ' Issand on tõesti selles paigas , mina aga ei teadnud seda ! '
01028017	Ja ta kartis ning ütles : ' Küll on see paik kardetav ! See pole muud midagi kui Jumala koda ja taeva värav ! '
01028018	Ja Jaakob tõusis hommikul vara ning võttis kivi , mille ta oli pannud enesele peaaluseks , ja pani selle sambaks püsti ning valas selle otsa peale õli .
01028019	Ja ta pani sellele paigale nimeks Peetel ; enne aga oli selle linna nimi Luus .
01028020	Ja Jaakob andis tõotuse , öeldes : ' Kui Jumal on minuga ja hoiab mind teel , mida käin , ja annab mulle leiba süüa ja riided selga ,
01028021	ja mina võin rahuga pöörduda oma isakotta , siis on Issand mulle Jumalaks ,
01028022	ja see kivi , mille ma panin sambaks , saab Jumala kojaks . Ja kõigest , mis sa mulle annad , ma annan sulle täpselt kümnist . '
01029001	Ja Jaakob läks teele ning jõudis hommikumaa poegade maale .
01029002	Ta vaatas , ja ennäe , väljal oli kaev . Ja vaata , sealsamas , selle kõrval , lebas kolm lamba - ja kitsekarja , sest sellest kaevust joodeti karju ; kaevu suul aga oli suur kivi .
01029003	Kui kõik karjad olid kogunenud sinna , siis veeretati kivi kaevu suult , joodeti lambaid ja kitsi ning seati kivi tagasi oma paika kaevu suul .
01029004	Ja Jaakob küsis neilt : ' Vennad , kust te olete ? ' Ja nad vastasid : ' Me oleme Haaranist . '
01029005	Siis ta küsis neilt : ' Kas tunnete Laabanit , Naahori poega ? ' Ja nad vastasid : ' Tunneme küll ! '
01029006	Ta küsis neilt : ' Kuidas ta käsi käib ? ' Ja nad vastasid : ' Hästi ! Ja näe , sealt tuleb tema tütar Raahel karjaga . '
01029007	Ta ütles : ' Vaata , päike on alles kõrgel , pole veel aeg karja kokku ajada . Jootke loomi ja minge söötke neid ! '
01029008	Aga nad vastasid : ' Me ei saa , enne kui kõik karjad on koos . Siis veeretatakse kivi kaevu suult ja me saame joota lambaid . '
01029009	Kui ta alles nendega rääkis , tuli Raahel oma isa karjaga , sest ta oli neid hoidmas .
01029010	Ja kui Jaakob nägi Raahelit , oma ema venna Laabani tütart , ja oma ema venna Laabani karja , siis Jaakob astus ligi ja veeretas kivi kaevu suult ning jootis oma ema venna Laabani lambaid .
01029011	Siis Jaakob suudles Raahelit , tõstis häält ja nuttis .
01029012	Ja Jaakob andis Raahelile teada , et ta on tema isa sugulane ja Rebeka poeg ; ja Raahel jooksis ning teatas oma isale .
01029013	Ja kui Laaban kuulis sõnumit oma õepojast Jaakobist , siis ta jooksis temale vastu , kaelustas ja suudles teda ning viis ta oma kotta ; ja ta jutustas Laabanile kõik , mis oli sündinud .
01029014	Siis ütles Laaban temale : ' Sa oled tõesti minu luu ja liha ! ' Ja ta jäi tema juurde kuuks ajaks .
01029015	Ja Laaban ütles Jaakobile : ' Kas sa sellepärast , et oled mu sugulane , peaksid mind teenima ilma palgata ? Nimeta mulle oma palk ! '
01029016	Laabanil aga oli kaks tütart ; vanema nimi oli Lea ja noorema nimi oli Raahel .
01029017	Leal olid läiketa silmad , aga Raahel oli jumekas ja ilusa välimusega .
01029018	Jaakob armastas Raahelit , seepärast ta ütles : ' Ma teenin sind seitse aastat su noorema tütre Raaheli pärast ! '
01029019	Laaban vastas : ' Ma annan ta parem sinule kui mõnele teisele mehele . Jää minu juurde ! '
01029020	Ja Jaakob teenis Raaheli pärast seitse aastat , ja need olid tema silmis nagu üksikud päevad , sellepärast et ta teda armastas .
01029021	Siis Jaakob ütles Laabanile : ' Anna mu naine mulle kätte , sest aeg on täis , et ma võin minna tema juurde ! '
01029022	Laaban koguski kokku kõik selle paiga mehed ja tegi peo .
01029023	Aga õhtul ta võttis oma tütre Lea ja viis selle tema juurde ; ja Jaakob heitis ta juurde .
01029024	Ja Laaban andis oma teenija Silpa oma tütrele Leale teenijaks .
01029025	Jõudis hommik , ja vaata , see oli Lea ! Siis ütles Jaakob Laabanile : ' Mis sa mulle oled teinud ! Eks ma ole Raaheli pärast sind teeninud ? Mispärast sa mind petsid ? '
01029026	Aga Laaban vastas : ' Ei ole meie pool kombeks anda noorem enne vanemat .
01029027	Pea sellega pulmanädal ära , siis me anname ka teise sulle teenistuse eest , kui sa mind veel teist seitse aastat teenid ! '
01029028	Ja Jaakob tegi nõnda ning pidas sellega pulmanädala ära , siis ta andis oma tütre Raaheli temale naiseks .
01029029	Ja Laaban andis oma teenija Billa oma tütrele Raahelile teenijaks .
01029030	Siis Jaakob heitis ka Raaheli juurde , ta armastas ju Raahelit ikkagi rohkem kui Lead ; ja ta teenis Laabanit veel teist seitse aastat .
01029031	Ent kui Issand nägi , et Lea hüljati , siis ta avas tema üsa ; Raahel aga oli viljatu .
01029032	Ja Lea jäi lapseootele ja tõi poja ilmale ning pani temale nimeks Ruuben , sest ta ütles : ' Issand on mu alandust näinud . Küllap mu mees hakkab nüüd mind armastama ! '
01029033	Ja ta jäi taas lapseootele ja tõi poja ilmale ning ütles : ' Issand on kuulnud , et mind hüljati . Seepärast on ta mulle ka selle andnud . ' Ja ta pani temale nimeks Siimeon .
01029034	Ja tema jäi taas lapseootele ja tõi poja ilmale ning ütles : ' Nüüd viimaks mu mees kiindub minusse , sest ma olen temale kolm poega ilmale toonud ! ' Seepärast pandi sellele nimeks Leevi .
01029035	Ja tema jäi taas lapseootele ja tõi poja ilmale ning ütles : ' Nüüd ma kiidan Issandat ! ' Seepärast ta pani temale nimeks Juuda . Siis ta lakkas sünnitamast .
01030001	Kui Raahel nägi , et ta ei toonud Jaakobile lapsi ilmale , siis Raahel kadestas oma õde ja ütles Jaakobile : ' Muretse mulle lapsi , muidu ma suren ! '
01030002	Aga Jaakobi viha süttis põlema Raaheli vastu ja ta küsis : ' Kas mina olen Jumala asemik , kes sulle ihuvilja keelab ? '
01030003	Ja Raahel vastas : ' Vaata , seal on mu orjatar Billa . Heida tema juurde , et ta sünnitaks lapsi mu põlvede peale ja minagi saaksin nõnda temalt järglasi ! '
01030004	Ja ta andis temale naiseks oma teenija Billa ning Jaakob heitis selle juurde .
01030005	Ja Billa jäi lapseootele ning tõi Jaakobile poja ilmale .
01030006	Siis ütles Raahel : ' Jumal tegi mulle õigust . Ta kuulis ka mu häält ja andis mulle poja . ' Seepärast ta pani temale nimeks Daan .
01030007	Ja Billa , Raaheli teenija , jäi taas lapseootele ning tõi Jaakobile teise poja ilmale .
01030008	Siis ütles Raahel : ' Ma olen oma õega võidelnud Jumala võitlust ja olen võitnud . ' Ja ta pani temale nimeks Naftali .
01030009	Kui Lea nägi , et ta oli lakanud sünnitamast , siis ta võttis oma teenija Silpa ja andis selle Jaakobile naiseks .
01030010	Ja Silpa , Lea teenija , tõi Jaakobile poja ilmale
01030011	ning Lea ütles : ' Õnneks ! ' Ja ta pani temale nimeks Gaad .
01030012	Ja Silpa , Lea teenija , tõi Jaakobile teise poja ilmale
01030013	ning Lea ütles : ' Ma olen õnnelik . Tõesti , naised kiidavad mind õnnelikuks . ' Ja ta pani temale nimeks Aaser .
01030014	Kord läks Ruuben nisulõikuse ajal ja leidis väljalt lemmemarju ja tõi neid oma emale Leale . Ja Raahel ütles Leale : ' Anna ka minule oma poja lemmemarju ! '
01030015	Aga ta vastas temale : ' Kas on veel vähe , et sa võtsid mu mehe ? Nüüd tahad sa ka mu poja lemmemarjad ära võtta ! ' Siis ütles Raahel : ' Vastutasuks magagu ta täna öösel sinu juures su poja lemmemarjade eest ! '
01030016	Kui Jaakob tuli õhtul väljalt , siis läks Lea temale vastu ja ütles : ' Sa pead minu juurde heitma , sest ma olen sind tinginud tasu eest , oma poja lemmemarjade eest ! ' Ja tema magas sel ööl ta juures .
01030017	Ja Jumal kuulis Lead , ja Lea jäi lapseootele ja tõi Jaakobile viienda poja ilmale .
01030018	Ja Lea ütles : ' Jumal tasus mulle , et ma andsin oma teenija oma mehele . ' Ja ta pani temale nimeks Issaskar .
01030019	Ja Lea jäi taas lapseootele ja tõi Jaakobile kuuenda poja ilmale .
01030020	Ja Lea ütles : ' Jumal valmistas mulle ilusa kingituse . Nüüd mu mees hakkab mind sallima , sest ma olen temale kuus poega ilmale toonud ! ' Ja ta pani temale nimeks Sebulon .
01030021	Ja pärastpoole ta tõi tütre ilmale ning pani temale nimeks Diina .
01030022	Aga Jumal mõtles Raahelile , ja Jumal kuulis teda ning avas tema üsa .
01030023	Ja ta jäi lapseootele ja tõi poja ilmale ning ütles : ' Jumal võttis ära mu teotuse ! '
01030024	Ja ta pani temale nimeks Joosep , öeldes : ' Annaks Issand mulle lisaks veel teisegi poja ! '
01030025	Ja kui Raahel oli Joosepi ilmale toonud , siis Jaakob ütles Laabanile : ' Lase mind , et saaksin minna koju ja oma kodumaale !
01030026	Anna mu naised ja lapsed , kelle pärast ma sind olen teeninud , ja ma lähen , sest sa tead ju ise , kuidas ma sind olen teeninud ! '
01030027	Ja Laaban vastas temale : ' Kui ma nüüd sinu silmis armu leiaksin ! Märgid näitavad mulle , et Issand on mind sinu pärast õnnistanud . '
01030028	Ja ta ütles : ' Nimeta mulle oma palk ja ma annan selle ! '
01030029	Siis ta vastas temale : ' Sina tead ise , kuidas ma sind olen teeninud ja mis on saanud su karjast minu juures .
01030030	Sest pisut oli seda , mis sul oli enne mind . See on aga ohtrasti kasvanud ja Issand on sind õnnistanud minu sammude läbi . Millal ma siis nüüd saan hoolitseda ka oma pere eest ? '
01030031	Siis ta küsis : ' Mis ma sulle pean andma ? ' Ja Jaakob vastas : ' Ära anna mulle midagi . Kui sa lubad mulle seda , siis ma karjatan ja hoian veelgi su lambaid ja kitsi :
01030032	ma käisin täna läbi kõik su lamba - ja kitsekarjad , lahutades kõik tähnilised ja kirjud uted ja kõik mustad uted su tallede seast , samuti kirjud ja tähnilised kitsede hulgast . Need olgu mulle palgaks
01030033	ja mu õigus kostku minu eest tulevikus , kui sa tuled mu palka vaatama : kõik , kes ei ole tähnilised ja kirjud kitsede hulgas ja mustad tallede seas , loetagu minu poolt varastatuiks ! '
01030034	Ja Laaban vastas : ' Hästi , sündigu tõesti su sõna järgi ! '
01030035	Ja ta lahutas selsamal päeval vöödilised ja kirjud sikud ja kõik tähnilised ja kirjud kitsed , kellel oli valget küljes , ja kõik mustad tallede seas , andis need oma poegade hooleks
01030036	ning jättis kolme päeva tee enese ja Jaakobi vahele ; Jaakob aga jäi karjatama Laabani ülejäänud lambaid ja kitsi .
01030037	Ja Jaakob võttis enesele papli - , mandli - ja plataanipuu tooreid keppe ja kooris neile valged vöödid , paljastades keppide valge puu .
01030038	Siis ta pani kooritud kepid lammaste ja kitsede ette rennidesse ja veekünadesse , kuhu loomad tulid jooma ; ja joomas olles nad paaritusid .
01030039	Ja kui lambad ja kitsed keppide juures paaritusid , siis nad sünnitasid tallesid : vöödilisi , tähnilisi ja kirjusid .
01030040	Ja Jaakob eraldas noored jäärad : ta pööras isaloomade pead vöödiliste poole ja kõigi mustade poole Laabani karja hulgas . Nõnda tegi ta enesele eraldi karjad ega pannud neid Laabani lammaste ja kitsede sekka .
01030041	Ja iga kord , kui tugevamad loomad paaritusid , pani Jaakob kepid künadesse nende silme ette , et nad paarituksid keppide juures .
01030042	Aga kui loomad olid nõrgemad , siis ta ei pannud . Nõnda said nõrgad Laabanile ja tugevamad Jaakobile .
01030043	Ja mees kosus väga ja tal oli palju lambaid ja kitsi , teenijaid ja sulaseid , kaameleid ja eesleid .
01031001	Aga ta kuulis Laabani poegade kõnelusi , kes ütlesid : ' Jaakob on ära võtnud kõik , mis oli meie isa päralt . Sellest , mis oli meie isa päralt , on ta enesele soetanud kõik selle rikkuse . '
01031002	Ja Jaakob nägi Laabani palet , ja vaata , see ei olnud enam ta vastu nagu enne .
01031003	Siis Issand ütles Jaakobile : ' Mine tagasi oma isade maale ja oma sugulaste seltsi . Mina olen sinuga ! '
01031004	Ja Jaakob läkitas sõna ning käskis kutsuda oma karja juurde väljale Raaheli ja Lea
01031005	ning ütles neile : ' Ma näen teie isa palgest , et ta ei ole enam mu vastu nagu enne . Aga mu isa Jumal oli mu juures .
01031006	Te ju teate , et ma olen teeninud teie isa kõigest väest .
01031007	Kuid teie isa narritas mind ja muutis mu palka kümme korda . Jumal aga ei ole lubanud teda mulle kurja teha .
01031008	Kui ta ütles nõnda : Tähnilised saagu sinule palgaks , siis kõik lambad ja kitsed poegisid tähnilisi . Ja kui ta ütles nõnda : Vöödilised saagu sinule palgaks , siis kõik loomad poegisid vöödilisi .
01031009	Nõnda võttis Jumal teie isa karja ja andis mulle .
01031010	Lammaste ja kitsede innaajal tõstsin ma oma silmad üles ja nägin unes , vaata , et isased , kes kargasid emaseid , olid vöödilised , tähnilised ja laigulised .
01031011	Ja Jumala ingel ütles mulle unes : Jaakob ! Ja ma vastasin : Siin ma olen !
01031012	Siis ta ütles : Tõsta ometi oma silmad üles ja vaata : kõik isased , kes kargavad emaseid , on vöödilised , tähnilised ja laigulised , sest ma olen näinud kõike , mis Laaban sulle teeb !
01031013	Mina olen Peeteli Jumal , kus sa võidsid samba , kus sa andsid mulle tõotuse . Võta nüüd kätte , lahku siit maalt ja mine tagasi oma sünnimaale ! '
01031014	Siis Raahel ja Lea vastasid ning ütlesid temale : ' Kas meil ongi enam osa või omandit meie isakojas ?
01031015	Eks ta ole pidanud meid võõraks , kuna ta meid müüs ja ise muidugi ka meie hinna ära sõi !
01031016	Jah , kõik see rikkus , mille Jumal meie isalt ära võttis , on meie ja meie laste oma . Ja nüüd tee kõik , mis Jumal sulle on öelnud ! '
01031017	Ja Jaakob võttis kätte , tõstis oma lapsed ja naised kaamelite selga
01031018	ja saatis teele kogu oma karja ja kõik oma varanduse , mis ta oli kogunud , oma karjavaranduse , mis ta Mesopotaamias oli soetanud , et minna oma isa Iisaki juurde Kaananimaale .
01031019	Aga Laaban oli läinud lambaid niitma . Ja Raahel varastas oma isa teeravikujud .
01031020	Jaakob kasutas süürlase Laabani teadmatust ega andnud temale märku , et ta põgeneb .
01031021	Nõnda ta siis põgenes koos kõigega , mis tal oli , võttis kätte ja läks üle jõe ning siirdus Gileadi mäestiku poole .
01031022	Aga kolmandal päeval anti Laabanile teada , et Jaakob oli põgenenud .
01031023	Tema võttis siis enesega kaasa oma suguvennad ja ajas teda taga seitse päevateekonda ning jõudis Gileadi mäestikus temale järele .
01031024	Kuid Jumal tuli süürlase Laabani juurde öösel unes ja ütles temale : ' Hoia , et sa Jaakobile ei ütle head ega halba ! '
01031025	Kui Laaban Jaakobile järele jõudis , oli Jaakob mäestikus telgi üles löönud , ja Laabangi suguvendadega lõi telgi üles Gileadi mäestikku .
01031026	Ja Laaban ütles Jaakobile : ' Mis sa oled teinud ? Sa kasutasid mu teadmatust ja viisid ära mu tütred , nagu oleksid nad olnud mõõga abil vangistatud .
01031027	Miks sa põgenesid salaja ja vargsel viisil ega teatanud mulle , et oleksin saanud sind rõõmsasti ära saata laulude , trummi ja kandlega ?
01031028	Sa ei lasknud mind suudelda oma poegi ja tütreid ! Sa oled nüüd talitanud mõistmatult .
01031029	Mul oleks meelevald teha teile kurja . Aga teie isa Jumal rääkis minuga eile öösel , öeldes : Hoia , et sa Jaakobile ei ütle head ega halba !
01031030	Nüüd oled sa küll läinud oma teed , sellepärast et sa igatsesid nii väga oma isakoja järele . Aga mispärast sa varastasid mu jumalad ? '
01031031	Ja Jaakob vastas ning ütles Laabanile : ' Sellepärast et ma kartsin . Sest ma mõtlesin , et sa röövid minult oma tütred .
01031032	See , kelle juurest sa leiad oma jumalad , ärgu jäägu elama ! Meie suguvendade ees otsi läbi , mis mul kaasas on , ja võta ära , mis on sinu ! ' Aga Jaakob ei teadnud , et Raahel oli need varastanud .
01031033	Ja Laaban läks Jaakobi telki ja Lea telki ja mõlema teenija telki , aga ei leidnud midagi ; ja Lea telgist välja tulnud , läks ta Raaheli telki .
01031034	Kuid Raahel oli võtnud teeravid ja oli pannud need kaameli sadula tasku ning istus ise nende peal . Ja Laaban kompas läbi kogu telgi , aga ei leidnud midagi .
01031035	Ja Raahel ütles oma isale : ' Ärgu süttigu viha mu isanda silmis , et ma ei saa su ees üles tõusta , sest mul on naiste asjad ! ' Nõnda ta otsis läbi , aga teeraveid ta ei leidnud .
01031036	Siis Jaakob vihastus ja riidles Laabaniga . Ja Jaakob kostis ning ütles Laabanile : ' Milles seisneb mu üleastumine ? Mis on mu patt , et oled mind nii tulisi jalu taga ajanud ?
01031037	Kuna sa oled läbi otsinud kogu mu kraami , siis missuguse oma koja riista oled sa leidnud ? Pane siia minu suguvendade ja oma suguvendade ette , et nad võiksid õigust mõista meie mõlema vahel !
01031038	Ma olin sinu juures kakskümmend aastat . Su lambad ja kitsed ei heitnud loodet ja jäärasid su karjast ma ei söönud .
01031039	Murtut ma sulle ei toonud , ma pidin selle hüvitama . Sa nõudsid minult niihästi päeval kui öösel varastatut .
01031040	Päeval piinas mind palavus ja öösel külm , ja uni põgenes mu silmist .
01031041	Nüüd ma olen olnud su kojas kakskümmend aastat . Neliteist aastat ma teenisin sind su kahe tütre pärast ja kuus aastat lammaste ja kitsede pärast , ja sa muutsid mu palka kümme korda .
01031042	Kui minuga ei oleks olnud mu isa Jumal , Aabrahami Jumal , Iisaki Kartus , siis oleksid sa mind nüüd tühje käsi ära saatnud . Jumal on näinud mu häda ja mu kätevaeva ja on eile öösel teinud otsuse . '
01031043	Siis Laaban kostis ja ütles Jaakobile : ' Tütred on minu tütred ja pojad on minu pojad ja kari on minu kari , ja kõik , mis sa näed , on minu ! Aga mida ma saaksin praegu teha oma tütarde heaks või nende poegade heaks , keda nad on ilmale toonud ?
01031044	Aga tule nüüd , tehkem leping , mina ja sina , ja see olgu tunnistajaks minu ja sinu vahel ! '
01031045	Siis Jaakob võttis ühe kivi ja pani sambaks püsti .
01031046	Ja Jaakob ütles oma suguvendadele : ' Korjake kive ! ' Ja need võtsid kive ning kuhjasid kivikangru ; ja nad sõid seal kivikangru peal .
01031047	Ja Laaban pani sellele nimeks Jegar-Sahaduuta ; Jaakob aga nimetas selle Galeediks .
01031048	Ja Laaban ütles : ' See kivikangur olgu täna tunnistajaks minu ja sinu vahel ! ' Seepärast ta pani sellele nimeks Galeed
01031049	ja Mispa , sest ta ütles : ' Issand valvab minu ja sinu vahel , kui me teineteist enam ei näe .
01031050	Kui sa kohtled mu tütreid halvasti või võtad mu tütarde kõrvale teisi naisi , ilma et ükski inimene oleks meie juures , vaata , siis on Jumal ometi tunnistajaks minu ja sinu vahel . '
01031051	Siis ütles Laaban Jaakobile : ' Vaata , see kivikangur , ja vaata , see sammas , mille ma püstitasin enese ja sinu vahele , -
01031052	see kivikangur olgu tunnistajaks , samuti olgu see sammas tunnistajaks , et mina ei tohi tulla sellest kivikangrust mööda sinu juurde ja et sina ei tohi tulla sellest kivikangrust ja sambast mööda minu juurde kurja tegema !
01031053	Aabrahami Jumal ja Naahori Jumal , nende vanemate Jumal , see mõistku kohut meie vahel ! ' Ja Jaakob vandus oma isa Iisaki Kartuse juures .
01031054	Ja Jaakob ohverdas mäe peal tapaohvri ning kutsus oma suguvennad leiba võtma . Ja nad võtsid leiba ning jäid ööseks mäele .
01031055	Aga Laaban tõusis hommikul vara , suudles oma poegi ja tütreid ning õnnistas neid ; siis Laaban läks teele ja pöördus tagasi koju .
01032001	Ka Jaakob läks oma teed . Aga temale tulid vastu Jumala inglid .
01032002	Ja Jaakob ütles , kui ta neid nägi : ' See on Jumala leer ! ' Ja ta pani sellele paigale nimeks Mahanaim .
01032003	Siis Jaakob läkitas käskjalad enese eel oma venna Eesavi juurde Seirimaale Edomi väljadele
01032004	ja andis neile käsu , öeldes nõnda : ' Öelge mu isandale Eesavile : Nõnda ütleb su sulane Jaakob : Ma olen tänini Laabani juures võõrana elanud ja viibinud .
01032005	Mul on härgi ja eesleid , lambaid ja kitsi , sulaseid ja teenijaid , ja ma läkitan seda teatama oma isandale , et su silmis armu leida . '
01032006	Käskjalad tulid tagasi Jaakobi juurde ja ütlesid : ' Me jõudsime su venna Eesavi juurde . Ta juba tulebki sulle vastu koos neljasaja mehega . '
01032007	Siis Jaakob kartis väga ja tal oli kitsas käes ; ja ta jaotas rahva , kes koos temaga oli , samuti lambad ja kitsed , veised ja kaamelid , kahte leeri ,
01032008	sest ta mõtles : Kui Eesav tuleb ühe leeri kallale ja lööb selle maha , siis teine leer pääseb .
01032009	Ja Jaakob ütles : ' Mu isa Aabrahami Jumal ja mu isa Iisaki Jumal , Issand , kes mulle ütlesid : Mine tagasi oma maale ja oma sugulaste seltsi , siis ma teen sulle head !
01032010	Mina pole väärt kõiki neid heategusid ja kõike seda truudust , mida sa oma sulasele oled osutanud . Sest kepp käes läksin ma üle Jordani , aga nüüd on mul kaks leeri .
01032011	Päästa mind ometi mu venna Eesavi käest , sest ma kardan , et ta tuleb ja lööb mind maha koos emade ja lastega !
01032012	Sina ise aga oled öelnud : Ma teen sulle tõesti head ja lasen su soo saada mereliiva sarnaseks , mida ei saa ära lugeda selle rohkuse pärast ! '
01032013	Ja ta jäi selleks ööks sinna ning võttis sellest , mis oli saanud tema omaks , oma vennale Eesavile kingituseks
01032014	kakssada kitse ja kakskümmend sikku , kakssada emalammast ja kakskümmend jäära ,
01032015	kolmkümmend imetajat kaamelit ja nende varssa , nelikümmend lehma ja kümme härjavärssi , kakskümmend emaeeslit ja kümme eeslitäkku .
01032016	Ja ta andis need oma sulaste kätte , iga karja eraldi , ja ütles oma sulastele : ' Minge minu eel ja jätke vahemaa iga karja vahele ! '
01032017	Ja ta käskis esimest , öeldes : ' Kui mu vend Eesav tuleb sulle vastu , küsib sinult ja ütleb : Kelle oma sa oled ja kuhu sa lähed , ja kelle omad on need , kes su ees on ? ,
01032018	siis vasta : Need on su sulase Jaakobi omad , kingitus , mis läkitatakse mu isandale Eesavile , ja vaata , ka tema ise tuleb meie taga ! '
01032019	Ja ta käskis ka teist ja kolmandat ja kõiki muid , kes karjade järel käisid , öeldes : ' Te peate Eesavile ütlema sedasama , kui te teda kohtate !
01032020	Ja öelge ka : Vaata , su sulane Jaakob tuleb meie taga ! ' Sest ta mõtles : Ma lepitan teda kingitusega , mis mu eel läheb . Alles pärast seda ilmun ma ise tema ette , vahest võtab ta mind siis armulikult vastu .
01032021	Nõnda läks kingitus tema eel , aga ta ise jäi selleks ööks leeri .
01032022	Kuid veel selsamal ööl ta tõusis üles ja võttis oma mõlemad naised ja mõlemad teenijad ja oma üksteist poega ja läks läbi Jabboki koolme .
01032023	Ta võttis nad ja viis üle jõe , samuti viis ta üle , mis tal oli .
01032024	Aga Jaakob ise jäi üksinda maha . Siis heitles üks mees temaga , kuni hakkas koitma .
01032025	Aga kui see nägi , et ta ei saanud võimust tema üle , siis ta lõi tema puusaliigest ; ja Jaakobi puusaliiges nihkus paigast , kui ta heitles temaga .
01032026	Ja mees ütles : ' Lase mind lahti , sest juba koidab ! ' Aga tema vastas : ' Ei ma lase sind mitte , kui sa mind ei õnnista ! '
01032027	Siis ta küsis temalt : ' Mis su nimi on ? ' Ja ta vastas : ' Jaakob . '
01032028	Seepeale ütles tema : ' Su nimi ärgu olgu enam Jaakob , vaid olgu Iisrael , sest sa oled võidelnud Jumala ja inimestega ja oled võitnud ! '
01032029	Siis küsis Jaakob ja ütles : ' Ütle nüüd mulle oma nimi ! ' Aga ta vastas : ' Miks sa mu nime küsid ? ' Ja ta õnnistas teda seal .
01032030	Ja Jaakob pani sellele paigale nimeks Penuel , sest ta ütles : ' Kuigi ma nägin Jumalat palgest palgesse , pääses siiski mu hing ! '
01032031	Päike tõusis , kui ta puusast longates Penuelist edasi läks .
01032032	Seepärast Iisraeli lapsed ei söö tänapäevani puusanärvi , mis on puusaliigese küljes , sest ta oli löönud Jaakobi puusaliigest puusanärvi kohal .
01033001	Kui Jaakob oma silmad üles tõstis ja vaatas , ennäe , siis tuli Eesav ja koos temaga nelisada meest . Ta jaotas nüüd lapsed Lea ja Raaheli ja mõlema teenija vahel ,
01033002	seadis teenijad ja nende lapsed ette , Lea ja tema lapsed nende järele , Raaheli ja Joosepi viimaseiks .
01033003	Ta ise aga läks nende eel ja kummardas seitse korda maani , kuni ta jõudis oma venna juurde .
01033004	Aga Eesav jooksis temale vastu ja süleles teda , langes temale kaela ja suudles teda ; ja nad nutsid .
01033005	Siis ta tõstis oma silmad üles ja nägi naisi ja lapsi , ja ta küsis : ' Kes need sul on ? ' Ja tema vastas : ' Need on lapsed , keda Jumal su sulasele armulikult on andnud . '
01033006	Ka teenijad astusid ligi , nemad ise ja nende lapsed , ja nad kummardasid .
01033007	Siis astus ligi ka Lea koos oma lastega ja nad kummardasid ; lõppeks astusid ligi Joosep ja Raahel ja kummardasid .
01033008	Siis ta küsis : ' Mida sa kavatsed kogu selle leeriga , keda ma kohtasin ? ' Ja tema vastas : ' Oma isanda silmis armu leida ! '
01033009	Aga Eesav ütles : ' Mul eneselgi on küllalt , mu vend . Jäägu sulle , mis sul on ! '
01033010	Kuid Jaakob vastas : ' Sugugi mitte ! Kui ma nüüd su silmis olen armu leidnud , siis võta mu kingitus minult vastu ! Sest ma olen ju tohtinud näha su palet , otsekui näeks Jumala palet , ja sa oled olnud mu vastu lahke .
01033011	Võta nüüd minu tervituskink , mis sulle toodi , sest Jumal on olnud mu vastu armuline ja mul on kõike küllalt ! ' Ja ta käis temale peale , kuni ta võttis .
01033012	Siis ütles Eesav : ' Hakkame liikuma ja lähme , ja mina käin sinuga rinnu . '
01033013	Aga Jaakob vastas temale : ' Mu isand näeb ju , et lapsed on väetid ja minu hooleks on imetajad lambad ja lehmad ; kui neid liiga kiiresti aetakse ühegi päeva , siis sureb kogu kari .
01033014	Mingu aga mu isand oma sulase eel ja mina liigun pikkamisi oma ees käiva karja kannul ja laste kannul , kuni ma jõuan oma isanda juurde Seiri . '
01033015	Eesav ütles : ' Ma jätan siis sinu juurde osa rahvast , kes koos minuga on . ' Aga tema vastas : ' Mispärast nõnda ? Kui ma ainult oma isanda silmis armu leiaksin ! '
01033016	Ja Eesav läks selsamal päeval oma teed tagasi Seiri .
01033017	Aga Jaakob liikus Sukkotti , ehitas enesele koja ja tegi oma karjadele lehtkatused ; seepärast pandi sellele paigale nimeks Sukkot .
01033018	Ja Jaakob jõudis Mesopotaamiast tulles õnnelikult Sekemi linna , mis on Kaananimaal , ja lõi linna ees leeri üles .
01033019	Ta ostis selle väljaosa , kuhu ta oma telgi oli üles löönud , Sekemi isa Hamori lastelt saja rahatüki eest .
01033020	Ja ta püstitas sinna altari ning pani sellele nimeks ' Jumal , Iisraeli Jumal ' .
01034001	Kord läks Diina , Lea tütar , kelle Lea oli Jaakobile ilmale toonud , maa tütreid vaatama .
01034002	Aga maa vürsti hiivlase Hamori poeg Sekem nägi teda , võttis tema , magas ta juures ja naeris ta ära .
01034003	Kuid ta hing kiindus Diinasse , Jaakobi tütresse , ja ta armastas tütarlast ning rääkis tütarlapsele meelitusi .
01034004	Ja Sekem rääkis oma isa Hamoriga , öeldes : ' Võta see tüdruk mulle naiseks ! '
01034005	Jaakob aga sai kuulda , et ta tütar Diina oli ära teotatud . Aga et ta pojad olid tema karjaga väljal , siis Jaakob vaikis , kuni nad koju tulid .
01034006	Ja Hamor , Sekemi isa , läks Jaakobi juurde , et temaga rääkida .
01034007	Jaakobi pojad tulid väljalt , kui nad sellest olid kuulda saanud ; mehed olid nördinud ja nende viha süttis väga põlema , et ta Jaakobi tütre juures magades oli Iisraelis teinud häbiteo ; sest nõnda ei tohtinud teha .
01034008	Ja Hamor rääkis nendega , öeldes : ' Mu poja Sekemi hing on kiindunud teie tütresse . Andke ta ometi temale naiseks !
01034009	Saage meiega langudeks , andke meile oma tütreid ja võtke enestele meie tütreid ,
01034010	ja jääge meie juurde elama ! Maa on lahti teie ees , elage , rännake ja kodunege siin ! '
01034011	Ja Sekem ütles tema isale ja vendadele : ' Kui ma teie silmis armu leian , siis annan teile , mida te minult nõuate .
01034012	Pange mulle peale ükskõik kui palju mõrsjahinda ja kingitusi : ma annan , mida te minult nõuate . Andke ainult tütarlaps mulle naiseks ! '
01034013	Siis kostsid Jaakobi pojad Sekemile ja tema isale Hamorile , rääkides aga kavalasti , sellepärast et ta nende õe Diina oli ära teotanud ,
01034014	ja ütlesid neile : ' Me ei või teha niisugust asja , et anname oma õe mehele , kellel on eesnahk , sest see oleks meile häbiks .
01034015	Ainult sel tingimusel oleme teiega nõus , kui saate meie sarnaseiks , lastes kõik oma meesterahvad ümber lõigata .
01034016	Siis me anname oma tütreid teile ja võtame teie tütreid enestele , elame üheskoos teiega ja saame üheks rahvaks .
01034017	Aga kui te ei võta meid kuulda ega lase endid ümber lõigata , siis võtame oma tütre ja läheme ära . '
01034018	Ja nende sõnad olid head Hamori ja Hamori poja Sekemi silmis .
01034019	Ja noor mees ei kõhelnud nõnda tegemast , sest ta ihaldas Jaakobi tütart ; ja tema oli lugupeetum kui kõik teised ta isakojas .
01034020	Siis Hamor ja ta poeg Sekem läksid oma linna väravasse ja rääkisid oma linna meestega , öeldes :
01034021	' Need mehed on rahuarmastajad meie suhtes . Elagu ja rännaku nad siin maal ! Sest maa , vaata , laiub ju nende ees igat kätt . Siis võtame enestele naisteks nende tütreid ja anname oma tütreid neile .
01034022	Aga ainult sel tingimusel on mehed meiega nõus meie juures elama ja saama meiega üheks rahvaks , kui meil kõik meesterahvad ümber lõigatakse , nõnda nagu nemad ise on ümber lõigatud .
01034023	Nende karjad ja varandus ja kõik nende veoloomad , eks need saa siis meile . Olgem ainult nendega nõus , siis nad asuvad meie juurde elama ! '
01034024	Ja nad võtsid kuulda Hamorit ja tema poega Sekemit , kõik , kes ta linna väravast läbi käisid ; ja kõik meesterahvad lõigati ümber , kõik , kes ta linna väravast läbi käisid .
01034025	Aga kolmandal päeval , kui nad olid valudes , võtsid kaks Jaakobi poega , Siimeon ja Leevi , Diina vennad , kumbki oma mõõga ja läksid takistamatult linna ja tapsid ära kõik meesterahvad .
01034026	Nad tapsid mõõgateraga ka Hamori ja tema poja Sekemi , võtsid Sekemi kojast Diina ja läksid ära .
01034027	Jaakobi pojad tulid haigetele kallale ja riisusid linna , sellepärast et nad nende õe olid ära teotanud .
01034028	Nad võtsid ära nende lambad ja kitsed , veised ja eeslid ja mis iganes oli linnas või väljal .
01034029	Nad viisid ära kõik nende varanduse ja kõik nende lapsed ja naised , ja riisusid kõik , mis kodades oli .
01034030	Aga Jaakob ütles Siimeonile ja Leevile : ' Te saadate mind õnnetusse , sellepärast et te mind olete teinud vihatavaks maa elanike , kaananlaste ja perislaste hulgas ! Mul on vähe mehi : kui nad kogunevad mu vastu , siis nad löövad mind ja me hukkume , niihästi mina kui mu pere ! '
01034031	Kuid nemad vastasid : ' Kas ta siis tohtis talitada meie õega nagu hooraga ? '
01035001	Ja Jumal ütles Jaakobile : ' Võta kätte , mine üles Peetelisse , ela seal ja tee sinna altar Jumalale , kes sulle ennast ilmutas , kui sa põgenesid oma venna Eesavi eest ! '
01035002	Ja Jaakob ütles oma perele ja kõigile , kes olid koos temaga : ' Kõrvaldage võõrad jumalad , kes teie keskel on , ja puhastage endid ning vahetage riided !
01035003	Ja me võtame kätte ning läheme üles Peetelisse ja teeme sinna altari Jumalale , kes mind kuulis mu ahastuse ajal ja oli minuga teel , mida käisin . '
01035004	Siis nad andsid Jaakobile kõik nende käes olevad võõrad jumalad ja kõrvarõngad , mis neil kõrvus olid , ja Jaakob mattis need maha Sekemi ligidal oleva tamme alla .
01035005	Ja nad läksid teele ; aga hirm Jumala ees lasus ümberkaudseil linnadel ja need ei ajanud taga Jaakobi poegi .
01035006	Ja Jaakob jõudis Luusi , see on Peetelisse Kaananimaal , tema ja kogu rahvas , kes oli koos temaga .
01035007	Ja ta ehitas sinna altari ning pani sellele paigale nimeks ' Peeteli Jumal ' , sest seal oli Jumal ennast temale ilmutanud , kui ta põgenes oma venna eest .
01035008	Aga Deboora , Rebeka imetaja , suri , ja ta maeti ühe tamme alla allpool Peetelit , ja sellele pandi nimeks Nututamm .
01035009	Ja Jumal ilmutas ennast taas Jaakobile , kui see Mesopotaamiast tuli , ja õnnistas teda .
01035010	Ja Jumal ütles temale : ' Jaakob on su nimi . Ärgu hüütagu su nime enam Jaakobiks , vaid su nimi olgu Iisrael ! ' Ja ta pani temale nimeks Iisrael .
01035011	Ja Jumal ütles temale : ' Mina olen Kõigeväeline Jumal . Ole viljakas ja paljune ! Sinust saab rahvas , jah , rahvaste hulk , ja sinu niudeist tulevad kuningad .
01035012	Ja maa , mille ma andsin Aabrahamile ja Iisakile , ma annan sinule ; ka sinu soole pärast sind ma annan selle maa . '
01035013	Ja Jumal läks tema juurest üles paigast , kus ta temaga oli rääkinud .
01035014	Ja Jaakob püstitas samba sinna paika , kus ta temaga oli rääkinud , kivisamba , ja kallas selle peale joogiohvri ning valas õli .
01035015	Ja Jaakob nimetas paiga , kus Jumal temaga oli rääkinud , Peeteliks .
01035016	Siis nad läksid Peetelist teele . Aga kui veel tükk maad oli minna Efratani , pidi Raahel sünnitama , ja tal oli raske sünnitus .
01035017	Tema raske sünnituse ajal ütles aitajanaine temale : ' Ära karda , sest ka seekord on sul poeg ! '
01035018	Ja kui ta hing oli välja minemas , sest varsti ta surigi , pani ta temale nimeks Ben-Ooni ; aga tema isa kutsus teda Benjaminiks .
01035019	Ja Raahel suri ning ta maeti Efrata tee äärde , see on Petlemma .
01035020	Ja Jaakob püstitas tema hauale samba ; see Raaheli hauasammas on alles tänapäevani .
01035021	Ja Iisrael läks teele ning lõi oma telgi üles teisele poole Karjatorni .
01035022	Ja kui Iisrael elas seal maal , juhtus , et Ruuben läks ja magas oma isa liignaise Billa juures . Ja Iisrael sai sellest kuulda ja see oli paha tema silmis .
01035023	Jaakobil oli kaksteist poega ; Lea pojad : Ruuben , Jaakobi esmasündinu , Siimeon , Leevi , Juuda , Issaskar ja Sebulon ;
01035024	Raaheli pojad : Joosep ja Benjamin ;
01035025	Billa , Raaheli teenija pojad : Daan ja Naftali ;
01035026	Silpa , Lea teenija pojad : Gaad ja Aaser . Need olid Jaakobi pojad , kes sündisid temale Mesopotaamias .
01035027	Ja Jaakob jõudis oma isa Iisaki juurde Mamresse , Kirjat-Arbasse , see on Hebronisse , kus Aabraham ja Iisak olid võõrastena elanud .
01035028	Ja Iisaki elupäevi oli sada kaheksakümmend aastat .
01035029	Siis Iisak heitis hinge ja suri ; ta koristati oma rahva juurde , vana ja elatanud ; ta pojad Eesav ja Jaakob matsid tema .
01036001	Ja need olid Eesavi , see on Edomi järeltulijad :
01036002	Eesav võttis oma naised Kaanani tütreist : Aada , hett Eeloni tütre , ja Oholibama , hiivlase Sibeoni poja Ana tütre ,
01036003	ja Baasmati , Ismaeli tütre , Nebajoti õe .
01036004	Aada tõi Eesavile ilmale Eliifase , ja Baasmat tõi ilmale Reueli .
01036005	Ja Oholibama tõi ilmale Jeusi , Jalami ja Korahi ; need olid Eesavi pojad , kes temale sündisid Kaananimaal .
01036006	Ja Eesav võttis oma naised , pojad ja tütred ja kõik oma pere hingelised , karja , kõik veoloomad ja kogu varanduse , mis ta Kaananimaal oli soetanud , ja läks teisele maale , ära oma venna Jaakobi juurest .
01036007	Sest nende varandus oli liiga suur üheskoos elamiseks , ja maa , kus nad võõrastena elasid , ei suutnud neid toita nende karjade pärast .
01036008	Ja Eesav asus elama Seiri mäestikku ; Eesav on Edom .
01036009	Ja need olid Eesavi , edomlaste isa järeltulijad Seiri mäestikus :
01036010	need olid Eesavi poegade nimed : Eliifas , Eesavi naise Aada poeg , Reuel , Eesavi naise Baasmati poeg .
01036011	Ja Eliifase pojad olid : Teeman , Oomar , Sefo , Gatam ja Kenas .
01036012	Ja Timna oli Eesavi poja Eliifase liignaine ja tema tõi Eliifasele ilmale Amaleki ; need olid Eesavi naise Aada järeltulijad .
01036013	Ja need olid Reueli pojad : Nahat , Serah , Samma ja Missa ; need olid Eesavi naise Baasmati järeltulijad .
01036014	Ja need olid Eesavi naise Oholibama , Sibeoni poja Ana tütre pojad : tema tõi Eesavile ilmale Jeusi , Jalami ja Korahi .
01036015	Need olid Eesavi poegade vürstid : Eliifase , Eesavi esmasündinu pojad : vürst Teeman , vürst Oomar , vürst Sefo , vürst Kenas ,
01036016	vürst Gatam , vürst Amalek . Need olid Eliifasest põlvnevad vürstid Edomimaal , need olid Aada järeltulijad .
01036017	Ja need olid Eesavi poja Reueli pojad : vürst Nahat , vürst Serah , vürst Samma , vürst Missa . Need olid Reuelist põlvnevad vürstid Edomimaal , need olid Eesavi naise Baasmati järeltulijad .
01036018	Ja need olid Eesavi naise Oholibama pojad : vürst Jeus , vürst Jalam , vürst Korah . Need olid Eesavi naisest , Ana tütrest Oholibamast põlvnevad vürstid .
01036019	Need olid Eesavi , see on Edomi järeltulijad , ja need olid nende vürstid .
01036020	Need olid horiit Seiri pojad , selle maa elanikud : Lootan , Soobal , Sibeon , Ana ,
01036021	Diison , Eeser ja Diisan ; need olid horiitide vürstid , Seiri pojad Edomimaal .
01036022	Ja Lootani pojad olid Hori ja Heemam ; ja Lootani õde oli Timna .
01036023	Ja need olid Soobali pojad : Alvan , Maanahat , Eebal , Sefo ja Oonam .
01036024	Ja need olid Sibeoni pojad : Ajja ja Ana ; Ana oli see , kes kõrbes leidis kuumaveeallikaid , kui ta karjatas oma isa Sibeoni eesleid .
01036025	Ja need olid Ana lapsed : Diison ja Oholibama , Ana tütar .
01036026	Ja need olid Diisoni pojad : Hemdan , Esban , Jitran ja Keran .
01036027	Need olid Eeseri pojad : Bilhan , Saavan ja Akan .
01036028	Need olid Diisani pojad : Uuts ja Aran .
01036029	Need olid horiitide vürstid : vürst Lootan , vürst Soobal , vürst Sibeon , vürst Ana ,
01036030	vürst Diison , vürst Eeser , vürst Diisan . Need olid horiitide vürstid nende vürstide kaupa Seirimaal .
01036031	Ja need olid kuningad , kes valitsesid Edomimaal , enne kui ükski kuningas valitses Iisraeli laste üle :
01036032	Bela , Beori poeg , oli kuningaks Edomis , ja tema linna nimi oli Dinhaba .
01036033	Kui Bela suri , sai tema asemel kuningaks Joobab , Serahi poeg Bosrast .
01036034	Kui Joobab suri , sai tema asemel kuningaks Huusam teemanlaste maalt .
01036035	Kui Huusam suri , sai tema asemel kuningaks Hadad , Bedadi poeg , kes lõi midjanlasi Moabi väljadel ; ja tema linna nimi oli Aviit .
01036036	Kui Hadad suri , sai tema asemel kuningaks Samla Masreekast .
01036037	Kui Samla suri , sai tema asemel kuningaks Saul jõeäärsest Rehobotist .
01036038	Kui Saul suri , sai tema asemel kuningaks Baal-Haanan , Akbori poeg .
01036039	Kui Baal-Haanan , Akbori poeg , suri , sai tema asemel kuningaks Hadar ; tema linna nimi oli Pau ; ja tema naise nimi oli Mehetabel , Mee-Sahabi tütre Matredi tütar .
01036040	Ja need olid Eesavi vürstide nimed nende suguvõsade kaupa , nimeliselt nende asupaikade järgi : vürst Timna , vürst Alva , vürst Jetet ,
01036041	vürst Oholibama , vürst Eela , vürst Piinon ,
01036042	vürst Kenas , vürst Teeman , vürst Mibsar ,
01036043	vürst Magdiel , vürst Iiram . Need olid Edomi , see on Eesavi , edomlaste isa vürstid nende elukohtade järgi nende pärusmaal .
01037001	Aga Jaakob elas maal , kus ta isa oli võõrana elanud , Kaananimaal .
01037002	Need on Jaakobi suguvõsa lood : Kui Joosep oli seitsmeteistkümneaastane , siis oli ta koos oma vendadega lammaste ja kitsede karjane ; tema oli abilisena oma isa naiste Billa ja Silpa poegade juures . Ja Joosep kandis isale ette nende halva kuulsuse .
01037003	Iisrael armastas Joosepit enam kui kõiki oma poegi , sest ta oli tema vana ea poeg , ja ta tegi temale kirju kuue .
01037004	Kui ta vennad nägid , et nende isa armastas teda enam kui kõiki tema vendi , siis nad vihkasid teda ega suutnud rääkida temaga sõbralikult .
01037005	Kord nägi Joosep unenäo ja jutustas selle oma vendadele ; seejärel hakkasid need teda veel enam vihkama .
01037006	Ta nimelt ütles neile : ' Kuulge ometi seda unenägu , mis ma unes nägin !
01037007	Jah , vaadake , me olime väljal vihke sidumas , ja ennäe , minu vihk tõusis üles ning jäigi püsti seisma . Aga vaata , teie vihud ümbritsesid seda ja kummardasid minu vihu ees . '
01037008	Siis ta vennad ütlesid temale : ' Kas sina tahad saada meile kuningaks ja hakata meie üle valitsema ? ' Ja nad vihkasid teda veelgi enam tema unenägude ja kõnede pärast .
01037009	Ja ta nägi veel teise unenäo , jutustas selle oma vendadele ja ütles : ' Vaata , ma nägin veel ühe unenäo , ja ennäe , päike , kuu ja üksteist tähte kummardasid minu ees . '
01037010	Aga kui ta seda jutustas oma isale ja vendadele , siis ta isa sõitles teda ning ütles temale : ' Mis unenägu see küll on , mis sa nägid ! Kas mina ja su ema ja vennad tõesti peame tulema ja sinu ees maani kummardama ? '
01037011	Ta vennad said temale kadedaks , aga ta isa pidas meeles selle loo .
01037012	Kord olid ta vennad läinud Sekemisse oma isa karja hoidma .
01037013	Ja Iisrael ütles Joosepile : ' Eks ole su vennad Sekemis karja hoidmas ? Tule , ma läkitan sind nende juurde ! ' Ja tema vastas : ' Siin ma olen ! '
01037014	Siis ta ütles temale : ' Mine ometi vaatama , kas su vendade käsi käib hästi ja kas kari on korras , ja too mulle sõna ! ' Ta läkitas teda Hebroni orust ja ta tuli Sekemisse .
01037015	Ja üks mees kohtas teda , kui ta oli väljal ümber ekslemas . Ja mees küsis temalt , öeldes : ' Mida sa otsid ? '
01037016	Ja tema vastas : ' Ma otsin oma vendi . Ütle mulle ometi , kus nad karja hoiavad ? '
01037017	Ja mees ütles : ' Nad on siit edasi läinud , sest ma kuulsin neid ütlevat : Läki Dotanisse ! ' Ja Joosep läks järele oma vendadele ning leidis nad Dotanis .
01037018	Aga nad nägid teda kaugelt ja enne kui ta jõudis nende juurde , võtsid nad õelalt nõuks ta tappa .
01037019	Nad ütlesid üksteisele : ' Näe , sealt tuleb see unenägude sepitseja !
01037020	Tulgem nüüd , tapkem ta ära , visakem ta mõnda kaevu ja öelgem , et kuri loom sõi tema ära ! Siis saame näha , mis ta unenäod tähendavad ! '
01037021	Kui Ruuben seda kuulis , siis ta tahtis teda nende käest päästa ja ütles : ' Ärgem võtkem temalt hinge ! '
01037022	Ja Ruuben ütles neile : ' Ärge valage verd , visake ta siia kõrbes olevasse kaevu , aga ärge pange oma kätt tema külge ! ' Sest ta tahtis tema päästa nende käest ja saata tagasi isa juurde .
01037023	Ja kui Joosep tuli oma vendade juurde , siis kiskusid need Joosepil kuue seljast , kirju kuue , mis tal seljas oli ,
01037024	ning võtsid ja viskasid ta kaevu ; aga kaev oli tühi , selles ei olnud vett .
01037025	Seejärel nad istusid leiba võtma . Ja kui nad oma silmad üles tõstsid ja vaatasid , ennäe , siis tuli ismaeliitide karavan Gileadist . Nende kaamelid kandsid mitmesugust vaiku , palsamit ja lõhnaainest , ja nad olid sellega teel alla Egiptusesse .
01037026	Ja Juuda ütles oma vendadele : ' Mis kasu sellest on , kui me tapame oma venna ja katame kinni tema vere ?
01037027	Tulge , müüme tema ismaeliitidele , aga meie käed ärgu puudutagu teda , sest ta on meie lihane vend ! ' Ja ta vennad kuulasid teda .
01037028	Kui siis Midjani mehed , kaupmehed , mööda läksid , tõmbasid nad Joosepi kaevust välja ja müüsid Joosepi kahekümne hõbetüki eest ismaeliitidele ; ja need viisid Joosepi Egiptusesse .
01037029	Kui Ruuben tuli tagasi kaevu juurde , vaata , siis ei olnud Joosepit enam kaevus . Siis ta käristas oma riided lõhki
01037030	ja läks tagasi oma vendade juurde ning ütles : ' Poissi ei ole enam ! Ja mina , kuhu ma nüüd lähen ? '
01037031	Siis nad võtsid Joosepi kuue ja tapsid ühe siku ning kastsid kuue verre .
01037032	Ja nad saatsid kirju kuue , tulid oma isa juurde ning ütlesid : ' Selle me leidsime ! Tunnista nüüd , kas see on su poja kuub või mitte ? '
01037033	Ja ta tundis selle ära ning ütles : ' See on mu poja kuub ! Kuri loom on ta ära söönud , Joosep on tõesti maha murtud ! '
01037034	Ja Jaakob käristas oma riided lõhki , kinnitas kotiriide niuete ümber ja leinas oma poega kaua aega .
01037035	Kõik ta pojad ja tütred püüdsid teda trööstida , kuid ta ei lasknud ennast trööstida , vaid ütles : ' Ma lähen tõesti leinates oma poja juurde hauda ! ' Ja tema isa nuttis teda taga .
01037036	Aga midjanlased müüsid tema Egiptuses Pootifarile , vaarao hoovkondlasele , ta ihukaitse pealikule .
01038001	Sel ajal läks Juuda ära oma vendade juurest ja siirdus ühe Adullami mehe juurde , kelle nimi oli Hiira .
01038002	Ja Juuda nägi seal kaananlase , Suua-nimelise mehe tütart , võttis selle ning heitis ta juurde .
01038003	Ja see jäi lapseootele ning tõi poja ilmale ; ja ta pani sellele nimeks Eer .
01038004	Ja tema jäi taas lapseootele ning tõi poja ilmale ; ja ta pani sellele nimeks Oonan .
01038005	Ja tema tõi veel ühe poja ilmale ja pani sellele nimeks Seela ; ta oli Kesibis , kui ta selle ilmale tõi .
01038006	Ja Juuda võttis Eerile , oma esmasündinule , naise nimega Taamar .
01038007	Aga Eer , Juuda esmasündinu , oli Issanda silmis paha ja Issand laskis tema surra .
01038008	Siis Juuda ütles Oonanile : ' Heida oma venna naise juurde , ole temale mehe eest ja soeta oma vennale sugu ! '
01038009	Kuna aga Oonan teadis , et sugu ei pidanud saama temale , siis heites oma venna naise juurde ta hävitas oma seemne maha pillates , et mitte anda sugu oma vennale .
01038010	Aga see , mis ta tegi , oli Issanda silmis paha ja ta laskis surra ka tema .
01038011	Siis Juuda ütles oma miniale Taamarile : ' Jää lesena oma isakotta elama , kuni mu poeg Seela on kasvanud suuremaks ! ' Sest ta mõtles : ' Muidu sureb seegi nagu ta vennad . ' Ja Taamar läks ning jäi oma isakotta elama .
01038012	Mõne aja pärast suri Suua tütar , Juuda naine . Kui Juuda leinaaeg oli möödunud , siis ta läks üles Timnasse oma lammaste niitjate juurde , tema ja ta sõber Hiira , Adullami mees .
01038013	Ja Taamarile anti teada ning öeldi : ' Vaata , su äi läheb üles Timnasse lambaid niitma . '
01038014	Siis ta võttis lesepõlve riided seljast ära , varjas ennast looriga ja kattis enese kinni ning istus Eenaimi väravasse , kust tee viib Timnasse , sest ta oli näinud , et Seela oli kasvanud suureks , teda aga ei olnud antud temale naiseks .
01038015	Kui Juuda teda nägi , siis ta pidas teda hooraks , sest ta oli oma näo kinni katnud .
01038016	Ja ta pöördus teelt tema poole ning ütles : ' Lase ma heidan su juurde ! ' Sest ta ei teadnud , et see oli tema minia . Aga too vastas : ' Mis sa mulle annad , kui sa heidad mu juurde ? '
01038017	Ta ütles : ' Ma läkitan sulle karjast ühe sikutalle . ' Ja naine vastas : ' Jah , kui sa annad mulle pandi , seniks kui sa läkitad . '
01038018	Siis ta küsis : ' Mis võiks olla pandiks , mille ma pean sulle andma ? ' Ja tema vastas : ' Su pitsat ja vöö ja kepp , mis sul käes on . ' Ja ta andis need temale ning heitis ta juurde ; ja naine jäi temast lapseootele .
01038019	Siis ta tõusis ja läks ära ning võttis eneselt loori ja pani lesepõlve riided selga .
01038020	Ja Juuda läkitas oma sõbra , Adullami mehega sikutalle , et võtta pant naise käest ; aga see ei leidnud teda .
01038021	Siis ta küsis meestelt seal paigas , öeldes : ' Kus on see liiderlik naine , kes oli Eenaimi tee ääres ? ' Aga need vastasid : ' Siin pole liiderlikku naist olnud . '
01038022	Ja ta tuli tagasi Juuda juurde ning ütles : ' Ma ei leidnud teda . Ja mehedki seal paigas ütlesid : Siin pole liiderlikku naist olnud . '
01038023	Siis ütles Juuda : ' Pidagu siis enesele , et me ei satuks pilke alla ! Vaata , ma läkitasin selle siku , aga sina ei leidnud teda . '
01038024	Aga kolme kuu pärast teatati Juudale ja öeldi : ' Su minia Taamar on hooranud , ja vaata , ta on hooratööst jäänud ka lapseootele . ' Siis ütles Juuda : ' Tooge ta välja , et ta põletataks ! '
01038025	Kui ta välja toodi , siis ta läkitas sõna oma äiale : ' Sellest mehest , kelle omad need on , olen ma lapseootel ! ' Ja ta ütles : ' Tunnista nüüd , kelle see pitsat ja vöö ja kepp on ! '
01038026	Ja Juuda tundis need ära ning ütles : ' Tema on minust õigem ! Sest ma ei ole teda andnud oma pojale Seelale . ' Ja ta ei ühtinud enam temaga .
01038027	Aga sünnitamise ajal , vaata , olid ta ihus kaksikud .
01038028	Ja kui ta sünnitas , sirutus üks käsi välja ; ja aitajanaine võttis ning sidus käe ümber helepunase lõnga , öeldes : ' See tuleb esmalt välja ! '
01038029	Aga kui ta oma käe tagasi tõmbas , vaata , siis tuli välja ta vend . Ja aitajanaine ütles : ' Missuguse lõhe sa küll enesele oled rebestanud ! ' Ja temale pandi nimeks Perets .
01038030	Ja pärast tuli välja tema vend , kelle käe ümber oli helepunane lõng ; ja temale pandi nimeks Serah .
01039001	Ja Joosep viidi alla Egiptusesse ; ja egiptlane Pootifar , vaarao hoovkondlane , ihukaitsepealik , ostis tema ismaeliitidelt , kes olid ta sinna toonud .
01039002	Aga Issand oli Joosepiga ja tema oli mees , kellel kõik asjad korda läksid ; ja ta elas oma isanda , egiptlase kojas .
01039003	Ka tema isand nägi , et Issand oli temaga ja et kõik , mis ta tegi , laskis Issand tema käes korda minna .
01039004	Ja Joosep leidis armu tema silmis ning teenis teda ; ja ta pani tema oma koja üle , ja kõik , mis tal oli , ta andis tema kätte .
01039005	Ja sellest ajast peale , kui ta oli pannud tema oma koja üle , ja kõige üle , mis tal oli , Issand õnnistas egiptlase koda Joosepi pärast , ja Issanda õnnistus oli kõigega , mis tal oli kojas ja väljal .
01039006	Ja ta jättis kõik , mis tal oli , Joosepi kätte ega teadnud millestki , kui ainult leivast , mida ta sõi . Joosep oli jumekas ja ilusa välimusega .
01039007	Nende asjaolude tõttu sündis , et ta isanda naine Joosepile silma heitis ja ütles : ' Maga mu juures ! '
01039008	Aga ta keeldus ja ütles oma isanda naisele : ' Vaata , mu isand ise ei tea , mis kojas on , ja kõik , mis tal on , ta on andnud minu kätte .
01039009	Ei ole ükski selles kojas suurem minust ja tema ei ole mulle keelanud midagi muud kui sind , sest sa oled tema naine . Kuidas tohiksin siis teha seda suurt kurja ja pattu oma Jumala vastu ? '
01039010	Ja kuigi naine rääkis Joosepile iga päev , ei kuulanud see teda , et ta magaks ta kõrval ja oleks ta juures .
01039011	Aga ühel päeval , kui Joosep tuli koju oma toimetusi tegema ja ühtegi inimest pererahvast ei olnud kodus ,
01039012	haaras ta kinni tema kuuest , öeldes : ' Maga mu juures ! ' Aga Joosep jättis oma kuue tema kätte , põgenes ja läks õue .
01039013	Ja kui naine nägi , et ta oma kuue oli jätnud tema kätte ja oli põgenenud õue ,
01039014	siis ta hüüdis pererahvast ja rääkis neile , öeldes : ' Näete , ta on toonud meie juurde heebrea mehe meid ära naerma ! Ta tuli mu juurde , et minuga magada , aga ma hüüdsin suure häälega ,
01039015	ja kui ta kuulis , et ma häält tõstsin ja hüüdsin , siis ta jättis oma kuue mu juurde , põgenes ja läks õue . '
01039016	Ja ta pani tema kuue enese kõrvale seniks , kui ta isand koju tuli .
01039017	Ja ta rääkis temale needsamad sõnad , öeldes : ' Heebrea sulane , kelle sa oled meie juurde toonud , tuli mu juurde mind ära naerma .
01039018	Aga kui ma häält tõstsin ja hüüdsin , siis ta jättis oma kuue mu juurde ja põgenes õue . '
01039019	Ja kui ta isand kuulis oma naise jutustust , mida see temale rääkis , öeldes : ' Nõndaviisi on su sulane minuga teinud ' , siis ta viha süttis põlema .
01039020	Ja Joosepi isand võttis tema ja pani vangihoonesse , sinna paika , kus kuninga vange kinni peeti . Siis oli ta seal vangihoones .
01039021	Aga Issand oli Joosepiga ja pööras tema poole oma helduse ning tegi , et ta sai vangihoone ülema soosikuks .
01039022	Ja vangihoone ülem andis Joosepi kätte kõik vangid , kes olid vangihoones , ja kõik , mis seal pidi tehtama , tegi tema .
01039023	Vangihoone ülem ei vaadanud millegi järele , mis oli tema käes , sest Issand oli temaga ja mis ta tegi , Issand laskis korda minna .
01040001	Ja pärast seda lugu sündis , et Egiptuse kuninga joogikallaja ja pagar eksisid oma isanda , Egiptuse kuninga vastu .
01040002	Ja vaarao sai väga kurjaks oma kahe hoovkondlase peale , joogikallajate ülema ja pagarite ülema peale .
01040003	Ja ta andis nad vahi alla ihukaitsepealiku kotta , vangihoonesse , samasse paika , kus Joosep kinni oli .
01040004	Ja ihukaitsepealik pani Joosepi nende juurde , et ta neid teeniks ; ja nad olid vahi all kaua aega .
01040005	Ja need mõlemad nägid ühel ööl unenäo , kumbki oma unenäo , kumbki oma tähendusega unenäo , Egiptuse kuninga joogikallaja ja pagar , kes vangihoones kinni olid .
01040006	Kui Joosep tuli hommikul nende juurde ja nägi neid , vaata , siis olid nad nukra näoga .
01040007	Ja ta küsis vaarao hoovkondlastelt , kes olid koos temaga vahi all ta isanda kojas , öeldes : ' Mispärast on teil täna nii kurvad näod ? '
01040008	Ja nad vastasid temale : ' Me nägime unenägusid , aga ei ole kedagi , kes need seletaks . ' Ja Joosep ütles neile : ' Eks seletused ole Jumala käes ? Siiski jutustage mulle ! '
01040009	Ja joogikallajate ülem jutustas oma unenäo Joosepile ning ütles temale : ' Mu unenäos oli nõnda : vaata , mu ees oli viinapuu
01040010	ja viinapuul oli kolm oksa ; see lehistus , õitses ja marjakobarad valmisid ;
01040011	mul oli käes vaarao karikas ja ma võtsin viinamarju ja pigistasin neid vaarao karikasse ja andsin karika vaarao kätte . '
01040012	Ja Joosep ütles temale : ' Selle seletus on niisugune : kolm oksa on kolm päeva .
01040013	Enne kui kolm päeva on möödunud , tõstab vaarao su pea üles ja paneb sind tagasi su ametisse ja sa annad vaaraole karikat kätte endist viisi , nagu siis , kui olid ta joogikallaja .
01040014	Aga pea mind meeles , kui su käsi hästi käib , ja tee mulle siis head ning tuleta mind vaaraole meelde ja vii mind siit hoonest välja ,
01040015	sest mind on vargsel viisil varastatud heebrealaste maalt ja ma pole siingi teinud midagi , et mind vangiurkasse pandaks . '
01040016	Kui pagarite ülem nägi , et ta oli hästi seletanud , siis ta ütles Joosepile : ' Ka mina nägin und , ja vaata , mu pea kohal oli kolm punutud korvi .
01040017	Kõige ülemises korvis oli kõiksugust vaaraole valmistatud pagarirooga , aga linnud sõid selle mu peapealsest korvist . '
01040018	Ja Joosep vastas ning ütles : ' Selle seletus on niisugune : kolm korvi on kolm päeva .
01040019	Enne kui kolm päeva on möödunud , võtab vaarao sul pea otsast ja poob sind puusse ning linnud söövad liha su pealt . '
01040020	Ja kolmandal päeval , vaarao sünnipäeval , kui ta tegi kõigile oma sulastele suure peo , sündis , et ta tõstis üles joogikallajate ülema pea , samuti pagarite ülema pea oma sulaste seast ,
01040021	ja pani joogikallajate ülema tema joogikallajaametisse vaaraole karikat kätte ulatama ,
01040022	aga pagarite ülema ta laskis puua , nõnda nagu Joosep neile oli seletanud .
01040023	Ent joogikallajate ülem ei pidanud Joosepit meeles , vaid unustas tema ära .
01041001	Ja kahe aasta pärast sündis , et vaarao nägi und , ja vaata , ta seisis Niiluse jõe ääres .
01041002	Ja näe , jõest tõusis seitse lehma , ilusad näha ja lihavad liha poolest , ja sõid roostikus .
01041003	Ja vaata , teist seitse lehma tõusis nende järel jõest , pahad näha ja lahjad liha poolest , ja need seisid teiste lehmade kõrval jõe kaldal .
01041004	Ja lehmad , kes olid pahad näha ja lahjad liha poolest , sõid ära need seitse lehma , kes olid ilusad näha ja lihavad . Siis vaarao ärkas üles .
01041005	Aga ta jäi magama ja nägi teist puhku und , ja vaata , seitse viljapead tõusis ühest kõrrest , jämedad ja head .
01041006	Ja vaata , seitse peenikest ja hommikutuulest kõrvetatud viljapead võrsus nende järel .
01041007	Ja peenikesed viljapead neelasid ära need seitse jämedat ja täit viljapead . Ja vaarao ärkas üles , ja vaata , see oli olnud unenägu !
01041008	Aga hommikul oli ta vaim rahutu ja ta läkitas järele ning kutsus kõik Egiptuse ennustajad ja targad , ja vaarao jutustas neile oma unenäo , aga ükski ei suutnud seda vaaraole seletada .
01041009	Siis rääkis joogikallajate ülem vaaraoga , öeldes : ' Täna meenub mulle mu patt .
01041010	Vaarao sai väga kurjaks oma sulaste peale ja pani mind vahi alla ihukaitsepealiku kotta , minu ja pagarite ülema .
01041011	Ja me nägime ühel ööl unenägu , mina ja tema , kumbki nägime unenäo , millel oli oma tähendus .
01041012	Ja sealsamas oli meiega heebrea noormees , ihukaitsepealiku sulane , ja me jutustasime temale ja tema seletas meile meie unenäod , kummalegi ta unenäo tähenduse .
01041013	Ja nõnda nagu ta meile seletas , nõnda sündis : mina sain tagasi oma ametisse ja teine poodi üles . '
01041014	Siis vaarao läkitas järele ja laskis kutsuda Joosepi ; ja Joosep toodi kiiresti vangiurkast välja ; ta ajas habeme , vahetas riided ja tuli vaarao juurde .
01041015	Ja vaarao ütles Joosepile : ' Ma nägin unenäo , kuid keegi ei oska seda seletada . Aga ma olen kuulnud sinust räägitavat , et kui sina unenägu kuuled , siis sa seletad selle . '
01041016	Ja Joosep vastas vaaraole , öeldes : ' Mitte mina ! Küllap Jumal annab vaaraole õige vastuse ! '
01041017	Ja vaarao jutustas Joosepile : ' Mu unenäos oli nõnda : vaata , ma seisin Niiluse jõe kaldal .
01041018	Ja näe , jõest tõusis seitse lehma , lihavad liha poolest ja ilusad näha , ja sõid roostikus .
01041019	Ja vaata , teist seitse lehma tõusis nende järel , väetid ja väga pahad näha ning lahjad liha poolest . Ei ole ma kogu Egiptusemaal näinud selliseid pahu .
01041020	Ja lahjad ning pahad lehmad sõid ära need seitse esimest lihavat lehma .
01041021	Ja need läksid nende kõhtu , aga ei olnud tundagi , et need olid läinud nende kõhtu ja nende välimus oli paha nagu ennegi . Ja ma ärkasin üles .
01041022	Siis ma nägin und , ja vaata , seitse viljapead tõusis ühest kõrrest , täis ja head .
01041023	Ja vaata , seitse kuiva , peenikest , hommikutuulest kõrvetatud viljapead võrsus nende järel .
01041024	Ja peenikesed viljapead neelasid ära need seitse head viljapead . Ma olen seda rääkinud oma ennustajaile , aga ükski ei oska mulle seletada . '
01041025	Ja Joosep ütles vaaraole : ' Vaarao unenäod tähendavad ühte ja sedasama . Jumal on vaaraole teada andnud , mida ta kavatseb teha .
01041026	Seitse head lehma on seitse aastat ja seitse head viljapead on seitse aastat ; unenägudel on sama tähendus .
01041027	Ja seitse lahjat ja paha lehma , kes tõusid nende järel , on seitse aastat , ja seitse peenikest , hommikutuulest kõrvetatud viljapead on seitse nälja-aastat .
01041028	See ongi see asi , mis ma vaaraole rääkisin : mida Jumal kavatseb teha , seda on ta vaaraole näidanud .
01041029	Vaata , tuleb seitse aastat , millal on suur küllus kogu Egiptusemaal .
01041030	Aga neile järgneb seitse nälja-aastat , mil Egiptusemaal ununeb kõik küllus ja näljahäda ulatub üle kogu maa .
01041031	Maal ei ole enam küllust tundagi nälja tõttu , mis tuleb selle järel , sest see on väga kange .
01041032	Ja kuna vaaraol on unenägu kaks korda kordunud , siis on see asi Jumala poolt kindel ja Jumal laseb selle varsti sündida .
01041033	Ja nüüd vaarao vaadaku välja üks mõistlik ja tark mees ja seadku Egiptusemaa üle .
01041034	Vaarao tehku nõnda : pangu ülevaatajad maale ja lasku Egiptusemaad maksta viiendikku neil seitsmel külluseaastal .
01041035	Ja kogutagu kõik nende tulevaste heade aastate toidus ja varutagu vilja linnadesse vaarao käe alla toiduseks ning säilitatagu seda .
01041036	See vili olgu maale tagavaraks seitsmeks nälja-aastaks , mis tulevad Egiptusemaale , et maad ei tabaks näljaajal hukatus . '
01041037	See kõne oli hea vaarao silmis ja kõigi ta sulaste silmis .
01041038	Ja vaarao ütles oma sulastele : ' Kas leiame veel sellise mehe , kelles on Jumala Vaim ? '
01041039	Ja vaarao ütles Joosepile : ' Et Jumal on sulle kõike seda teada andnud , siis ei ole keegi nii mõistlik ja tark kui sina !
01041040	Sina pead olema mu koja üle ja kogu mu rahvas suudelgu sind suu peale . Ainult aujärje poolest tahan ma olla sinust suurem ! '
01041041	Ja vaarao ütles Joosepile : ' Vaata , ma olen pannud su kogu Egiptusemaa üle ! '
01041042	Ja vaarao võttis sõrmest pitserisõrmuse ning pani Joosepi sõrme ; ja ta pani temale kallid linased riided selga ja riputas kuldkee kaela .
01041043	Ja ta laskis teda sõita oma teises tõllas , mis tal oli , ja hüüda tema ees : ' Põlvili ! ' Ja ta pani tema kogu Egiptusemaa üle .
01041044	Ja vaarao ütles Joosepile : ' Mina olen vaarao , aga ilma sinu tahtmata ei tohi keegi tõsta kätt ega jalga kogu Egiptusemaal . '
01041045	Ja vaarao pani Joosepile nimeks Safnat-Paneah ja andis temale naiseks Asnati , Ooni preestri Pooti-Fera tütre ; ja Joosep läks välja Egiptusemaale .
01041046	Joosep oli kolmekümneaastane , kui ta astus vaarao , Egiptuse kuninga ette ; ja Joosep läks ära vaarao juurest ning käis läbi kogu Egiptusemaa .
01041047	Ja maa kandis seitsmel külluseaastal ühest ivast peotäie .
01041048	Ja ta kogus kõik põllusaagi seitsmel aastal Egiptusemaal ja talletas selle linnadesse ; igasse linna andis ta ümbruskonna põldude saagi .
01041049	Ja Joosep kuhjas väga palju vilja , nagu liiva mere ääres , kuni lakati seda mõõtmast , sest see ei olnud enam mõõdetav .
01041050	Ja Joosepile sündis enne nälja-aasta tulekut kaks poega . Need tõi temale ilmale Asnat , Ooni preestri Pooti-Fera tütar .
01041051	Ja Joosep pani esmasündinule nimeks Manasse , sest ta ütles : ' Jumal on mind lasknud unustada kõik mu vaeva ja kogu mu isakoja . '
01041052	Ja teisele ta pani nimeks Efraim , sest ta ütles : ' Jumal on mind teinud viljakaks mu viletsusemaal ! '
01041053	Kui seitse külluseaastat , mis Egiptusemaale tulid , lõppesid ,
01041054	siis hakkasid tulema seitse nälja-aastat , nõnda nagu Joosep oli öelnud ; ja nälg oli kõigis maades , ent kogu Egiptusemaal oli leiba .
01041055	Aga kui kogu Egiptusemaa hakkas tundma nälga , siis rahvas kisendas vaarao poole leiva pärast ; ja vaarao ütles kõigile egiptlastele : ' Minge Joosepi juurde ! Mis tema teile ütleb , seda tehke ! '
01041056	Ja nälg oli üle kogu maa ja Joosep avas kõik viljaaidad , mis olid nende juures , ning müüs egiptlastele vilja , sest nälg võttis Egiptusemaal võimust .
01041057	Ja kõigist maadest tuldi Egiptusesse Joosepilt vilja ostma , sest nälg oli võtnud võimust kõigis maades .
01042001	Kui Jaakob kuulis , et Egiptuses oli vilja , siis Jaakob ütles oma poegadele : ' Miks te üksteisele otsa vaatate ? '
01042002	Ja ta ütles : ' Vaata , ma olen kuulnud , et Egiptuses on vilja . Minge sinna ja ostke meile sealt , et jääksime elama ega sureks ! '
01042003	Siis läks kümme Joosepi venda Egiptusest vilja ostma .
01042004	Aga Benjamini , Joosepi venda , Jaakob ei läkitanud koos vendadega , sest ta ütles : ' Et temale õnnetust ei juhtuks ! '
01042005	Ja Iisraeli pojad tulid vilja ostma teiste tulijate seltsis , sest Kaananimaal oli nälg .
01042006	Joosep oli maal valitsejaks ; tema müüs vilja kogu maa rahvale . Ja Joosepi vennad tulid ning kummardasid tema ette silmili maha .
01042007	Kui Joosep nägi oma vendi , siis ta tundis nad ära , aga tegi ennast neile võõraks ja rääkis nendega karmilt ning küsis neilt : ' Kust te tulete ? ' Ja nad vastasid : ' Kaananimaalt , et leiba osta . '
01042008	Joosep tundis oma vendi , aga nemad ei tundnud teda .
01042009	Siis meenusid Joosepile unenäod , mis ta neist unes oli näinud , ja ta ütles neile : ' Te olete maakuulajad . Olete tulnud vaatama , kust maa lahti on ! '
01042010	Aga nemad ütlesid : ' Ei , mu isand , su sulased on tulnud leiba ostma .
01042011	Me kõik oleme ühe mehe pojad , oleme ausad mehed , su sulased ei ole maakuulajad . '
01042012	Tema aga ütles neile : ' Ei , küllap olete tulnud vaatama , kust maa lahti on ! '
01042013	Siis nad vastasid : ' Meie , su sulased , olime kaksteist venda , ühe mehe pojad Kaananimaalt . Ja vaata , noorim on praegu meie isa juures , aga ühte ei ole enam olemas . '
01042014	Aga Joosep ütles neile : ' See on nõnda , nagu ma teile olen rääkinud ja öelnud : te olete maakuulajad !
01042015	Selles asjas ma katsun teid läbi : nii tõesti kui vaarao elab , ei pääse te siit minema enne , kui teie noorim vend on siia tulnud !
01042016	Läkitage eneste hulgast üks , et ta tooks teie venna . Teid aga jäetakse vangi ja teie kõnesid uuritakse , kas neis on tõtt . Muidu olete , nii tõesti kui vaarao elab , maakuulajad ! '
01042017	Ja ta pani nad üheskoos kolmeks päevaks vahi alla .
01042018	Ja kolmandal päeval ütles Joosep neile : ' Tehke seda , siis jääte elama ! Mina olen jumalakartlik :
01042019	kui olete ausad mehed , jäägu üks teie vendadest aheldatuna hoonesse , kus te olite vahi all , aga teised minge viige vilja näljahäda pärast teie kodudes
01042020	ja tooge mu juurde oma noorim vend , siis saavad teie kõned tõeks ja te ei pea surema ! ' Ja nad tegid nõnda .
01042021	Ja nad ütlesid üksteisele : ' Me oleme tõesti süüdi oma venna pärast , kelle hinge kitsikust me nägime , kui ta palus meilt armu ja meie ei võtnud teda kuulda . Sellepärast on see kitsikus meile tulnud ! '
01042022	Ja Ruuben vastas neile , öeldes : ' Eks ma rääkinud teile ja öelnud : Ärge tehke pattu poisi vastu ! Aga teie ei kuulanud . Vaata , nüüd nõutaksegi tema verd ! '
01042023	Aga nad ei teadnud , et Joosep seda mõistis , sest ta rääkis nendega tõlgi kaudu .
01042024	Ja ta pöördus ära nende juurest ning nuttis ; siis ta tuli tagasi nende juurde ja rääkis nendega ning võttis nende hulgast Siimeoni ja laskis tema nende silme ees vangistada .
01042025	Ja Joosep käskis täita nende kotid viljaga , panna igaühe raha tagasi ta kotti ja anda neile teemoona ; ja neile tehti nõnda .
01042026	Siis nad tõstsid vilja eeslite selga ja läksid sealt ära .
01042027	Kui üks oma koti avas , et öömajal eeslile toitu anda , siis ta nägi oma raha , ja vaata , see oli koti suus .
01042028	Ja ta ütles oma vendadele : ' Mu raha on tagasi antud , ja vaata , see on mu kotis ! ' Siis kadus nende julgus ja nad värisesid , öeldes isekeskis : ' Miks on Jumal meile seda teinud ? '
01042029	Ja nad tulid oma isa Jaakobi juurde Kaananimaale ning andsid temale teada kõik , mis neile oli juhtunud , öeldes :
01042030	' See mees , maa isand , rääkis meiega karmilt ja pidas meid salajasiks maakuulajaiks .
01042031	Aga me ütlesime temale : Me oleme ausad mehed , me ei ole maakuulajad .
01042032	Meid oli kaksteist venda , oma isa pojad . Ühte ei ole enam ja noorim on praegu meie isa juures Kaananimaal .
01042033	Ja see mees , maa isand , ütles meile : Sellest ma saan teada , kas te olete ausad : jätke üks oma vendadest minu juurde ja võtke vilja näljahäda pärast teie kodudes ja minge
01042034	ning tooge oma noorim vend minu juurde , et saaksin teada , et te ei ole maakuulajad , vaid olete ausad mehed . Siis ma annan teile venna tagasi ja te võite maal liikuda vabalt . '
01042035	Ja kui nad oma kotte tühjendasid , vaata , siis oli igaühe rahakukkur ta kotis ! Ja oma rahakukruid nähes hakkasid nemad ja nende isa kartma .
01042036	Ja nende isa Jaakob ütles neile : ' Te võtate minult lapsed ! Joosepit ei ole enam ja Siimeoni ei ole enam ja Benjamini tahate ka võtta . See kõik on tulnud minu peale ! '
01042037	Aga Ruuben rääkis oma isale , öeldes : ' Võid surmata mu mõlemad pojad , kui ma ei too teda sinu juurde ! Anna ta minu hooleks ja ma toon ta tagasi sinu juurde ! '
01042038	Kuid tema ütles : ' Minu poeg ei lähe koos teiega alla , sest ta vend on surnud ja tema üksi on üle jäänud . Kui temaga teel , mida te käite , õnnetus juhtub , siis saadate mu hallid juuksed murega hauda ! '
01043001	Aga maal oli kange nälg .
01043002	Ja kui nad olid ära söönud vilja , mis nad Egiptusest olid toonud , siis nende isa ütles neile : ' Minge ostke meile pisut leiba ! '
01043003	Ja Juuda vastas temale , öeldes : ' See mees kinnitas meile väga ja ütles : Te ei saa näha mu nägu , kui teie vend ei ole koos teiega .
01043004	Kui sa nüüd läkitad meie venna koos meiega , siis läheme ja ostame sulle leiba .
01043005	Aga kui sa teda ei läkita , siis me ei lähe , sest see mees ütles meile : Te ei saa näha mu nägu , kui teie vend ei ole koos teiega . '
01043006	Ja Iisrael ütles : ' Miks te tegite mulle seda kurja ja andsite mehele teada , et teil on veel üks vend ? '
01043007	Ja nad vastasid : ' See mees päris väga meie ja meie suguseltsi järele , küsides : Kas teie isa elab veel ? On teil veel mõni vend ? Ja me andsime temale teada , nagu asi on . Kas me võisime teada , et ta ütleb : Tooge oma vend siia ? '
01043008	Ja Juuda ütles oma isale Iisraelile : ' Saada poiss minuga ja me võtame kätte ning läheme , et jääksime elama ega sureks , ei meie ega sina ega meie väetid lapsed .
01043009	Mina olen temale käemeheks , nõua teda minult . Kui ma ei too teda tagasi sinu juurde ega sea sinu palge ette , siis jään su ees alatiseks süüdlaseks .
01043010	Tõesti , kui me ei oleks viivitanud , oleksime nüüd juba teist korda tagasi tulnud . '
01043011	Siis ütles neile Iisrael , nende isa : ' Kui see nõnda on , siis tehke seda ! Võtke maa parimast oma kottidesse ja viige sellele mehele meeleheaks pisut palsamit ja pisut mett , kalleid rohte ja mürri , pähkleid ja mandleid .
01043012	Ja võtke kaasa kahekordne raha ; ka see raha , mis teie kottide suus tagasi tuli , võtke jälle kaasa - vahest oli see eksitus .
01043013	Võtke ka oma vend , asuge teele ja minge tagasi selle mehe juurde !
01043014	Kõigeväeline Jumal lasku teid leida halastust selle mehe ees , et ta teiega ära saadaks teie teise venna ja Benjamini ! Aga kui jään lastest ilma , siis jään . '
01043015	Ja mehed võtsid selle kingituse , võtsid kaasa kahekordse raha ja Benjamini , asusid teele ja läksid alla Egiptusesse ning astusid Joosepi ette .
01043016	Kui Joosep nägi , et Benjamin oli nendega kaasas , siis ta ütles oma kojaülemale : ' Vii need mehed mu kotta ja tapa tapaveis ning valmista see , sest need mehed söövad minuga lõunat ! '
01043017	Ja mees tegi , nagu Joosep oli öelnud ; ja mees viis mehed Joosepi kotta .
01043018	Aga mehed kartsid , kui neid Joosepi kotta viidi , ja ütlesid : ' Meid viiakse raha pärast , mis eelmisel korral meie kottides tagasi tuli , et veeretada meie peale süüd ja kippuda meile kallale ning võtta meid orjadeks ja omandada meie eeslid ! '
01043019	Ja nad astusid mehe juurde , kes oli Joosepi kojaülem , ja rääkisid temaga koja ukse ees
01043020	ning ütlesid : ' Oh mu isand , me kord juba käisime siin leiba ostmas .
01043021	Aga kui me seejärel jõudsime öömajale ja tegime oma kotid lahti , vaata , siis oli igamehe raha ta koti suus , meie raha selle täiskaalus . Me tõime selle nüüd tagasi .
01043022	Ja me tõime ka teise raha leiva ostmiseks enestega kaasa . Me ei tea , kes oli pannud meie raha meie kottidesse . '
01043023	Aga tema ütles : ' Rahustuge , ärge kartke ! Teie Jumal ja teie isa Jumal on pannud teile varanduse kottidesse . Teie raha ma olen saanud . ' Ja ta tõi Siimeoni välja nende juurde .
01043024	Siis mees viis mehed Joosepi kotta ja andis neile vett ning nad pesid oma jalgu ; ja ta andis toitu nende eeslitele .
01043025	Ja nad seadsid kingitused valmis , kuni Joosep tuli lõunale , sest nad olid kuulnud , et nad seal pidid leiba võtma .
01043026	Kui Joosep koju tuli , siis nad viisid temale kotta kingituse , mis neil kaasas oli , ja kummardasid maha tema ette .
01043027	Ja tema küsis neilt , kuidas nende käsi käib , ja ütles : ' Kas teie vana isa , kellest te rääkisite , käsi käib hästi ? On ta veel elus ? '
01043028	Ja nad vastasid : ' Sinu sulase , meie isa käsi käib hästi , ta elab veel . ' Ja nad kummardasid ning heitsid maha .
01043029	Kui ta oma silmad üles tõstis ja nägi oma venda Benjamini , oma ema poega , siis ta küsis : ' On see teie noorim vend , kellest te mulle rääkisite ? ' Ja ta ütles : ' Jumal olgu sulle armuline , mu poeg ! '
01043030	Aga Joosep vaikis äkki , sest ta oli südamest liigutatud oma venna pärast ja otsis võimalust nutmiseks . Ta läks ühte siseruumi ja nuttis seal .
01043031	Ja kui ta oma silmi oli pesnud , siis ta tuli välja , valitses enese üle ja ütles : ' Pange toit lauale ! '
01043032	Ja temale pandi eraldi ja neile eraldi , ja egiptlastele , kes tema juures sõid , eraldi , sest egiptlased ei söö leiba üheskoos heebrealastega - see on egiptlastele jäledus .
01043033	Ja nad pandi istuma temaga vastamisi , esmasündinu esimesena ja noorim viimasena , ja mehed panid seda isekeskis imeks .
01043034	Ja ta laskis tõsta rooga enda eest nende ette , aga Benjamini osa oli viis korda suurem kui kõigi teiste osad . Ja nad jõid koos temaga ning jäid joobnuks .
01044001	Siis ta käskis oma kojaülemat , öeldes : ' Täida meeste kotid viljaga , nii palju kui nad jaksavad kanda , ja pane igamehe raha ta koti suhu .
01044002	Ja minu karikas , see hõbekarikas , pane noorima venna koti suhu koos ta viljarahaga ! ' Ja ta tegi , nagu Joosep käskis .
01044003	Hommikul , kui läks valgeks , lasti minema mehed ja nende eeslid .
01044004	Kui nad olid linnast lahkunud ega olnud veel kaugele jõudnud , ütles Joosep oma kojaülemale : ' Võta kätte , aja mehi taga , ja kui oled nad tabanud , siis ütle neile : Miks tasute head kurjaga ?
01044005	Eks see ole see , millest mu isand joob ja millest ta endeid otsib ? Olete käitunud halvasti , et tegite nõnda ! '
01044006	Ja kui ta nad tabas , siis ta rääkis neile needsamad sõnad .
01044007	Aga nad vastasid temale : ' Miks räägib mu isand nõndaviisi ? Su sulastele oleks teotuseks nõnda teha .
01044008	Vaata , raha , mis me leidsime oma kottide suust , tõime sulle tagasi Kaananimaalt . Kuidas võiksime siis varastada su isanda kojast hõbedat või kulda ?
01044009	Kelle juurest su sulaste hulgast see leitakse , surgu , ja me teised jääme su isandale orjadeks ! '
01044010	Siis ta ütles : ' Olgu see nüüd ka nõnda teie sõnade järgi ! Kelle juurest see leitakse , jäägu mulle sulaseks , ja te teised olete süüta ! '
01044011	Ja nad tõttasid ning tõstsid igaüks oma koti maha ja iga mees tegi oma koti lahti .
01044012	Ja ta otsis nad läbi , alates vanemast ja lõpetades nooremaga - ja karikas leiti Benjamini kotist .
01044013	Siis nad käristasid oma riided lõhki , iga mees pani oma eeslile koorma selga ja nad läksid tagasi linna .
01044014	Ja Juuda läks koos oma vendadega Joosepi kotta , kes oli alles seal , ja nad heitsid maha tema ette .
01044015	Ja Joosep ütles neile : ' Mis tegu see on , mis te olete teinud ? Eks te tea , et niisugune mees nagu mina oskab endeid seletada ? '
01044016	Siis vastas Juuda : ' Mida me oma isandale ütleme ? Kuidas peame rääkima ja kuidas endid õigustama ? Jumal on avastanud su sulaste süü . Vaata , me jääme oma isandale sulaseiks , niihästi meie kui see , kelle käest karikas leiti . '
01044017	Aga ta ütles : ' Ei tule mulle mõttessegi seda teha ! Mees , kelle käest karikas leiti , peab jääma mulle sulaseks , te teised aga minge rahuga oma isa juurde ! '
01044018	Siis astus Juuda tema juurde ja ütles : ' Mu isand , luba ometi oma sulast rääkida üks sõna mu isanda kõrva ees ja su viha ärgu süttigu põlema oma sulase vastu , sest sina oled nagu vaarao ise !
01044019	Mu isand küsis oma sulaseilt , öeldes : On teil isa või mõni vend ?
01044020	Ja meie vastasime oma isandale : Meil on vana isa ja üks nooruk , ta vanas eas sündinud , alles noor ; aga selle vend on surnud ja ta on üksi oma emast järele jäänud , ja ta isa armastab teda .
01044021	Ja sa ütlesid oma sulaseile : Tooge ta minu juurde , et ma näeksin teda oma silmaga !
01044022	Ja me vastasime oma isandale : Nooruk ei või isast lahkuda . Kui ta lahkuks oma isast , siis see sureks .
01044023	Ja sa ütlesid oma sulaseile : Kui teie noorim vend ei tule koos teiega , siis te ei saa enam näha mu nägu .
01044024	Ja kui me läksime su sulase , meie isa juurde ja andsime temale teada oma isanda sõnad ,
01044025	siis ütles meie isa : Minge jälle tagasi , ostke meile pisut leiba !
01044026	Aga me vastasime : Me ei või minna . Kui meie noorim vend on koos meiega , siis me läheme , sest me ei saa näha selle mehe nägu , kui meie noorim vend ei ole koos meiega .
01044027	Ja su sulane , minu isa , ütles meile : Te teate , et mu naine on mulle kaks poega ilmale toonud .
01044028	Aga üks läks mu juurest ära ja ma ütlesin : Ta on tõesti maha murtud ! Ja ma pole teda tänini enam näinud .
01044029	Kui te nüüd võtate ka selle mu silma alt ja temaga juhtub õnnetus , siis saadate mu hallid juuksed kurvastusega hauda .
01044030	Ja kui ma nüüd tuleksin su sulase , oma isa juurde ja koos meiega ei oleks poiss , kelle hingesse tema hing on kiindunud ,
01044031	ja kui ta siis näeb , et poissi ei ole , ta sureb ja su sulased on sinu sulase , meie isa hallid juuksed saatnud murega hauda ,
01044032	sest su sulane on poisile käemeheks mu isa juures , kuna ma olen öelnud : Kui ma ei too teda sinu juurde , siis ma jään oma isa ees alatiseks süüdlaseks .
01044033	Ja nüüd siis jäägu su sulane poisi asemel sulaseks mu isandale ja poiss mingu koos oma vendadega !
01044034	Sest kuidas võiksin minna oma isa juurde , kui poiss ei oleks koos minuga ? Et ma ei näeks seda õnnetust , mis juhtub mu isaga ! '
01045001	Siis Joosep ei suutnud enam enese üle valitseda kõigi nende ees , kes ta juures seisid , ja ta hüüdis : ' Minge kõik mu juurest ära ! ' Ja ükski ei seisnud tema juures , kui Joosep ennast vendadele tunda andis .
01045002	Ja ta puhkes valjusti nutma , nii et Egiptus seda kuulis ja kuulis vaarao koda .
01045003	Ja Joosep ütles oma vendadele : ' Mina olen Joosep ! Kas mu isa veel elab ? ' Aga vennad ei suutnud temale vastata , nõnda hirmunud olid nad tema palge ees .
01045004	Siis ütles Joosep oma vendadele : ' Astuge ligemale ! ' Ja nad astusid ligemale ning ta ütles : ' Mina olen Joosep , teie vend , kelle te müüsite Egiptusesse .
01045005	Aga nüüd ärge kurvastage ja ärgu süttigu teil isekeskis viha , et müüsite mind siia , sest teie elu säilitamiseks läkitas Jumal mind eele .
01045006	Sest kaks aastat on olnud nüüd nälg maal ja on veel viis aastat , mil ei ole kündi ega lõikust .
01045007	Seepärast Jumal läkitas mind teie eele kindlustama teile järeltulijaid maa peal ja hoidma teid elus , pääsemiseks paljudele .
01045008	Niisiis ei ole teie mind läkitanud siia , vaid Jumal , ja tema on mind pannud vaaraole isaks ja isandaks kogu ta kojale ning valitsejaks kogu Egiptusemaale .
01045009	Tõtake ja minge mu isa juurde ning öelge temale : Nõnda ütleb su poeg Joosep : Jumal on mind pannud isandaks kogu Egiptusele . Tule minu juurde , ära viivita !
01045010	Sa võid elada Gooseni maakonnas ja olla mu läheduses , sina ja su pojad ja su poegade pojad , ja su lambad , kitsed ja veised ja kõik , mis sul on .
01045011	Ma hoolitsen seal sinu eest , kuna veel viis aastat on näljahäda , et ei jääks vaeseks sina ega su pere ega keegi , kes sul on .
01045012	Ja vaata , te näete oma silmaga , samuti näeb mu vend Benjamin oma silmaga , et ma tõepoolest ise teiega räägin .
01045013	Jutustage mu isale kõigest minu aust Egiptuses ja kõigest , mida olete näinud , ja tõtake ning tooge mu isa siia ! '
01045014	Siis ta langes oma vennale Benjaminile kaela ja nuttis , ja Benjamin nuttis tema kaela ümber .
01045015	Ja ta andis suud kõigile oma vendadele ning nuttis üheskoos nendega ; ja seejärel ta vennad rääkisid temaga .
01045016	Kuuldus kostis ka vaarao kotta , et Joosepi vennad olid tulnud , ja see oli hea vaarao silmis ja tema sulaste silmis .
01045017	Ja vaarao ütles Joosepile : ' Ütle oma vendadele : Tehke nõnda : koormake oma veoloomad ja minge Kaananimaale ,
01045018	võtke oma isa ja oma pered ning tulge minu juurde , siis ma annan teile Egiptusemaa parimat ja te saate süüa maa rasva !
01045019	Ja sul tuleb anda käsk : Tehke nõnda - võtke endile Egiptusemaalt vankrid väetite laste ja naiste jaoks ja tooge oma isa ning tulge !
01045020	Teie silm ärgu kurvastagu teie asjade pärast , sest parim kogu Egiptusemaal peab olema teie päralt ! '
01045021	Ja Iisraeli pojad tegid nõnda ja Joosep andis neile vaarao käsu peale vankrid , samuti andis ta neile teemoona .
01045022	Ta andis neile kõigile peoriided , aga Benjaminile andis ta kolmsada hõbeseeklit ja viied peoriided .
01045023	Samuti läkitas ta oma isale kümme eeslit , kes olid koormatud Egiptuse parimate kaupadega , ja kümme emaeeslit , kes kandsid vilja , leiba ja moona ta isale teekonna tarvis .
01045024	Siis ta saatis oma vennad minema ja nad läksid . Ja ta ütles neile : ' Teel ärge riielge ! '
01045025	Ja nad läksid ära Egiptusest ning tulid Kaananimaale oma isa Jaakobi juurde .
01045026	Ja nad jutustasid temale ning ütlesid : ' Joosep elab alles , ta on nimelt kogu Egiptusemaa valitseja ! ' Aga ta süda jäi külmaks , sest ta ei uskunud neid .
01045027	Siis nad jutustasid temale kõigest , mis Joosep nendega oli rääkinud . Ja kui ta nägi vankreid , mis Joosep oli läkitanud teda ära tooma , siis nende isa Jaakobi vaim elustus taas .
01045028	Ja Iisrael ütles : ' Küllalt ! Mu poeg Joosep elab alles ! Ma tahan minna ja teda näha , enne kui suren ! '
01046001	Nõnda läks Iisrael teele koos kõigega , mis tal oli , ja tuli Beer-Sebasse ning ohverdas tapaohvreid oma isa Iisaki Jumalale .
01046002	Ja Jumal rääkis Iisraeliga öistes nägemustes ; ta ütles : ' Jaakob , Jaakob ! ' Ja see vastas : ' Siin ma olen ! '
01046003	Siis ta ütles : ' Mina olen Jumal , sinu isa Jumal , ära karda minna Egiptusesse , sest ma teen sind seal suureks rahvaks !
01046004	Mina lähen koos sinuga Egiptusesse ja ma toon sind sealt tagasi , ja Joosep suleb oma käega su silmad . '
01046005	Ja Jaakob asus Beer-Sebast minekule ; Iisraeli pojad panid oma isa Jaakobi ja oma väetid lapsed ja naised vankritesse , mis vaarao oli läkitanud teda tooma .
01046006	Ja nad võtsid oma karjad ja varanduse , mis nad Kaananimaal olid soetanud , ja tulid Egiptusesse , Jaakob ja kõik ta sugu koos temaga .
01046007	Oma pojad ja poegade pojad , tütred ja poegade tütred ja kogu oma soo viis ta koos enesega Egiptusesse .
01046008	Ja need on Iisraeli laste nimed , kes Egiptusesse tulid : Jaakob ja tema pojad . Jaakobi esmasündinu oli Ruuben .
01046009	Ruubeni pojad olid Hanok , Pallu , Hesron ja Karmi .
01046010	Siimeoni pojad olid Jemuel , Jaamin , Ohad , Jaakin , Sohar ja Saul , kaananlanna poeg .
01046011	Leevi pojad olid Geerson , Kehat ja Merari .
01046012	Juuda pojad olid Eer , Oonan , Seela , Perets ja Serah ; aga Eer ja Oonan surid Kaananimaal . Peretsi pojad olid Hesron ja Haamul .
01046013	Issaskari pojad olid Toola , Puvva , Jaasub ja Simron .
01046014	Sebuloni pojad olid Sered , Eelon ja Jahleel .
01046015	Need olid Lea pojad , keda ta Jaakobile ilmale tõi Mesopotaamias ; peale nende oli tal tütar Diina . Kõiki ta poegi ja tütreid oli ühtekokku kolmkümmend kolm hinge .
01046016	Gaadi pojad olid Sefon , Haggi , Suuni , Esbon , Eeri , Arodi ja Areli .
01046017	Aaseri pojad olid Jimna , Jisva , Jisvi ja Berija ; nende õde oli Serah . Beria pojad olid Heber ja Malkiel .
01046018	Need olid selle Silpa pojad , kelle Laaban andis oma tütrele Leale ja kes tõi need Jaakobile ilmale , kuusteist hinge .
01046019	Jaakobi naise Raaheli pojad olid Joosep ja Benjamin .
01046020	Joosepile sündisid Egiptusemaal pojad , keda temale ilmale tõi Asnat , Ooni preestri Pooti-Fera tütar : Manasse ja Efraim .
01046021	Benjamini pojad olid Bela , Beker , Asbel , Geera , Naaman , Eehi , Ross , Muppim , Huppim ja Aard .
01046022	Need olid Raaheli pojad , kes Jaakobile sündisid , ühtekokku neliteist hinge .
01046023	Daani poeg oli Husim .
01046024	Naftali pojad olid Jahsel , Guuni , Jeeser ja Sillem .
01046025	Need olid selle Billa pojad , kelle Laaban andis oma tütrele Raahelile ja kes tõi need Jaakobile ilmale , ühtekokku seitse hinge .
01046026	Kõiki hingi , kes Jaakobiga Egiptusesse tulid , kes tema niudeist olid väljunud , peale Jaakobi poegade naiste , oli ühtekokku kuuskümmend kuus hinge .
01046027	Ja Joosepi poegi , kes temale Egiptuses olid sündinud , oli kaks hinge ; kõiki Jaakobi soo hingi , kes Egiptusesse tulid , oli seitsekümmend .
01046028	Ja ta läkitas Juuda enese eel Joosepi juurde , et see teda juhataks Goosenisse ; nõnda nad tulid Gooseni maakonda .
01046029	Ja Joosep laskis hobused oma vankri ette rakendada ning läks Goosenisse vastu oma isale Iisraelile ; kui ta teda nägi , siis ta langes temale kaela ja nuttis kaua tema kaelas .
01046030	Ja Iisrael ütles Joosepile : ' Nüüd ma võin surra , sest olen näinud su nägu ja tean , et oled veel elus . '
01046031	Ja Joosep ütles oma vendadele ja oma isa perele : ' Ma lähen ja teatan vaaraole ning ütlen temale : Mu vennad ja mu isa pere , kes olid Kaananimaal , on minu juurde tulnud .
01046032	Ja need mehed on karjased , sest nad olidki karjakasvatajad , ja nad on oma lambad , kitsed ja veised ja kõik , mis neil oli , kaasa toonud .
01046033	Kui juhtub , et vaarao teid kutsub ja küsib : Mis teie amet on ? ,
01046034	siis vastake : Su sulased on olnud karjakasvatajad noorest põlvest kuni tänini , niihästi meie kui meie isad - et saaksite elada Gooseni maakonnas , sest egiptlased põlgavad kõiki lamba - ja kitsekarjaseid . '
01047001	Ja Joosep läks ja teatas vaaraole ning ütles : ' Mu isa ja vennad ja nende lambad , kitsed ja veised ja kõik , mis neil oli , on tulnud Kaananimaalt , ja vaata , nad on Gooseni maakonnas . '
01047002	Ja ta võttis oma vendade hulgast viis meest ja tõi need vaarao ette .
01047003	Ja vaarao küsis tema vendadelt : ' Mis teie amet on ? ' Ja nad vastasid vaaraole : ' Su sulased on lambakarjased , niihästi meie ise kui meie isad . '
01047004	Ja nad ütlesid vaaraole : ' Me oleme maale tulnud võõrastena elama , sest su sulaste karjale ei olnud sööta , kuna Kaananimaal on kange nälg . Luba siis nüüd oma sulaseid elada Gooseni maakonnas ! '
01047005	Ja vaarao rääkis Joosepiga , öeldes : ' Sinu isa ja vennad on su juurde tulnud .
01047006	Egiptusemaa on su ees lahti , pane oma isa ja vennad elama parimasse maakonda . Elagu nad Gooseni maakonnas , ja kui sa tunned nende hulgast tublisid mehi , siis pane need mu karja ülevaatajaiks ! '
01047007	Siis Joosep tõi sisse oma isa Jaakobi ja pani seisma vaarao ette ; ja Jaakob õnnistas vaaraod .
01047008	Ja vaarao küsis Jaakobilt : ' Kui palju sul eluaastaid on ? '
01047009	Ja Jaakob vastas vaaraole : ' Aastaid , mis ma võõrana olen elanud , on sada kolmkümmend aastat . Piskud ja kurjad on olnud mu eluaastad ja need ei ulatu mu isade eluaastateni nende võõrsiloleku ajal . '
01047010	Siis Jaakob õnnistas vaaraod ja läks ära vaarao juurest .
01047011	Ja Joosep paigutas oma isa ja vennad elama ja andis neile maaomandi Egiptusemaal kõige paremas maakonnas , Raamsese maakonnas , nagu vaarao oli käskinud .
01047012	Ja Joosep hoolitses leivaga oma isa ja vendade ja kogu isa pere eest , vastavalt nende väetite laste suudele .
01047013	Aga kogu maal ei olnud leiba , sest näljahäda oli väga kange , ja Egiptusemaa ja Kaananimaa olid näljast nõrkemas .
01047014	Ja Joosep kogus kokku kõik Egiptusemaal ja Kaananimaal leiduva raha vilja eest , mida osteti ; ja Joosep viis raha vaarao kotta .
01047015	Kui raha oli lõppenud Egiptusemaalt ja Kaananimaalt , siis tulid kõik egiptlased Joosepi juurde , öeldes : ' Anna meile leiba ! Kas peame su silma ees surema , sellepärast et raha on otsas ? '
01047016	Ja Joosep vastas : ' Andke oma loomad ja mina annan teile nende eest , kui raha on otsas . '
01047017	Ja nad tõid oma loomad Joosepile ja Joosep andis neile leiba hobuste , lamba - ja kitsekarjade , veisekarjade ja eeslite eest ; nõnda muretses ta neile sel aastal leiba kõigi nende loomade eest .
01047018	Kui see aasta lõppes , siis järgmisel aastal tulid nad tema juurde ja ütlesid temale : ' Me ei saa oma isandale salata , et raha on otsas ja loomakarjad on meie isanda käes . Meil ei ole isanda ees muud üle jäänud kui ainult meie ihud ja põllumaa .
01047019	Kas peame su silma ees surema , niihästi me ise kui meie põllud ? Osta meid ja meie põllud leiva eest , et me oma põldudega saaksime vaaraole orjadeks ! Anna meile seemet , et jääksime elama ega sureks ja et põllud ei jääks tühjaks ! '
01047020	Siis Joosep ostis vaaraole kogu Egiptuse põllumaa , sest egiptlased müüsid igaüks oma põllu , sellepärast et nälg ahistas neid . Nõnda sai maa vaarao omaks .
01047021	Ja ta tegi rahva tema orjaks , Egiptuse ühest äärest teiseni .
01047022	Ainult preestrite põldusid ta ei ostnud , sest preestritel oli sissetulek vaaraolt ja nemad elatusid sissetulekust , mida vaarao neile andis ; seepärast nemad ei müünud oma põldusid .
01047023	Ja Joosep ütles rahvale : ' Vaata , ma olen nüüd ostnud teid ja teie põllud vaaraole . Näe , siin on teile seemet , külvake see põldudele !
01047024	Aga saagist peate andma viiendiku vaaraole , kuna neli osa jäägu teie kätte teile põlluseemneks , samuti toiduks teile ja neile , kes teie peredes on , ja toiduks teie väetitele lastele . '
01047025	Ja nad vastasid : ' Sina oled meid elus hoidnud ! Kui leiame armu oma isanda silmis , siis jääme vaaraole orjadeks . '
01047026	Ja Joosep tegi selle seaduseks Egiptuse põllumaa kohta tänapäevani , et vaaraole saab viiendik ; ainult preestrite põllud ei saanud vaarao omaks .
01047027	Ja Iisrael jäi elama Egiptusemaale Gooseni maakonda ; nad jäid sinna paigale , olid viljakad ja neid sai väga palju .
01047028	Ja Jaakob elas Egiptusemaal seitseteist aastat , ja Jaakobi päevi , tema eluaastaid , oli sada nelikümmend seitse aastat .
01047029	Kui Iisraeli surmapäev ligines , siis ta kutsus oma poja Joosepi ning ütles temale : ' Kui ma nüüd olen su silmis armu leidnud , siis pane oma käsi mu puusa alla ja osuta mulle heldust ja truudust : ära mata mind Egiptusesse ,
01047030	sest ma tahan magada oma vanemate juures . Vii mind Egiptusest ära ja mata nende hauda ! ' Ja ta vastas : ' Ma teen su sõna järgi ! '
01047031	Ja tema ütles : ' Vannu mulle ! ' Ja ta vandus temale . Siis Iisrael kummardas voodi peatsi poole .
01048001	Pärast seda sündmust öeldi Joosepile : ' Vaata , su isa on haige ! ' Siis ta võttis oma kaks poega enesega , Manasse ja Efraimi .
01048002	Ja Jaakobile anti teada ning öeldi : ' Näe , su poeg Joosep tuleb sinu juurde ! ' Iisrael võttis siis jõu kokku ning tõusis voodis istukile .
01048003	Ja Jaakob ütles Joosepile : ' Kõigeväeline Jumal ilmutas ennast mulle Luusis Kaananimaal , ja õnnistas mind
01048004	ning ütles mulle : Vaata , ma teen sind viljakaks ja paljuks ja teen sinust rahvaste hulga ja annan selle maa sinu soole pärast sind igaveseks omandiks .
01048005	Ja nüüd olgu su kaks poega , kes sulle Egiptusemaal on sündinud , enne kui ma tulin sinu juurde Egiptusesse , minu omad : Efraim ja Manasse olgu minu omad nagu Ruuben ja Siimeongi .
01048006	Aga su järeltulijad , kes sulle pärast neid sünnivad , olgu sinu päralt ja neid nimetatagu nende vendade nime järgi nende pärisosades .
01048007	Kui ma Mesopotaamiast tulin , suri mul Raahel Kaananimaal , tee peal , kui veel tükk maad oli minna Efratasse . Ja ma matsin tema Efrata tee äärde , see on Petlemma . '
01048008	Kui Iisrael nägi Joosepi poegi , siis ta küsis : ' Kes need on ? '
01048009	Ja Joosep vastas oma isale : ' Need on mu pojad , keda Jumal mulle siin on andnud ! ' Siis ta ütles : ' Too nad minu juurde , et ma neid õnnistaksin ! '
01048010	Aga Iisraeli silmad olid vanadusest tuhmid ja ta ei näinud enam . Siis Joosep viis nad tema juurde ja tema andis neile suud ning süleles neid .
01048011	Ja Iisrael ütles Joosepile : ' Ei oleks uskunud , et saan näha su nägu , aga vaata , Jumal on mind lasknud näha ka su järglasi . '
01048012	Siis Joosep võttis nad ära tema põlvilt ja kummardas silmili maha .
01048013	Ja Joosep võttis nad mõlemad , Efraimi oma paremale käele , Iisraelist vasakule poole , ja Manasse oma vasakule käele , Iisraelist paremale poole , ja viis nad tema juurde .
01048014	Aga Iisrael sirutas oma parema käe ja pani Efraimi pea peale , kes oli noorem , ja oma vasaku käe Manasse pea peale ; ta pani oma käed ristamisi , sest Manasse oli esmasündinu .
01048015	Ja ta õnnistas Joosepit ning ütles : ' Jumal , kelle palge ees mu isad Aabraham ja Iisak on rännanud , Jumal , kes on olnud mu karjane kogu mu elu kuni tänapäevani ,
01048016	ingel , kes mind on päästnud kõigest kurjast , õnnistagu neid poisse ; neid nimetades nimetatagu minu nime ja mu isade Aabrahami ja Iisaki nime ! Ja nad siginegu rohkesti keset maad ! '
01048017	Aga kui Joosep nägi , et ta isa oma parema käe asetas Efraimi pea peale , siis ta pani seda pahaks ja haaras kinni oma isa käest , et seda Efraimi pea pealt tõsta Manasse pea peale .
01048018	Ja Joosep ütles oma isale : ' Mitte nõnda , mu isa , sest see on mu esmasündinu ! Pane oma parem käsi tema pea peale ! '
01048019	Aga ta isa keeldus ja ütles : ' Ma tean , mu poeg , ma tean , ka tema peab saama rahvaks ja temagi peab olema suur ! Ometi peab ta noorem vend saama temast suuremaks ja selle sugu olema rahvarohke ! '
01048020	Ja ta õnnistas neid sel päeval , öeldes : ' Sinu nimel õnnistatagu Iisraelis , öeldagu : Jumal tehku sind Efraimi ja Manasse sarnaseks ! ' Nõnda seadis ta Efraimi Manassest ettepoole .
01048021	Ja Iisrael ütles Joosepile : ' Vaata , ma suren , aga Jumal on teiega ja viib teid tagasi teie isade maale .
01048022	Ja ma annan sulle ühe mäeseljandiku rohkem kui su vendadele , mille olen mõõga ja ammuga võtnud emorlastelt . '
01049001	Ja Jaakob kutsus oma pojad enese juurde ning ütles : ' Tulge kokku , siis ma kuulutan teile , mis teiega sünnib tulevasil päevil !
01049002	Kogunege ja kuulge , Jaakobi pojad , võtke kuulda Iisraeli , oma isa !
01049003	Ruuben , sina oled mu esmasündinu , mu rammu ja sigitusjõu esikpoeg , väljapaistev väärikuselt ja väljapaistev võimult .
01049004	Veena oled sa vooganud - esikohale sa ei jää , sest sa tõusid oma isa sängi ! Sel korral sa rüvetasid selle , sina , kes tõusid mu voodile .
01049005	Vennaksed Siimeon ja Leevi , nende noad on vägivalla riistad .
01049006	Nende nõusse ei astu mu hing , nende seltsiga ei liitu mu süda . Sest oma vihas nad tapsid mehi ja meelevallatuses halvasid härgi .
01049007	Olgu neetud nende kange viha ja nende metsik raev ! Ma jaotan nad Jaakobis ja hajutan Iisraelis !
01049008	Juuda , sind ülistavad su vennad . Sinu käsi on su vaenlaste turjal , sind kummardavad su isa pojad .
01049009	Juuda on lõvikutsikas - saagi kallalt , mu poeg , oled tõusnud . Ta on heitnud maha , ta lebab nagu lõvi , nagu metsik lõvi - kes julgeks teda äratada ?
01049010	Ei lahku valitsuskepp Juudast ega sau tema jalgelt , kuni tuleb Juuda poeg Siilo , ja teda võtavad rahvad kuulda .
01049011	Ta seob oma eesli viinapuu külge , hea viinapuu külge oma eeslivarsa ; ta peseb oma kuube veiniga ja oma vammust viinamarjade verega .
01049012	Ta silmad on veinist hämused ja hambad piimast valged .
01049013	Sebulon elab mererannal , ta saab laevade rannikuks ja tema selg on pööratud Siidoni poole .
01049014	Issaskar on kondine eesel , kes lebab sadulakorvide vahel .
01049015	Kui ta nägi head hingamispaika ja meeldivat maad , ta langetas oma turja koormat kandma ja sai tööorjaks .
01049016	Daan mõistab kohut oma rahvale , üks Iisraeli suguharu on temagi .
01049017	Daan on madu teel , rästik raja peal , kes salvab hobuse kandu , nõnda et ratsanik kukub selili .
01049018	Ma ootan päästet sinult , Issand !
01049019	Gaad - röövjõugud ründavad teda , aga ta ise ründab neid , olles neil kannul .
01049020	Aaserilt tuleb rammus roog ja temal on anda kuninglikke maiuspalu .
01049021	Naftali on nobe emahirv , kes toob kuuldavale ilusaid sõnu .
01049022	Joosep on viljapuu poeg , viljapuu poeg allikal , oksad ulatuvad üle müüri .
01049023	Ammukütid ahistavad teda , ründavad ja rõhuvad teda ,
01049024	aga tema amb jääb kindlaks ja ta käsivarred on nõtked Jaakobi Vägeva abiga , Karjase , Iisraeli Kalju nime abiga ,
01049025	su isa Jumala abiga , kes sind aidaku , Kõigeväelise abiga , kes sind õnnistagu õnnistustega ülalt taevast , õnnistustega all asuvast põhjaveest , õnnistustega emarindadest ja üskadest !
01049026	Su isa õnnistused ületavad igaveste mägede õnnistused , ürgsete küngaste ihaldusväärsed annid . Need tulgu Joosepi pea peale , oma vendade vürsti pealaele !
01049027	Benjamin on kiskjalik hunt . Hommikul ta sööb saaki ja õhtul jaotab röövitut . '
01049028	Need kõik olid Iisraeli suguharud , neid oli kaksteist , ja see oli , mis nende isa neile rääkis , kui ta neid õnnistas : ta õnnistas igaüht temale kohase õnnistusega .
01049029	Ja ta käskis neid ning ütles neile : ' Mind koristatakse mu rahva juurde . Matke mind mu isade juurde koopasse , mis on hett Efroni väljal ,
01049030	sellesse koopasse , mis on Makpela väljal Mamre kohal Kaananimaal , mille Aabraham ostis koos väljaga hett Efronilt pärushauaks .
01049031	Sinna on maetud Aabraham ja tema naine Saara , sinna on maetud Iisak ja tema naine Rebeka , ja sinna ma olen matnud Lea .
01049032	Väli ja seal olev koobas on hettidelt ostetud . '
01049033	Kui Jaakob oli oma poegadele käsu andnud , siis ta sirutas voodis oma jalad välja ja heitis hinge ; ja ta koristati oma rahva juurde .
01050001	Siis Joosep langes oma isa palge vastu , nuttis tema kohal ja suudles teda .
01050002	Ja Joosep käskis oma teenistuses olevaid arste tema isa palsameerida ; ja arstid palsameerisid Iisraeli .
01050003	Selleks kulus nelikümmend päeva , sest nii palju päevi kulub palsameerimiseks ; ja egiptlased nutsid teda seitsekümmend päeva .
01050004	Kui tema nutupäevad olid möödunud , siis Joosep rääkis vaarao hoovkonnaga , öeldes : ' Kui ma nüüd teie silmis olen armu leidnud , siis rääkige vaarao kõrva ees ja öelge :
01050005	Minu isa laskis mind vanduda , öeldes : Vaata , ma suren . Mata mind mu hauda , mille ma enesele olen kaevanud Kaananimaal ! Ma tahaksin nüüd minna , oma isa matta ja siis tagasi tulla . '
01050006	Ja vaarao ütles : ' Mine ja mata oma isa , nõnda nagu ta sind on lasknud vanduda ! '
01050007	Ja Joosep läks oma isa matma ; ja temaga koos läksid kõik vaarao sulased , tema hoovkonna vanemad ja kõik Egiptusemaa vanemad ,
01050008	ja kogu Joosepi pere ja tema vennad ja ta isa pere ; ainult oma väetid lapsed ja lambad , kitsed ja veised jätsid nad Gooseni maakonda .
01050009	Ja temaga koos läksid niihästi vankrid kui ratsanikud , ja see oli väga suur karavan .
01050010	Kui nad jõudsid Atadi rehealuse juurde , mis on teisel pool Jordanit , siis nad panid seal toime väga suure ja mõjuva leinakaebuse , ja ta pidas oma isa peiesid seitse päeva .
01050011	Kui maa elanikud , kaananlased , nägid neid peiesid Atadi rehealuse juures , siis nad ütlesid : ' Need on egiptlastel suured peied . ' Seepärast pandi sellele paigale nimeks Aabel-Mitsraim ; see on teisel pool Jordanit .
01050012	Ja ta pojad tegid temaga nõnda , nagu ta neid oli käskinud :
01050013	ta pojad viisid tema Kaananimaale ja matsid ta Makpela välja koopasse Mamre kohal , mille Aabraham koos väljaga oli ostnud pärandhauaks hett Efronilt .
01050014	Ja Joosep läks tagasi Egiptusesse , tema ja ta vennad ja kõik , kes koos temaga olid läinud ta isa matma , pärast seda kui ta oma isa oli matnud .
01050015	Kui Joosepi vennad nägid , et nende isa oli surnud , siis nad ütlesid : ' Kui Joosep meid nüüd vihkab ja tõesti tasub meile kätte kõige kurja eest , mis me temale oleme teinud ? '
01050016	Ja nad käskisid Joosepile öelda : ' Su isa andis käsu , enne kui ta suri , ja ütles :
01050017	Öelge Joosepile nõnda : Anna ometi andeks oma vendade üleastumine ja patt , et nad sulle on kurja teinud ! Seepärast anna siis nüüd andeks oma isa Jumala sulaste üleastumine ! ' Ja Joosep nuttis , kui temale seda räägiti .
01050018	Siis tulid ka Joosepi vennad ise , heitsid maha ta ette ja ütlesid : ' Vaata , me jääme sulle orjadeks ! '
01050019	Aga Joosep vastas neile : ' Ärge kartke ! Kas mina olen Jumala asemik ?
01050020	Te mõtlesite küll mu vastu kurja , aga Jumal pööras selle heaks , et teha , mis tänapäeval ongi tehtud : hoida palju rahvast elus .
01050021	Ja nüüd ärge kartke , mina toidan teid ja teie väeteid lapsi ! ' Ja ta trööstis ning rahustas neid .
01050022	Ja Joosep jäi Egiptusesse , tema ja ta isa pere . Ja Joosep elas saja kümne aastaseks .
01050023	Ja Joosep nägi Efraimi lapsi kolm põlve ; ka Manasse pojast Maakirist sündis lapsi Joosepi põlvede peale .
01050024	Ja Joosep ütles oma vendadele : ' Mina suren , aga Jumal hoolitseb kindlasti teie eest ja viib teid siit maalt sellele maale , mille ta vandega on tõotanud anda Aabrahamile , Iisakile ja Jaakobile ! '
01050025	Ja Joosep vannutas Iisraeli poegi , öeldes : ' Kui Jumal tõesti hoolitseb teie eest , siis viige ka minu luud siit ära ! '
01050026	Ja Joosep suri , sada kümme aastat vana , ja ta palsameeriti ja pandi kirstu Egiptuses .
02001001	Ja need on Iisraeli poegade nimed , kes olid Egiptusesse tulnud ; koos Jaakobiga oli igaüks tulnud oma perega :
02001002	Ruuben , Siimeon , Leevi , Juuda ,
02001003	Issaskar , Sebulon , Benjamin ,
02001004	Daan , Naftali , Gaad ja Aaser .
02001005	Kõiki hingi , kes Jaakobi niudeist oli lähtunud , oli seitsekümmend hinge ; ja Joosep oli juba Egiptuses .
02001006	Joosep suri , samuti kõik ta vennad ja kogu see sugupõlv .
02001007	Aga Iisraeli lapsed olid viljakad , nad siginesid ja paljunesid ning said väga vägevaiks ; ja maa oli neid täis .
02001008	Egiptuses tõusis uus kuningas , kes Joosepit ei tundnud ,
02001009	ja see ütles oma rahvale : ' Vaata , Iisraeli laste rahvast on rohkem ja nad on meist vägevamad .
02001010	Olgem seepärast nende vastu kavalad , et nad ei saaks paljuneda . Sest kui peaks tulema sõda , siis nad liituvad nendega , kes meid vihkavad , ja nad sõdivad meie vastu ning lähevad maalt ära . '
02001011	Siis nad panid nende üle teoorjusele sundijaid , et need rõhuksid neid raske teoga ; vaaraole ehitati varaaitade linnu - Pitomit ja Raamsest .
02001012	Aga mida rohkem nad neid rõhusid , seda rohkem neid sai ja seda laiemale nad levisid ; ja Iisraeli laste ees hakati hirmu tundma .
02001013	Ja egiptlased panid väevõimuga Iisraeli lapsed töötama .
02001014	Nad tegid nende elu kibedaks raske orjatööga savi ja telliskivide kallal ning kõiksugu orjusega põllul , kõiksugu tööga , mida nad väevõimuga sundisid neid tegema .
02001015	Ja Egiptuse kuningas rääkis heebrealaste ämmaemandatega , kellest ühe nimi oli Sifra ja teise nimi Puua ,
02001016	ning ütles : ' Kui te heebrea naisi aitate sünnitamisel ja näete sugutunnuseist , et on poeglaps , siis surmake see , aga tütarlaps võib jääda elama ! '
02001017	Aga ämmaemandad kartsid Jumalat ega teinud nõnda , nagu Egiptuse kuningas neid käskis , vaid jätsid poeglapsed elama .
02001018	Siis Egiptuse kuningas kutsus ämmaemandad ja ütles neile : ' Mispärast teete nõnda ja jätate poeglapsed elama ? '
02001019	Ja ämmaemandad vastasid vaaraole : ' Sellepärast et heebrealaste naised pole nagu egiptlaste naised , vaid nad on tublimad : enne kui ämmaemand jõuab nende juurde , on nad sünnitanud . '
02001020	Ja Jumal tegi ämmaemandatele head ; rahvas aga suurenes ja nad said väga arvurikkaks :
02001021	et ämmaemandad kartsid Jumalat , siis ta andis neile suured pered .
02001022	Aga vaarao andis käsu kogu oma rahvale , öeldes : ' Kõik poeglapsed , kes sünnivad , peate viskama jõkke , kõik tütarlapsed aga võite jätta elama ! '
02002001	Üks mees , Leevi soost , läks ja võttis ühe Leevi tütre .
02002002	Ja naine jäi lapseootele ning tõi poja ilmale ; ta nägi , et see oli ilus , ja ta peitis teda kolm kuud .
02002003	Aga kui ta enam ei saanud teda peita , siis ta võttis tema jaoks pilliroost laeka , pigitas selle maapigi ja vaiguga , pani sellesse lapse ja asetas jõe äärde kõrkjaisse .
02002004	Ta õde võttis eemal aset , et teada saada , mis temaga juhtub .
02002005	Siis tuli vaarao tütar alla jõe äärde ennast pesema ; ta toaneitsid aga kõndisid jõe kaldal . Kui ta nägi laegast kõrkjate sees , siis ta läkitas oma teenija ja laskis selle ära tuua .
02002006	Kui ta selle avas ja nägi last , vaata , siis üks poeglaps nuttis . Aga ta halastas tema peale ning ütles : ' See on üks heebrealaste poeglaps . '
02002007	Selle õde ütles siis vaarao tütrele : ' Kas pean minema ja kutsuma sulle heebrea naiste hulgast imetaja , et ta sulle last imetaks ? '
02002008	Ja vaarao tütar vastas temale : ' Mine ! ' Ja tüdruk läks ning kutsus lapse ema .
02002009	Ja vaarao tütar ütles sellele : ' Vii see laps ja imeta teda minu jaoks , ja ma annan sulle tasu ! ' Ja naine võttis lapse ning imetas teda .
02002010	Kui laps oli kasvanud , siis ta tõi selle vaarao tütrele ja see võttis tema enesele pojaks ; ta pani temale nimeks Mooses ja ütles : ' Sest ma olen ta veest välja tõmmanud ! '
02002011	Ja see sündis neil päevil , kui Mooses oli suureks kasvanud , et ta läks välja oma suguvendade juurde ja nägi nende teoorjust ; ja ta nägi ühte egiptuse meest peksvat heebrea meest tema suguvendade hulgast .
02002012	Ja kui ta vaatas sinna ja tänna ja nägi , et seal kedagi ei olnud , siis ta lõi egiptlase maha ja mattis liivasse .
02002013	Kui ta teisel päeval läks välja , vaata , siis taplesid kaks heebrea meest , ja ta ütles õelale : ' Miks sa peksad oma ligimest ? '
02002014	Aga see vastas : ' Kes on pannud sind meile ülemaks ja kohtumõistjaks ? Kas mõtled tappa ka mind , nagu sa tapsid egiptlase ? ' Siis Mooses kartis ja mõtles : ' Asi on tõesti ilmsiks tulnud ! '
02002015	Ka vaarao kuulis sellest loost ja ta püüdis Moosest tappa . Aga Mooses põgenes vaarao eest ja asus Midjanimaale . Kord istus ta seal ühe kaevu ääres .
02002016	Midjani preestril oli seitse tütart ; need tulid ja ammutasid vett ning täitsid künad , et joota oma isa lambaid ja kitsi .
02002017	Aga karjased tulid ja tõrjusid nad eemale ; siis Mooses tõusis ja aitas neid ning jootis nende loomi .
02002018	Kui nad tulid oma isa Reueli juurde , küsis see : ' Kuidas te täna jõudsite nii kiiresti ? '
02002019	Nad vastasid : ' Keegi egiptuse mees päästis meid karjaste käest ; ta ammutas meile ka vett ning jootis lambaid ja kitsi . '
02002020	Siis ta ütles oma tütardele : ' Kus ta on ? Miks jätsite mehe sinna ? Kutsuge ta leiba võtma ! '
02002021	Ja Mooses otsustas jääda selle mehe juurde ; see andis oma tütre Sippora Moosesele .
02002022	Temale sündis poeg ja ta pani sellele nimeks Geersom , sest ta ütles : ' Ma olen võõras võõral maal . '
02002023	Alles hulga aja pärast juhtus , et Egiptuse kuningas suri . Ent Iisraeli lapsed ohkasid ja kaebasid orjuse pärast ; ja nende hädakisa orjuse pärast tõusis Jumalani .
02002024	Ja Jumal kuulis nende ägamist , ja Jumal mõtles oma lepingule Aabrahami , Iisaki ja Jaakobiga .
02002025	Jumal vaatas Iisraeli laste peale ja Jumal mõistis neid .
02003001	Mooses karjatas oma äia , Midjani preestri Jitro lambaid ja kitsi . Kord ajas ta karja kõrbe taha ja jõudis Jumala mäe Hoorebi juurde .
02003002	Seal ilmutas ennast temale Issanda ingel tuleleegis keset kibuvitsapõõsast , ja ta vaatas , ja ennäe , kibuvitsapõõsas põles tules , aga kibuvitsapõõsas ei põlenud ära .
02003003	Ja Mooses mõtles : ' Ma põikan kõrvale ja vaatan seda imet , miks kibuvitsapõõsas ära ei põle . '
02003004	Kui Issand nägi , et ta pöördus vaatama , siis Jumal hüüdis teda kibuvitsapõõsast ja ütles : ' Mooses , Mooses ! ' Ja tema vastas : ' Siin ma olen ! '
02003005	Siis ta ütles : ' Ära tule siia , võta jalatsid jalast , sest paik , kus sa seisad , on püha maa ! '
02003006	Ja ta jätkas : ' Mina olen sinu vanemate Jumal , Aabrahami Jumal , Iisaki Jumal ja Jaakobi Jumal ! ' Aga Mooses kattis oma näo , sest ta kartis Jumalale otsa vaadata .
02003007	Ja Issand ütles : ' Ma olen küllalt näinud oma rahva viletsust , kes on Egiptuses , ja ma olen kuulnud nende kisendamist sundijate pärast ; seetõttu ma tean nende valu
02003008	ja olen alla tulnud neid egiptlaste käest päästma ja neid sellelt maalt viima heale ja avarale maale , maale , mis piima ja mett voolab , kaananlaste , hettide , emorlaste , perislaste , hiivlaste ja jebuuslaste asupaika .
02003009	Vaata , nüüd on Iisraeli laste hädakisa jõudnud minuni ja ma olen ka näinud rõhumist , millega egiptlased neid rõhuvad .
02003010	Tule nüüd , ma läkitan su vaarao juurde , ja vii mu rahvas , Iisraeli lapsed , Egiptusest välja ! '
02003011	Kuid Mooses ütles Jumalale : ' Kes olen mina , et võiksin minna vaarao juurde ja viia Iisraeli lapsed Egiptusest välja ? '
02003012	Aga tema kostis : ' Mina olen sinuga , ja see olgu sulle tähiseks , et mina sind olen läkitanud : kui sa rahva Egiptusest oled välja viinud , siis te teenite Jumalat sellel mäel . '
02003013	Siis Mooses ütles Jumalale : ' Vaata , kui ma lähen Iisraeli laste juurde ja ütlen neile : Teie vanemate Jumal on mind läkitanud teie juurde , aga nemad küsivad minult : Mis ta nimi on ? , mis ma siis neile pean vastama ? '
02003014	Ja Jumal ütles Moosesele : ' Ma olen see , kes ma Olen ! ' Ja ta jätkas : ' Ütle Iisraeli lastele nõnda : ' Ma Olen ' on mind läkitanud teie juurde . '
02003015	Ja Jumal ütles Moosesele veel : ' Ütle Iisraeli lastele nõnda : Jahve , teie vanemate Jumal , Aabrahami Jumal , Iisaki Jumal ja Jaakobi Jumal , on mind läkitanud teie juurde ; see on igavesti mu nimi ja nõnda peab mind hüütama põlvest põlve !
02003016	Mine ja kogu kokku Iisraeli vanemad ja ütle neile : Issand , teie vanemate Jumal , on ennast mulle ilmutanud , Aabrahami , Iisaki ja Jaakobi Jumal , ja on öelnud : Ma olen tõesti pidanud silmas teid ja seda , mis teiega Egiptuses on tehtud .
02003017	Ja ma olen öelnud : Mina viin teid välja Egiptuse viletsusest kaananlaste , hettide , emorlaste , perislaste , hiivlaste ja jebuuslaste maale , maale , mis piima ja mett voolab .
02003018	Siis nad kuulavad su sõna ; sina ja Iisraeli vanemad aga peate minema Egiptuse kuninga juurde ja temale ütlema : Issand , heebrealaste Jumal , kohtas meid . Lase meid nüüd minna kolme päeva tee kõrbesse ja oma Jumalale ohverdada !
02003019	Ma tean , et Egiptuse kuningas ei lase teid minna , isegi mitte vägeva käe sunnil .
02003020	Aga ma sirutan oma käe välja ja löön Egiptust kõiksugu imetegudega , mis ma seal tahan teha ; pärast seda ta laseb teid minna .
02003021	Ja ma annan sellele rahvale armu egiptlaste silmis , nõnda et te ära minnes ei lähe mitte tühje käsi :
02003022	iga naine küsigu oma naabrinaiselt ja võõrana ta kojas elavalt naiselt hõbe - ja kuldriistu ning riideid ; pange need selga oma poegadele ja tütardele ja võtke nõnda egiptlastelt saaki ! '
02004001	Ja Mooses vastas ning ütles : ' Aga kui nemad mind ei usu ja mu sõna ei kuula , vaid ütlevad : Issand ei ole ennast sulle ilmutanud ? '
02004002	Siis Issand küsis : ' Mis see on , mis sul käes on ? ' Ta vastas : ' Kepp . '
02004003	Ja tema ütles : ' Viska see maha ! ' Ta viskas selle maha ja see muutus maoks . Ja Mooses põgenes selle eest .
02004004	Ja Issand ütles Moosesele : ' Siruta oma käsi ja haara temal sabast , ' - ja ta sirutas oma käe ning võttis temast kinni , ja see muutus ta pihus kepiks -
02004005	' et nad usuksid , et sulle on ennast ilmutanud Issand , nende vanemate Jumal , Aabrahami Jumal , Iisaki Jumal ja Jaakobi Jumal ! '
02004006	Ja Issand ütles temale veel : ' Pane oma käsi põue ! ' Ta pani oma käe põue ja tõmbas välja , ja vaata , käsi oli pidalitõvest valge nagu lumi .
02004007	Ja ta ütles : ' Pane oma käsi tagasi põue ! ' Ta pani oma käe põue ja tõmbas välja , ja vaata , see oli jälle nagu ta ihu .
02004008	' Kui nad sind ei usu ega kuula su sõna esimese imeteo põhjal , siis nad usuvad teise imeteo sõnumit .
02004009	Ja kui nad ka neid kahte imetegu ei usu ega kuula su sõna , siis võta Niiluse jõe vett ja vala kuivale maale ! Vesi , mida sa Niiluse jõest võtad , muutub siis kuival maal vereks . '
02004010	Aga Mooses ütles Issandale : ' Oh Issand , mina ei ole sõnakas mees , ei varemast ajast ega ka mitte sellest peale , kui sa oma sulasega oled rääkinud , sest mul on raskevõitu suu ja raskevõitu keel . '
02004011	Siis Issand ütles temale : ' Kes on teinud inimesele suu , või kes teeb keeletu , kurdi , nägija või pimeda ? Kas mitte mina , Issand ?
02004012	Ja nüüd mine , ja mina olen abiks sinu suule ning õpetan sind , mida sa pead rääkima ! '
02004013	Aga ta ütles : ' Oh Issand , läkita , keda läkitad , ainult mitte mind ! '
02004014	Siis Issanda viha süttis põlema Moosese vastu ja ta ütles : ' Eks ole leviit Aaron sinu vend ? Ma tean , et ta räägib hästi ; ja vaata , ta tulebki sulle vastu . Kui ta sind näeb , siis ta rõõmutseb südamest .
02004015	Sina pead temaga rääkima ja temale sõnad suhu panema , aga mina olen sinu suuga ja tema suuga , ja ma õpetan teid , mida te peate tegema .
02004016	Tema rääkigu sinu asemel rahvaga ja see olgu nõnda : tema on sulle suuks ja sina oled temale Jumalaks .
02004017	Ja võta kätte see kepp , millega sa imetegusid teed ! '
02004018	Siis Mooses läks ära ja tuli tagasi oma äia Jitro juurde ning ütles temale : ' Ma tahan minna tagasi oma vendade juurde , kes on Egiptuses , et näha , kas nad on veel elus ! ' Ja Jitro ütles Moosesele : ' Mine rahuga ! '
02004019	Issand ütles Moosesele Midjanis : ' Pöördu tagasi Egiptusesse , sest kõik need mehed , kes nõudsid su hinge , on surnud ! '
02004020	Ja Mooses võttis oma naise ja pojad ning pani need eesli selga ja läks tagasi Egiptusemaale ; ja Mooses võttis Jumala kepi oma kätte .
02004021	Issand ütles Moosesele : ' Kui sa lähed ja tuled tagasi Egiptusesse , siis vaata , et sa teed vaarao ees kõik need imeteod , mis mina sinu kätte olen andnud . Aga mina teen ta südame kõvaks ja tema ei lase rahvast ära .
02004022	Kuid ütle vaaraole : Nõnda ütleb Issand : Iisrael on minu esmasündinud poeg .
02004023	Ja ma ütlen sulle : Saada mu poeg ära , et ta mind teeniks ! Aga kui sa keeldud teda saatmast , vaata , siis ma tapan su esmasündinud poja ! '
02004024	Aga kui ta oli teel öömajale , tuli Issand temale vastu ja püüdis teda surmata .
02004025	Siis Sippora võttis kivinoa ja lõikas ära oma poja eesnaha , puudutas sellega ta häbet ning ütles : ' Sa oled tõesti mu verepeigmees ! '
02004026	Siis see jättis tema rahule ; sel ajal öeldi verepeigmees ümberlõikamise tähenduses .
02004027	Ja Issand ütles Aaronile : ' Mine kõrbesse Moosesele vastu ! ' Ta läks ning kohtas teda Jumala mäe juures ja andis temale suud .
02004028	Ja Mooses tegi Aaronile teatavaks kõik Issanda sõnad , kes teda oli läkitanud , ja kõik imeteod , mis ta teda oli käskinud teha .
02004029	Siis Mooses läks koos Aaroniga ja nad kogusid kokku kõik Iisraeli laste vanemad .
02004030	Ja Aaron rääkis kõik need sõnad , mis Issand oli Moosesele rääkinud , ja ta tegi imetegusid rahva silma ees .
02004031	Ja rahvas uskus ; kui nad kuulsid , et Issand oli tundnud muret Iisraeli laste pärast , ja et ta oli näinud nende viletsust , siis nad kummardasid ja heitsid silmili maha .
02005001	Ja seejärel Mooses ja Aaron tulid ning ütlesid vaaraole : ' Nõnda ütleb Issand , Iisraeli Jumal : Lase mu rahvas minna , et nad kõrbes peaksid mulle püha ! '
02005002	Aga vaarao vastas : ' Kes on Issand , et peaksin kuulama ta sõna ja laskma Iisraeli ära minna ? Mina ei tunne Issandat ega lase ka Iisraeli ära minna ! '
02005003	Siis nad ütlesid : ' Heebrealaste Jumal tuli meile vastu . Lase meid minna kolme päeva tee kõrbesse ja ohverdada Issandale , meie Jumalale , et tema meid ei tabaks katku või mõõgaga ! '
02005004	Aga Egiptuse kuningas vastas neile : ' Mooses ja Aaron , mispärast tahate rahva tööst vabastada ? Minge oma töökohustuste juurde ! '
02005005	Vaarao mõtles : ' Vaata , arvukas on nüüd maa rahvas , ja teie tahate nad töökohustusest vabastada ! '
02005006	Ja vaarao käskis selsamal päeval rahva sundijaid ja ülevaatajaid , öeldes :
02005007	' Ärge koguge ega andke enam rahvale õlgi telliskivide tegemiseks nagu varem . Nad mingu ja korjaku ise endile õlgi !
02005008	Ja telliskivide määr , mis nad tänini on teinud , pange neile peale , ärge seda vähendage , sest nad on laisad ! Sellepärast nad kisendavad ja ütlevad : Me tahame minna oma Jumalale ohverdama !
02005009	Saagu orjus meestele raskemaks , et neil oleks sellega tegemist ega kuulataks valekõnesid ! '
02005010	Ja rahva sundijad ja ülevaatajad läksid välja ning rääkisid rahvaga , öeldes : ' Nõnda ütleb vaarao : Mina ei anna teile enam õlgi .
02005011	Minge ise , võtke endile õlgi , kust aga leiate , ent teie orjusest ei vähendata midagi ! '
02005012	Siis rahvas hajus üle kogu Egiptusemaa korjama kõrsi õlgede asemel .
02005013	Ja sundijad kihutasid tagant , öeldes : ' Tehke oma töö valmis , oma igapäevane jagu nagu siis , kui oli õlgi ! '
02005014	Ja Iisraeli laste ülevaatajaid , kes vaarao sundijate poolt olid pandud nende üle , peksti , öeldes : ' Mispärast te ei ole täitnud telliskivide määra endiselt , ei eile ega täna ? '
02005015	Siis Iisraeli laste ülevaatajad tulid ja kisendasid vaarao poole , öeldes : ' Mispärast sa teed oma sulastega nõnda ?
02005016	Õlgi su sulastele ei anta , aga siiski öeldakse meile : Tehke telliskive ! Vaata , su sulaseid pekstakse ja su rahvas teeb pattu ! '
02005017	Aga tema vastas : ' Laisad olete ! Te olete laisad , seepärast te ütlete : Me tahame minna Issandale ohverdama !
02005018	Nüüd minge tööle ! Õlgi teile ei anta , aga määratud hulga telliskive te peate andma ! '
02005019	Siis Iisraeli laste ülevaatajad nägid endid olevat täbaras olukorras , kui neile öeldi : ' Te ei tohi ühelgi päeval vähendada oma telliskivide päevaosa ! '
02005020	Ja kui nad vaarao juurest tulid , siis nad kohtasid Moosest ja Aaronit , kes olid neid oodanud ,
02005021	ja ütlesid neile : ' Issand karistagu teid ja mõistku kohut , sest te olete meid viinud halba kuulsusesse vaarao ja tema sulaste silmis ja neile mõõga meie tapmiseks kätte andnud ! '
02005022	Siis Mooses pöördus jälle Issanda poole ning ütles : ' Issand , mispärast sa oled sellele rahvale kurja teinud ? Milleks sa siis mind oled läkitanud ?
02005023	Alates sellest , kui ma tulin vaarao juurde sinu nimel rääkima , on ta sellele rahvale kurja teinud ja sina ei ole oma rahvast tõesti mitte päästnud ! '
02006001	Ja Issand ütles Moosesele : ' Nüüd sa saad näha , mida ma vaaraole teen ; sest vägeva käe sunnil ta laseb nad minna ja vägeva käe sunnil ta ajab nad ära oma maalt . '
02006002	Ja Jumal rääkis Moosesega ning ütles temale : ' Mina olen Issand .
02006003	Mina olen ennast ilmutanud Aabrahamile , Iisakile ja Jaakobile Kõigeväelise Jumalana , aga oma nime Jahve ei ole ma neile teatavaks teinud .
02006004	Mina olen nendega teinud ka oma lepingu , et ma annan neile Kaananimaa , nende rännakute maa , kus nad on võõrana elanud .
02006005	Mina olen ka kuulnud Iisraeli laste ägamist , et egiptlased neid orjastavad , ja ma olen mõelnud oma lepingule .
02006006	Seepärast ütle Iisraeli lastele : Mina olen Issand ja mina viin teid ära egiptlaste teoorjuse alt ; ma päästan teid nende orjatööst ja lunastan teid oma väljasirutatud käsivarrega ning suurte kohtupidamistega .
02006007	Mina võtan teid enesele rahvaks ja olen teile Jumalaks , ja teie peate tundma , et mina olen Issand , teie Jumal , kes teid viib välja egiptlaste teoorjusest .
02006008	Mina viin teid sellele maale , mille pärast ma oma käe üles tõstsin , et ma annan selle Aabrahamile , Iisakile ja Jaakobile . Mina annan selle teie omandiks , mina , Issand . '
02006009	Ja Mooses rääkis nõnda Iisraeli lastele , aga nemad ei kuulanud Moosest rõhutud meeleolu ja ränga orjuse tõttu .
02006010	Ja Issand rääkis Moosesega , öeldes :
02006011	' Mine ütle vaaraole , Egiptuse kuningale , et ta laseks Iisraeli lapsed oma maalt ära minna ! '
02006012	Aga Mooses rääkis Issanda ees , öeldes : ' Vaata , Iisraeli lapsed ei kuula mind , kuidas siis vaarao mind kuulda võtab ? Mina olen ju huultelt ümberlõikamata . '
02006013	Aga Issand rääkis Moosesega ja Aaroniga ning andis neile käsu minna Iisraeli laste ja vaarao , Egiptuse kuninga juurde , et viia Iisraeli lapsed Egiptusemaalt välja .
02006014	Need olid nende perekondade peamehed : Ruubeni , Iisraeli esmasündinu pojad olid : Hanok , Pallu , Hesron ja Karmi ; need olid Ruubeni suguvõsad .
02006015	Siimeoni pojad olid Jemuel , Jaamin , Ohad , Jaakin , Sohar ja Saul , kaananlanna poeg ; need olid Siimeoni suguvõsad .
02006016	Need olid Leevi poegade nimed nende sünnijärgluses : Geerson , Kehat ja Merari ; ja Leevi eluaastaid oli sada kolmkümmend seitse aastat .
02006017	Geersoni pojad olid Libni ja Simei oma suguvõsade kaupa .
02006018	Kehati pojad olid Amram , Jishar , Hebron ja Ussiel ; ja Kehati eluaastaid oli sada kolmkümmend kolm aastat .
02006019	Merari pojad olid Mahli ja Muusi ; need olid Leevi suguvõsad oma sünnijärgluses .
02006020	Amram võttis enesele naiseks Jookebedi , oma isa õe , ja see tõi temale ilmale Aaroni ja Moosese ; ja Amrami eluaastaid oli sada kolmkümmend seitse aastat .
02006021	Jishari pojad olid Korah , Nefeg ja Sikri .
02006022	Ussieli pojad olid Miisael , Elsafan ja Sitri .
02006023	Aaron võttis Eliseba , Amminadabi tütre , Nahsoni õe , enesele naiseks , ja see tõi temale ilmale Naadabi , Abihu , Eleasari ja Iitamari .
02006024	Korahi pojad olid Assir , Elkana ja Abiasaf ; need olid korahlaste suguvõsad .
02006025	Eleasar , Aaroni poeg , võttis enesele naise Puutieli tütreist , ja see tõi temale ilmale Piinehasi ; need olid leviitide perekondade peamehed nende suguvõsade kaupa .
02006026	Need olid Aaron ja Mooses , kellele Issand ütles : ' Viige Iisraeli lapsed nende väehulkade kaupa Egiptusemaalt välja ! '
02006027	Nemad olid , kes rääkisid vaaraoga , Egiptuse kuningaga , et Iisraeli lapsi Egiptusest välja viia - Mooses ja Aaron .
02006028	Sel päeval , mil Issand rääkis Moosesega Egiptusemaal ,
02006029	Issand rääkis Moosesele , öeldes : ' Mina olen Issand ! Räägi vaaraole , Egiptuse kuningale kõike , mis ma sulle räägin ! '
02006030	Ja Mooses ütles Issanda ees : ' Vaata , ma olen huultelt ümberlõikamata . Kuidas siis vaarao mind kuulda võtaks ? '
02007001	Ja Issand ütles Moosesele : ' Vaata , ma panen sind vaaraole jumalaks ja su vend Aaron olgu sulle prohvetiks .
02007002	Sina räägi kõik , mida ma sind käsin , ja su vend Aaron rääkigu vaaraole , et ta laseks Iisraeli lapsed oma maalt ära minna .
02007003	Aga mina teen kõvaks vaarao südame ja teen palju imetegusid ja tunnustähti Egiptusemaal .
02007004	Vaarao ei kuula teid , aga mina panen oma käe Egiptuse vastu ja viin oma väehulgad , oma rahva , Iisraeli lapsed Egiptusemaalt välja suurte nuhtluste abil .
02007005	Ja Egiptus peab tundma , et mina olen Issand , kui ma sirutan oma käe Egiptuse kohale ja viin Iisraeli lapsed nende keskelt välja ! '
02007006	Ja Mooses ja Aaron tegid nõnda ; nagu Issand neid oli käskinud , nõnda nad tegid .
02007007	Mooses oli kaheksakümmend aastat vana ja Aaron oli kaheksakümmend kolm aastat vana , kui nad vaaraoga rääkisid .
02007008	Ja Issand rääkis Moosese ja Aaroniga , öeldes :
02007009	' Kui vaarao räägib teiega ja ütleb : Tehke mõni tunnustäht ! , siis ütle Aaronile : Võta oma kepp ja viska vaarao ette , siis see muutub maoks ! '
02007010	Siis Mooses ja Aaron läksid vaarao juurde ja tegid nõnda , nagu Issand oli käskinud . Aaron viskas oma kepi vaarao ja ta sulaste ette ja see muutus maoks .
02007011	Aga vaaraogi kutsus targad ja nõiad , ja Egiptuse võlurid tegid oma salakunstidega ka sedasama :
02007012	igaüks neist viskas oma kepi maha ja need muutusid madudeks ; aga Aaroni kepp neelas nende kepid ära .
02007013	Ja vaarao süda jäi kõvaks ja ta ei kuulanud neid , nagu Issand oli öelnud .
02007014	Siis Issand ütles Moosesele : ' Vaarao süda on kalk , ta keeldub rahvast ära laskmast .
02007015	Mine hommikul vaarao juurde , kui ta läheb vee äärde , ja astu temale vastu Niiluse jõe ääres . Võta kätte kepp , mis muutus maoks ,
02007016	ja ütle temale : Issand , heebrealaste Jumal , on mind läkitanud sinu juurde , et ma ütleksin : Lase mu rahvas minna ja mind kõrbes teenida ! Aga vaata , sa ei ole senini kuulda võtnud .
02007017	Seepärast ütleb Issand nõnda : Sellest sa tunned , et mina olen Issand : vaata , ma löön kepiga , mis mul käes on , jõe vett , ja see muutub vereks .
02007018	Kalad jões surevad ja jõgi hakkab haisema , nõnda et egiptlased jõest vett juues tunnevad tülgastust . '
02007019	Ja Issand ütles Moosesele : ' Ütle Aaronile : Võta oma kepp ja siruta käsi egiptlaste vete kohale , nende jõgede , kanalite , tiikide ja kõigi veekogude kohale , et need muutuksid vereks . Siis on kogu Egiptusemaal veri , niihästi puu - kui kiviastjais . '
02007020	Ja Mooses ja Aaron tegid nõnda , nagu Issand oli käskinud . Ta tõstis kepi üles ning lõi Niiluse jõe vett vaarao ja ta sulaste silma ees , ja kõik vesi jões muutus vereks .
02007021	Ja kalad jões surid , jõgi haises ja egiptlased ei saanud jõest vett juua ; ja veri oli kogu Egiptusemaal .
02007022	Aga Egiptuse võlurid tegid oma salakunstidega sedasama . Ja vaarao süda jäi kõvaks ning ta ei kuulanud neid , nagu Issand oli öelnud .
02007023	Ja vaarao pöördus ümber ning läks oma kotta ega võtnud ka seda südamesse .
02007024	Aga kõik egiptlased kaevasid Niiluse jõe ümbruses joogivett otsides , sest nad ei saanud jõe vett juua .
02007025	Möödus seitse päeva Niiluse jõe löömisest Issanda poolt .
02008001	Siis Issand ütles Moosesele : ' Mine vaarao juurde ja ütle temale : Nõnda ütleb Issand : Lase mu rahvas ära minna , et nad mind teeniksid .
02008002	Aga kui sa keelad neid minemast , vaata , siis ma nuhtlen kogu su maa-ala konnadega .
02008003	Niiluse jõgi hakkab kihama konnadest , need tulevad üles ning lähevad su kotta ja su magamiskambrisse ja su voodisse , samuti su sulaste kodadesse ja su rahva sekka , su küpsetusahjudesse ja leivakünadesse .
02008004	Jah , konnad hüppavad sinu ja su rahva ja kõigi su sulaste peale . '
02008005	Ja Issand ütles Moosesele : ' Ütle Aaronile : Siruta oma käsi kepiga välja jõgede , kanalite ja tiikide kohale , ja lase tulla konni Egiptusemaale ! '
02008006	Ja Aaron sirutas oma käe Egiptuse vete kohale ning konnad ronisid üles ja katsid Egiptusemaa .
02008007	Aga võlurid tegid oma salakunstidega sedasama ja lasksid tulla konni Egiptusemaale .
02008008	Siis vaarao kutsus Moosese ja Aaroni ning ütles : ' Paluge Issandat , et ta võtaks ära konnad minu ja mu rahva kallalt , siis ma lasen rahva minna Issandale ohverdama ! '
02008009	Aga Mooses vastas vaaraole : ' Osuta mulle seda au : millal ma pean palvetama sinu ja su sulaste ning su rahva pärast , et konnad kaotataks sinu ja su kodade kallalt , et nad jääksid üksnes jõkke ? '
02008010	Ja tema vastas : ' Homme . ' Siis ütles Mooses : ' Sinu sõna peale ! Et sa teaksid , et keegi ei ole niisugune nagu Issand , meie Jumal .
02008011	Konnad eemaldatakse sinu ja su kodade , su sulaste ja su rahva kallalt . Nad jäävad üksnes jõkke . '
02008012	Siis Mooses läks koos Aaroniga vaarao juurest välja . Ja Mooses hüüdis Issanda poole konnade pärast , keda ta oli vaaraole saatnud .
02008013	Ja Issand tegi Moosese sõna järgi ning konnad surid kodadest , õuedest ja põldudelt ,
02008014	neid kuhjati hunnikute viisi ja maa hakkas haisema .
02008015	Kui vaarao nägi , et ta oli saanud kergendust , siis ta tegi oma südame kõvaks ega kuulanud neid - nagu Issand oli öelnud .
02008016	Siis Issand ütles Moosesele : ' Ütle Aaronile : Siruta oma kepp välja ja löö maa põrmu , et sellest tuleks sääski kogu Egiptusemaale ! '
02008017	Ja nad tegid nõnda . Aaron sirutas oma käe kepiga välja ja lõi maa põrmu ; siis tulid sääsed inimeste ja loomade kallale ; kõik maa põrm muutus sääskedeks kogu Egiptusemaal .
02008018	Ka võlurid tegid oma salakunstidega sedasama , et tekitada sääski , aga ei suutnud ; ja sääsed olid inimeste ja loomade kallal .
02008019	Siis võlurid ütlesid vaaraole : ' See on Jumala sõrm ! ' Aga vaarao süda jäi kõvaks ja ta ei kuulanud neid - nagu Issand oli öelnud .
02008020	Ja Issand ütles Moosesele : ' Tõuse hommikul vara ja astu vaarao ette , kui ta läheb vee äärde , ja ütle temale : Nõnda ütleb Issand : Lase mu rahvas minna ja mind teenida !
02008021	Sest kui sa ei lase mu rahvast minna , vaata , siis ma läkitan parmud sinu ja su sulaste ja su rahva kallale ning su kodadesse . Egiptlaste kojad täituvad parmudega , nõndasamuti ka maapind , millel need on .
02008022	Aga ma eraldan sel päeval Gooseni maakonna , kus asub mu rahvas , nõnda et parme ei tule sinna , selleks et sa teaksid , et mina olen Issand keset seda maad .
02008023	Ma teen vahe oma rahva ja sinu rahva vahele . Homme sünnib see imetegu . '
02008024	Ja Issand tegi nõnda : parme tuli rängasti vaarao kotta ja tema sulaste kodadesse ; ja kogu Egiptusemaal kannatas maa parmude tõttu .
02008025	Siis vaarao kutsus Moosese ja Aaroni ning ütles : ' Minge ohverdage oma Jumalale siin maal ! '
02008026	Aga Mooses vastas : ' Ei ole sünnis nõnda teha , sest see , mis me ohverdame Issandale , oma Jumalale , on egiptlastele vastik . Vaata , kui me ohverdame seda , mis egiptlaste meelest on vastik , nende silme ees , eks nad viska meid siis kividega ?
02008027	Me tahame minna kolme päeva tee kõrbesse ja ohverdada Issandale , oma Jumalale , nagu tema meid on käskinud . '
02008028	Ja vaarao ütles : ' Ma lasen teid minna ja ohverdada Issandale , teie Jumalale kõrbes . Ainult ärge minge väga kaugele . Palvetage minu eest ! '
02008029	Siis ütles Mooses : ' Vaata , ma lähen su juurest ja palun Issandat , et parmud homme kaoksid vaarao , ta sulaste ja rahva kallalt . Ainult ärgu vaarao enam petku , laskmata rahvast minna Issandale ohverdama ! '
02008030	Ja Mooses läks ära vaarao juurest ning palus Issandat .
02008031	Ja Issand tegi Moosese sõna järgi ning kaotas parmud vaarao , ta sulaste ja rahva kallalt ; ühtainsatki ei jäänud alles .
02008032	Aga vaarao tegi oma südame kõvaks ka seekord ega lasknud rahvast minna .
02009001	Siis Issand ütles Moosesele : ' Mine vaarao juurde ja räägi temale : Nõnda ütleb Issand , heebrealaste Jumal : Lase mu rahvas minna ja mind teenida !
02009002	Sest kui sa keelad neid minemast ja pead neid veel kinni ,
02009003	vaata , siis on Issanda käsi su karja peal , kes on väljal : hobuste , eeslite , kaamelite , veiste , lammaste ja kitsede peal väga raske katkuga .
02009004	Aga Issand eraldab Iisraeli karja ja egiptlaste karja , ja Iisraeli laste omadest ei sure ühtainsatki . '
02009005	Ja Issand määras aja , öeldes : ' Homme teeb Issand seda siin maal . '
02009006	Ja Issand tegi järgmisel päeval nõnda , ja egiptlaste kogu kari suri , ent Iisraeli laste karjast ei surnud ühtainsatki .
02009007	Ja kui vaarao läkitas vaatama , ennäe , siis ei olnud Iisraeli karjast surnud ühtainsatki . Aga vaarao süda jäi kõvaks ja ta ei lasknud rahvast minna .
02009008	Siis Issand ütles Moosesele ja Aaronile : ' Võtke endile mõlemad pihud täis sulatusahju tahma ja Mooses puistaku seda vaarao silma ees vastu taevast .
02009009	See muutub siis tolmuks üle kogu Egiptusemaa ning inimestele ja loomadele kogu Egiptusemaal tulevad mädavillideks arenevad paised . '
02009010	Ja nad võtsid sulatusahju tahma ning astusid vaarao ette ; Mooses puistas seda vastu taevast ja see muutus mädavillideks arenevaiks paiseiks inimestel ja loomadel .
02009011	Ja võlurid ei suutnud seista Moosese ees paisete pärast , sest paised olid võlureil ja kõigil egiptlastel .
02009012	Aga Issand tegi kõvaks vaarao südame ja too ei kuulanud neid , nagu Issand oli Moosesele öelnud .
02009013	Siis Issand ütles Moosesele : ' Tõuse hommikul vara ja astu vaarao ette ning ütle temale : Nõnda ütleb Issand , heebrealaste Jumal : Lase mu rahvas minna ja mind teenida !
02009014	Sest seekord ma saadan kõik oma nuhtlused sulle enesele ja su sulastele ning su rahvale , et sa teaksid , et minu sarnast ei ole kogu maailmas .
02009015	Kui ma nüüd oma käe välja sirutasin ja sind ja su rahvast lõin katkuga , siis oleksid sa maa pealt kaotatud olnud ,
02009016	aga ma jätsin sind alles just selleks , et näidata sulle oma väge ja teha kuulsaks oma nimi kogu maailmas .
02009017	Kui sa veel ülbe oled mu rahva vastu ega lase neid minna ,
02009018	vaata , siis ma lasen homme sadada väga rasket rahet , millist ei ole Egiptuses olnud ta asustamisajast tänini .
02009019	Ja nüüd läkita järele , päästa oma kari ja kõik , kes sul väljal on ! Kõigi inimeste ja loomade peale , kes on väljal ega ole viidud koju , langeb rahe ja nad surevad . '
02009020	Kes vaarao sulaseist kartis Issanda sõna , päästis oma sulased ja karja koju .
02009021	Aga kes ei võtnud Issanda sõna südamesse , jättis oma sulased ja karja väljale .
02009022	Ja Issand ütles Moosesele : ' Siruta oma käsi taeva poole , siis tuleb rahet kogu Egiptusemaale , inimeste ja loomade peale , ja kõigi taimede peale Egiptusemaal ! '
02009023	Ja Mooses sirutas oma kepi taeva poole ning Issand andis müristamist ja rahet , ja tuli lõi maha ; ja Issand laskis Egiptusemaale rahet sadada .
02009024	Ja rahe ja tuli , mis oli rahega segamini , olid väga rängad , milliseid ei ole olnud kogu Egiptusemaal selle asustamisest alates .
02009025	Ja rahe lõi maha kogu Egiptusemaal kõik , kes olid väljal , niihästi inimesed kui loomad ; ja rahe lõi maha kogu rohu ning murdis kõik puud väljal .
02009026	Ainult Gooseni maakonnas , kus olid Iisraeli lapsed , ei olnud rahet .
02009027	Siis vaarao läkitas järele ja kutsus Moosese ja Aaroni ning ütles neile : ' Ma olen seekord pattu teinud . Issand on õiglane , aga mina ja mu rahvas oleme õelad .
02009028	Paluge Issandat , sest on küllalt Jumala müristamisest ja rahest . Ma lasen teid minna ja teil pole enam vaja jääda ! '
02009029	Ja Mooses vastas temale : ' Kui ma olen linnast välja läinud , siis ma sirutan oma käed Issanda poole : müristamine lakkab ja rahet ei ole enam , et sa teaksid , et maa on Issanda päralt .
02009030	Aga sinust ja su sulaseist ma tean , et te veelgi ei karda Jumalat Issandat . '
02009031	Ja lina ja oder löödi maha , sest oder oli loonud ja lina oli kupras ;
02009032	nisu ja okasnisu aga ei löödud maha , sest need olid hilised .
02009033	Ja Mooses läks ära vaarao juurest , linnast välja , ja sirutas oma käed Issanda poole : müristamine ja rahe lakkasid ning vihma ei sadanud enam maa peale .
02009034	Kui vaarao nägi , et vihm , rahe ja müristamine lakkasid , siis ta patustas edasi ja tegi oma südame kõvaks , tema ja ta sulased .
02009035	Vaarao süda jäi kõvaks ja ta ei lasknud Iisraeli lapsi minna - nagu Issand oli Moosese läbi öelnud .
02010001	Siis Issand ütles Moosesele : ' Mine vaarao juurde , sest ma olen teinud kõvaks tema südame ja ta sulaste südamed , et teha tema juures oma imetegusid ,
02010002	ja selleks , et sa saaksid jutustada oma poja ja pojapoja kuuldes , kuidas ma olen näidanud egiptlastele oma jõudu , ja mu imetegudest , mis ma neile olen teinud , et te teaksite , et mina olen Issand ! '
02010003	Siis Mooses ja Aaron läksid vaarao juurde ning ütlesid temale : ' Nõnda ütleb Issand , heebrealaste Jumal : Kui kaua sa tõrgud alistumast mu ees ? Lase mu rahvas minna ja mind teenida !
02010004	Sest kui sa keelad mu rahvast minemast , vaata , siis ma toon homme su maale rohutirtsud .
02010005	Need katavad maapinna , nõnda et maad pole näha , ja nad söövad jäänused säilinust , mis teile rahest üle jäi , ja nad söövad ära kõik puud , mis teil väljal kasvavad .
02010006	Ja nad täidavad su kojad ja kõik su sulaste kojad ja kõik egiptlaste kojad , mida ei ole näinud su isad ja su isade isad oma maa peale tuleku päevast tänini . ' Ja ta pöördus ümber ning läks ära vaarao juurest .
02010007	Siis vaarao sulased ütlesid temale : ' Kui kaua on see meile püüniseks ? Lase mehed minna , et nad teeniksid Issandat , oma Jumalat ! Kas sa veelgi ei mõista , et Egiptus hukkub ? '
02010008	Siis toodi Mooses ja Aaron tagasi vaarao juurde ja tema ütles neile : ' Minge teenige Issandat , oma Jumalat ! Aga kes need minejad õieti on ? '
02010009	Ja Mooses vastas : ' Me läheme oma noorte ja vanadega , oma poegade ja tütardega , me läheme oma lammaste , kitsede ja veistega , sest meil on Issanda püha . '
02010010	Tema aga ütles neile : ' Issand olevat siis teie juures , kui ma lasen ära teid ja teie väetid lapsed ! Te näete ka ise , et teil on kuri nõu .
02010011	Nõnda ei sünni ! Mingu ainult mehed ja teenigu Issandat , sest te olete ju seda nõudnud ! ' Ja nad aeti vaarao eest ära .
02010012	Siis Issand ütles Moosesele : ' Siruta oma käsi Egiptusemaa kohale rohutirtsude pärast , et need tuleksid Egiptusemaale ja sööksid ära kõik maa rohu , kõik , mis rahe on alles jätnud ! '
02010013	Ja Mooses sirutas oma kepi välja Egiptusemaa kohale ning Issand saatis maale idatuule kogu selle päeva ja kogu selle öö ; kui hommik tuli , tõi idatuul kaasa rohutirtsud .
02010014	Rohutirtsud tulid kogu Egiptusemaale ja laskusid väga suurel hulgal kõigisse Egiptuse paigusse ; enne seda ei ole rohutirtse sel määral olnud ega ole neid olnud ka enam pärast seda .
02010015	Need katsid kogu maapinna , nõnda et maa mustas ; nad sõid ära kõik maa rohu ja kõik puude vilja , mis rahe oli üle jätnud . Ja kogu Egiptusemaal ei jäänud üle midagi haljast puudel ega väljarohtudel .
02010016	Siis vaarao kutsus kiiresti Moosese ja Aaroni ning ütles : ' Ma olen pattu teinud Issanda , teie Jumala , ja teie vastu .
02010017	Nüüd aga andke mu patt veel seekord andeks ja paluge Issandat , oma Jumalat , et ta ometi võtaks minult selle surma ! '
02010018	Ja ta läks ära vaarao juurest ning palus Issandat .
02010019	Siis Issand pööras tuule väga kangeks läänetuuleks , see tõstis rohutirtsud üles ja ajas need Kõrkjamerre ; ühtainsatki rohutirtsu ei jäänud alles kogu Egiptuse maa-alale .
02010020	Aga Issand tegi kõvaks vaarao südame ja too ei lasknud Iisraeli lapsi minna .
02010021	Siis Issand ütles Moosesele : ' Siruta oma käsi taeva poole , siis tuleb Egiptusemaale niisugune pimedus , et katsu või käega ! '
02010022	Ja Mooses sirutas oma käe taeva poole ning kogu Egiptusemaale tuli kolmeks päevaks pilkane pimedus :
02010023	üks ei näinud teist ja ükski ei liikunud paigast kolmel päeval . Aga kõigil Iisraeli lastel oli oma asupaikades valge .
02010024	Siis vaarao kutsus Moosese ning ütles : ' Minge teenige Issandat ! Ainult teie lambad , kitsed ja veised jäägu paigale . Ka teie väetid lapsed mingu koos teiega ! '
02010025	Aga Mooses vastas : ' Sina pead meile kaasa andma ka tapa - ja põletusohvrid , et saaksime neid tuua Issandale , oma Jumalale !
02010026	Meie karigi peab tulema koos meiega , sõrgagi ei tohi maha jääda , sest sellest me ju võtame Issanda , oma Jumala teenimiseks . Me ei tea isegi , millega peame teenima Issandat , enne kui jõuame sinna . '
02010027	Aga Issand tegi kõvaks vaarao südame , nõnda et ta ei tahtnud neid ära lasta .
02010028	Ja vaarao ütles temale : ' Mine ära mu juurest ! Hoia , et sa enam ei ilmu mu palge ette ! Sest päeval , mil sa ilmud mu palge ette , sa sured ! '
02010029	Ja Mooses vastas : ' Õigesti oled rääkinud ! Enam ma ei ilmu su palge ette ! '
02011001	Siis Issand ütles Moosesele : ' Veel ühe nuhtluse ma saadan vaaraole ja Egiptusele : pärast seda ta laseb teid siit ära minna . Kui ta lõppeks laseb minna , siis ta otse ajab teid siit ära .
02011002	Räägi nüüd rahva kuuldes , et iga mees küsiks oma naabrilt ja iga naine oma naabrinaiselt hõbe - ja kuldriistu ! '
02011003	Ja Issand andis rahvale armu egiptlaste silmis ; ka oli Mooses väga suur mees Egiptusemaal vaarao sulaste ja rahva silmis .
02011004	Ja Mooses ütles : ' Nõnda ütleb Issand : Keskööl ma lähen läbi egiptlaste keskelt :
02011005	Egiptusemaal peavad surema kõik esmasündinud , aujärjel istuva vaarao esmasündinust kuni käsikivitaguse teenija esmasündinuni , samuti kõik kariloomade esmasündinud .
02011006	Siis on kogu Egiptusemaal suur hädakisa , millist ei ole olnud ja millist ei tule enam .
02011007	Aga ühegi Iisraeli lapse vastu ei liiguta koergi oma keelt , ei inimese ega karilooma vastu , et te teaksite , et Issand teeb vahet Egiptuse ja Iisraeli vahel .
02011008	Siis tulevad kõik need sinu sulased alla minu juurde ja kummardavad mind , öeldes : Mine ära , sina ja kogu rahvas , kes su kannul käib ! Ja seejärel ma lähen . ' Ja ta läks ära vaarao juurest vihast õhetades .
02011009	Aga Issand ütles Moosesele : ' Vaarao ei võta teid kuulda , et Egiptusemaal sünniks rohkesti mu tunnustähti . '
02011010	Ja Mooses ja Aaron tegid kõik need tunnustähed vaarao ees . Aga Issand tegi kõvaks vaarao südame ja too ei lasknud Iisraeli lapsi oma maalt ära minna .
02012001	Ja Issand rääkis Moosese ja Aaroniga Egiptusemaal , öeldes :
02012002	' See kuu olgu teil esimeseks kuuks ; see olgu teil aasta esimeseks kuuks .
02012003	Rääkige kogu Iisraeli kogudusega ja öelge : Selle kuu kümnendal päeval võtku iga perevanem tall , igale perele tall .
02012004	Aga kui pere on talle jaoks väike , siis võtku tema ja ta naaber , kes ta kojale on lähemal , vastavalt hingede arvule ; kui palju igaüks jõuab süüa , sellele vastavalt arvake neid talle kohta .
02012005	Tall olgu teil veatu , isane , üheaastane ; võtke see lammastest või kitsedest .
02012006	Säilitage see enestele kuni selle kuu neljateistkümnenda päevani ; siis kogu Iisraeli kogunenud kogudus tapku see õhtul !
02012007	Ja nad võtku verd ning võidku ukse mõlemat piitjalga ja pealispuud kodades , kus nad seda söövad .
02012008	Ja nad söögu liha selsamal ööl ; tulel küpsetatult koos hapnemata leiva ja kibedate rohttaimedega söögu nad seda !
02012009	Te ei tohi seda süüa toorelt või vees keedetult , vaid ainult tulel küpsetatult pea , jalgade ja sisikonnaga .
02012010	Te ei tohi sellest midagi üle jätta hommikuks ; mis aga sellest hommikuks üle jääb , põletage tulega !
02012011	Ja sööge seda nõnda : teil olgu vöö vööl , jalatsid jalas ja kepp käes ; ja sööge seda rutuga - see on paasatall Issanda auks !
02012012	Siis käin mina selsamal ööl Egiptusemaa läbi ja löön maha kõik esmasündinud Egiptusemaal , niihästi inimesed kui loomad , ja ma mõistan kohut kõigi Egiptuse jumalate üle , mina , Issand .
02012013	Aga veri olgu teil tundemärgiks kodadel , kus te asute ; kui ma näen verd , siis ma lähen teist mööda ja nuhtlus ei saa teile hukatuseks , kui ma löön Egiptusemaad .
02012014	See päev aga jäägu teile mälestuseks ja pühitsege seda Issanda pühana : oma sugupõlvede kaupa pühitsege seda igavese seadlusena !
02012015	Seitse päeva sööge hapnemata leiba ; juba esimesel päeval kõrvaldage haputaigen oma kodadest , sest igaüks , kes esimesest päevast seitsmenda päevani sööb hapnenut , selle hing hävitatakse Iisraelist .
02012016	Esimesel päeval olgu teil pühalik kokkutulek , samuti olgu seitsmendal päeval pühalik kokkutulek : neil päevil ei tohi teha ühtki tööd , ainult mida iga hing sööb , üksnes seda valmistage !
02012017	Te peate pidama seda hapnemata leibade püha , sest just sel päeval ma viin teie väehulgad Egiptusemaalt välja ; seepärast pidage seda päeva kui igavest seadlust teie sugupõlvedele !
02012018	Esimese kuu neljateistkümnenda päeva õhtul sööge hapnemata leiba kuni kuu kahekümne esimese päeva õhtuni .
02012019	Seitse päeva ärgu leidugu haputaignat teie kodades , sest igaüks , kes sööb hapnenut , selle hing tuleb hävitada Iisraeli kogudusest , olgu võõras või maa päriselanik .
02012020	Midagi hapnenut ärge sööge , vaid kõigis oma asupaikades sööge hapnemata leiba ! '
02012021	Ja Mooses kutsus kõik Iisraeli vanemad ning ütles neile : ' Minge ja võtke enestele suguvõsade kaupa talled ja tapke paasatall !
02012022	Ja võtke iisopikimbuke , kastke kausis olevasse verre ja määrige ukse pealispuud ning mõlemat piitjalga kausis oleva verega ! Ja ükski teist ärgu väljugu hommikuni oma koja uksest ,
02012023	sest Issand läheb egiptlasi nuhtlema . Aga kui ta näeb verd ukse pealispuul ja mõlemal piitjalal , siis Issand ruttab sellest uksest mööda ega lase hävitajat tulla teie kodadesse nuhtlema .
02012024	Pidage see asi meeles : see olgu igaveseks seadluseks sinule ja su lastele !
02012025	Ja kui te tulete maale , mille Issand teile annab , nagu ta on öelnud , siis pidage seda teenistust !
02012026	Ja kui teie lapsed teilt küsivad : Mis teenistus see teil on ? ,
02012027	siis vastake : See on paasaohver Issanda auks , kes ruttas mööda Iisraeli laste kodadest Egiptuses , kui ta nuhtles egiptlasi ja päästis meie kojad . ' Siis rahvas kummardas ning heitis silmili maha .
02012028	Ja Iisraeli lapsed läksid ning tegid ; nagu Issand oli Moosesele ja Aaronile käsu andnud , nõnda nad tegid .
02012029	Ja see sündis keskööl , et Issand lõi maha kõik esmasündinud Egiptusemaal , aujärjel istuva vaarao esmasündinust alates kuni vangiurkas oleva vangi esmasündinuni , ja kõik kariloomade esmasündinud .
02012030	Siis vaarao tõusis öösel üles , tema ja kõik ta sulased , ning kõik egiptlased , ja Egiptuses oli suur hädakisa , sest ei olnud ainsatki koda , kus ei olnud surnut .
02012031	Ja ta kutsus öösel Moosese ja Aaroni ning ütles : ' Võtke kätte ja minge ära mu rahva keskelt , niihästi teie kui ka Iisraeli lapsed , ja minge teenige Issandat , nagu te olete rääkinud !
02012032	Võtke ka niihästi oma lambad ja kitsed kui veised , nagu te olete rääkinud , ja minge ! Ja õnnistage ka mind ! '
02012033	Ja egiptlased käisid rahvale peale , et nad kiiresti lahkuksid maalt , sest nad ütlesid : ' Me sureme kõik . '
02012034	Ja rahvas viis ära oma taigna , enne kui see oli hapnenud ; neil olid nende leivakünad üleriietesse seotuina õlal .
02012035	Ja Iisraeli lapsed olid teinud Moosese sõna järgi ning olid palunud egiptlastelt hõbe - ja kuldriistu ning riideid .
02012036	Issand oli rahvale armu andnud egiptlaste silmis ja need nõustusid ; nii nad riisusid egiptlasi .
02012037	Ja Iisraeli lapsed läksid teele Raamsesest Sukkotti , ligi kuussada tuhat jalameest , peale väetite laste .
02012038	Ja ka hulk segarahvast läks koos nendega , ning lambaid , kitsi ja veiseid väga suur kari .
02012039	Ja nad küpsetasid taignast , mis nad Egiptusest olid toonud , hapnemata leivakakkusid ; see polnud ju hapnenud , sellepärast et nad Egiptusest välja aeti ja nad ei võinud viivitada , samuti mitte enestele teerooga valmistada .
02012040	Iisraeli laste elamisaega , mis nad Egiptuses olid elanud , oli nelisada kolmkümmend aastat .
02012041	Kui need nelisada kolmkümmend aastat lõppesid , siis just selsamal päeval sündis see , et kõik Issanda väehulgad läksid Egiptusemaalt välja .
02012042	See oli valvamisöö Issandale , nende väljaviimiseks Egiptusemaalt ; see on Issandale kuuluv öö , valvamiseks kõigile Iisraeli laste sugupõlvedele .
02012043	Ja Issand ütles Moosesele ja Aaronile : ' See on paasatalle seadlus : ükski võõras ei tohi seda süüa !
02012044	Aga raha eest ostetud iga sulane võib seda süüa siis , kui oled tema ümber lõiganud .
02012045	Majaline ja palgaline ärgu seda söögu !
02012046	Ühes ja samas kojas tuleb seda süüa , lihast ei tohi midagi viia kojast välja õue , ja luid ei tohi sellel murda !
02012047	Kogu Iisraeli kogudus pidagu seda !
02012048	Ja kui su juures viibib mõni võõras ning tahab valmistada Issandale paasatalle , siis tuleb kõik ta meesterahvad ümber lõigata ; alles siis tohib ta ligi tulla seda valmistama ja on nagu maa päriselanik ; aga ükski ümberlõikamatu ei tohi seda süüa !
02012049	Seadlus on üks päriselanikule ja muulasele , kes võõrana teie keskel elab . '
02012050	Ja kõik Iisraeli lapsed tegid , nagu Issand Moosest ja Aaronit oli käskinud ; nõnda nad tegid .
02012051	Ja just selsamal päeval Issand viis Iisraeli lapsed väehulkadena Egiptusemaalt välja .
02013001	Ja Issand rääkis Moosesega , öeldes :
02013002	' Pühitse mulle kõik esmasündinud , kõik Iisraeli laste emakodade avajad inimestest ja kariloomadest - need olgu minu ! '
02013003	Ja Mooses ütles rahvale : ' Mõelge päevale , mil te tulite välja Egiptusest , orjusekojast , sest vägeva käega tõi Issand teid sealt välja ! Sellepärast ei tohi hapnenut süüa !
02013004	Täna , aabibikuus , te lähete välja .
02013005	Ja kui Issand sind viib kaananlaste , hettide , emorlaste , hiivlaste ja jebuuslaste maale , mille ta vandega su vanemaile on tõotanud sulle anda , maale , mis piima ja mett voolab , siis pead sa selles kuus pidama seda teenistust .
02013006	Seitse päeva söö hapnemata leiba ja seitsmendal päeval olgu Issanda püha !
02013007	Hapnemata leiba söödagu seitse päeva ; ärgu nähtagu su juures hapnenut ja ärgu nähtagu haputaignat kogu su maa-alal !
02013008	Ja sel päeval seleta oma pojale , öeldes : See on ühenduses sellega , mis Issand mulle tegi , kui ma Egiptusest lahkusin .
02013009	See olgu sulle nagu märgiks käe peal ja meeldetuletuseks silmade vahel , et Issanda Seadus oleks su suus ; sest Issand tõi sind vägeva käega Egiptusest välja .
02013010	Seda seadlust pead sa täitma määratud ajal aastast aastasse !
02013011	Ja kui Issand sind on viinud kaananlaste maale , nagu ta sulle ja su vanemaile on vandunud , ja on andnud selle sulle ,
02013012	siis vii Issandale kõik , kes avavad emakoja ; ja kõik isased esmikud su kariloomade kandest olgu Issanda päralt !
02013013	Iga eesli esmik lunasta ühe tallega ; aga kui sa teda ei lunasta , siis murra tal kael ! Ja lunasta iga inimese esmasündinu oma poegade hulgas !
02013014	Ja kui su poeg sinult tulevikus küsib , öeldes : Mida see tähendab ? , siis vasta temale : Vägeva käega tõi Issand meid välja Egiptusest , orjusekojast .
02013015	Siis kui vaarao oli kalgilt meie mineku vastu , tappis Issand kõik esmasündinud Egiptusemaal , inimeste esmasündinuist kariloomade esmasündinuteni . Seepärast ma ohverdan Issandale kõik emakoja avajad isased ja lunastan kõik oma poegade esmasündinud .
02013016	See olgu märgiks su käe peal ja naastuks su silmade vahel ; sest vägeva käega tõi Issand meid Egiptusest välja ! '
02013017	Aga kui vaarao oli lasknud rahva minna , siis ei viinud Jumal neid mööda vilistite maa teed , kuigi see oli ligem , sest Jumal mõtles , et sõda nähes rahvas kahetseb ja pöördub tagasi Egiptusesse ,
02013018	vaid Jumal laskis rahva pöörduda kõrbeteed Kõrkjamere poole ; ja võitlusvalmilt läksid Iisraeli lapsed Egiptusemaalt välja .
02013019	Ja Mooses võttis enesega kaasa Joosepi luud , sest tema oli Iisraeli lapsi vandega kohustanud , öeldes : ' Jumal hoolitseb kindlasti teie eest . Siis viige ka minu luud siit enestega kaasa ! '
02013020	Ja nad läksid teele Sukkotist ning lõid leeri üles Eetamisse , kõrbe äärde .
02013021	Ja Issand käis nende ees , päeval pilvesambas juhatamas neile teed , ja öösel tulesambas , andes neile valgust , et nad said minna päeval ja öösel .
02013022	Ei lahkunud pilvesammas päeval ega tulesammas öösel rahva eest .
02014001	Ja Issand rääkis Moosesega , öeldes :
02014002	' Ütle Iisraeli lastele , et nad pöörduksid tagasi ja lööksid leeri üles Pii-Hahiroti kohale , Migdoli ja mere vahele , Baal-Sefoni ette , sellega vastakuti ; lööge leer üles mere äärde !
02014003	Sest vaarao mõtleb , et Iisraeli lapsed ekslevad mööda maad , kõrb peab nad kinni .
02014004	Mina teen kõvaks vaarao südame ja ta ajab neid taga . Aga mina ilmutan oma au vaarao ja kogu tema sõjaväe arvel , et egiptlased tunneksid , et mina olen Issand . ' Ja nad tegid nõnda .
02014005	Kui Egiptuse kuningale anti teada , et rahvas oli põgenenud , siis vaarao ja ta sulaste süda pöördus rahva vastu , ja nad ütlesid : ' Miks tegime nõnda , et lasksime Iisraeli meid orjamast ! '
02014006	Ja ta laskis rakendada hobused sõjavankrite ette ning võttis oma rahva enesega kaasa .
02014007	Ta võttis kuussada valitud sõjavankrit ja kõik muud Egiptuse sõjavankrid , ja võitlejaid nende kõigi jaoks .
02014008	Ja Issand tegi kõvaks vaarao , Egiptuse kuninga südame , ning too ajas taga Iisraeli lapsi ; Iisraeli lapsed aga olid välja läinud ülestõstetud käe kaitsel .
02014009	Ja egiptlased , kõik vaarao hobused , sõjavankrid ja tema ratsanikud ning sõjavägi , ajasid neid taga ning jõudsid neile järele , kui nad olid leeris mere ääres Pii-Hahirotis , Baal-Sefoni kohal .
02014010	Kui vaarao oli ligidal , siis Iisraeli lapsed tõstsid oma silmad üles , ja vaata , egiptlased olid tulemas neile järele . Siis Iisraeli lapsed kartsid väga ja kisendasid Issanda poole .
02014011	Ja nad ütlesid Moosesele : ' Kas ei olnud siis Egiptuses haudu , et tõid meid kõrbe surema ? Miks tegid meile seda , tuues meid Egiptusest välja ?
02014012	Eks see just olegi , mis me rääkisime sulle Egiptuses , öeldes : Jäta meid rahule , et võiksime teenida egiptlasi ! Sest meil on parem egiptlasi teenida kui kõrbes surra . '
02014013	Aga Mooses vastas rahvale : ' Ärge kartke , püsige paigal , siis te näete Issanda päästet , mille ta täna teile valmistab ! Sest egiptlasi , keda te näete täna , ei näe te edaspidi enam iialgi .
02014014	Issand sõdib teie eest , aga teie vaikige ! '
02014015	Ja Issand ütles Moosesele : ' Miks sa minu poole kisendad ? Ütle Iisraeli lastele , et nad läheksid edasi !
02014016	Sina aga tõsta oma kepp üles , siruta käsi mere kohale ja lõhesta see , et Iisraeli lapsed saaksid minna kuiva mööda läbi mere !
02014017	Ja mina , vaata , teen siis kõvaks egiptlaste südamed ja nad tulevad teile järele . Aga mina ilmutan oma au vaarao ja kogu ta sõjaväe , ta sõjavankrite ja ratsanike arvel ,
02014018	et egiptlased tunneksid , et mina olen Issand , kui ma ilmutan oma au vaarao , tema sõjavankrite ja ratsanike arvel . '
02014019	Siis Jumala ingel , kes oli käinud Iisraeli leeri ees , siirdus ning läks nende taha ; ja pilvesammas siirdus nende eest ning seisis nende taga ,
02014020	tulles egiptlaste leeri ja Iisraeli leeri vahele ; siis oli pilv ühele pime , aga teisele valgustas ööd , ja üks ei pääsenud teisele ligi kogu öö .
02014021	Siis Mooses sirutas oma käe mere kohale ja Issand laskis mere taanduda tugevast idatuulest kogu öö ning tegi mere kuivaks - vesi lõhenes .
02014022	Ja Iisraeli lapsed läksid läbi mere kuiva mööda ja vesi oli neil müürina paremal ja vasakul pool .
02014023	Ja egiptlased ajasid neid taga ning tulid neile järele , kõik vaarao hobused , tema sõjavankrid ja ratsanikud , keset merd .
02014024	Kui saabus hommikune vahikord , siis Issand vaatas egiptlaste leeri peale tule - ja pilvesambast , ja viis egiptlaste leeri segadusse .
02014025	Ja ta kiilus kinni nende sõjavankrite rattad ning takistas nende sõitu . Siis ütlesid egiptlased : ' Põgenegem Iisraeli eest , sest Issand sõdib nende poolt egiptlaste vastu ! '
02014026	Aga Issand ütles Moosesele : ' Siruta oma käsi välja mere kohale , et vesi tuleks tagasi egiptlaste , nende sõjavankrite ja ratsanike peale ! '
02014027	Ja Mooses sirutas oma käe välja mere kohale ning koiduajal meri pöördus tagasi oma paika , egiptlased aga põgenesid sellele vastu ; ja Issand paiskas egiptlased keset merd .
02014028	Ja vesi tuli tagasi ning kattis sõjavankrid ja ratsanikud , kogu vaarao sõjaväe , kes oli tulnud neile merre järele ; ei jäänud neist üle ühtainsatki .
02014029	Iisraeli lapsed aga läksid kuiva mööda läbi mere , ja vesi oli neil müürina paremal ja vasakul pool .
02014030	Nõnda päästis Issand sel päeval Iisraeli egiptlaste käest ja Iisrael nägi egiptlasi surnuina mere rannal .
02014031	Ja Iisrael nägi seda suurt kätt , mida Issand näitas egiptlastele , ja rahvas kartis Issandat ning nad uskusid Issandat ja Moosest , tema sulast .
02015001	Mooses ja Iisraeli lapsed laulsid siis Issandale selle laulu ; nad ütlesid nõnda : ' Ma laulan Issandale , sest tema on Ülikõrge , hobused ja ratsanikud heitis ta merre .
02015002	Mu tugevus ja mu kiituslaul on Issand , tema oli mulle päästeks . Tema on mu Jumal ja ma ülistan teda , tema on mu isa Jumal ja ma kiidan teda kõrgeks .
02015003	Issand on sõjamees , Issand on ta nimi .
02015004	Vaarao sõjavankrid ja väe heitis ta merre , selle valitud võitlejad uputati Kõrkjameres .
02015005	Vetevood katsid nad , nad vajusid kivina sügavusse .
02015006	Issand , su parem käsi näitas oma jõudu ; Issand , su parem käsi purustas vaenlase .
02015007	Suurima üleolekuga sa rebisid vastased maha , sa läkitasid oma vihaleegi , see põletas nad kõrtena .
02015008	Su vihapuhang paisutas vee , vallina seisis voolus , vood tardusid mere südames .
02015009	Vaenlane mõtles : ' Ajan taga , võtan kinni , jaotan saagi - mu hing täitub sellest . Tõmban oma mõõga , oma käega hävitan nad . '
02015010	Sina puhusid tuult , meri kattis nad , tinana vajusid nad võimsasse vette .
02015011	Kes on sinu sarnane jumalate keskel , Issand ? Kes on sinu sarnane , pühakute keskel ülistatu , kardetava kuulsusega imetegija ?
02015012	Sina sirutasid oma parema käe , maa neelas nad .
02015013	Oma armus sa juhtisid seda rahvast , kelle sa lunastasid ; oma väes sa talutasid teda oma püha eluaseme juurde .
02015014	Rahvad kuulsid ja värisesid , ahastus haaras Vilistimaa elanikke .
02015015	Siis Edomi pealikud ehmusid , Moabi vürste valdas värin , kõik Kaanani elanikud vabisesid .
02015016	Heitumus ja hirm tabas neid , nad tummusid kivina su võimsa käsivarre pärast , kui su rahvas , Issand , läks läbi , kui läks läbi see rahvas , kelle sina oled loonud .
02015017	Sa viid selle ja istutad oma pärisosa mäele , paika , mille sina , Issand , oled teinud oma asupaigaks , pühamusse , Issand , mille valmistavad sinu käed .
02015018	Issand on kuningas ikka ja igavesti ! '
02015019	Kui siis vaarao hobused , ta sõjavankrid ja ratsanikud läksid merre ja Issand tõi tagasi nende peale mere vee , Iisraeli lapsed aga käisid kuiva mööda keset merd ,
02015020	siis naisprohvet Mirjam , Aaroni õde , võttis trummi kätte , ja kõik naised käisid tema järel trummidega ja ringtantsu tantsides .
02015021	Ja Mirjam laulis neile : ' Laulge Issandale , sest tema on Ülikõrge , hobused ja ratsanikud heitis ta merre ! '
02015022	Siis Mooses käskis Iisraeli Kõrkjamere äärest edasi minna ; nad läksid Suuri kõrbesse ja käisid kõrbes kolm päeva ega leidnud vett .
02015023	Nad jõudsid Maarasse , aga ei saanud Maara vett juua , sest see oli kibe ; seepärast pandi sellele nimeks Maara .
02015024	Ja rahvas nurises Moosesega , öeldes : ' Mida me joome ? '
02015025	Aga tema hüüdis Issanda poole ja Issand näitas temale ühte puud ; siis ta heitis selle vette ja vesi muutus magusaks . Seal andis Issand rahvale seaduse ja õiguse , ja seal ta katsus teda läbi .
02015026	Ja ta ütles : ' Kui sa tõesti kuulad Issanda , oma Jumala häält ja teed , mis õige on tema silmis , paned tähele tema käske ja täidad kõiki tema korraldusi , siis ma ei pane su peale ainsatki neist tõbedest , mis ma panin egiptlaste peale , sest mina olen Issand , su ravija . '
02015027	Siis nad tulid Eelimisse ; seal oli kaksteist veeallikat ja seitsekümmend palmipuud . Ja seal nad lõid leeri üles vee äärde .
02016001	Nad läksid teele Eelimist ja kogu Iisraeli laste kogudus jõudis Siini kõrbe , mis on Eelimi ja Siinai vahel , teise kuu viieteistkümnendal päeval , pärast Egiptusemaalt lahkumist .
02016002	Ja kogu Iisraeli laste kogudus nurises kõrbes Moosese ja Aaroni vastu ,
02016003	ja Iisraeli lapsed ütlesid neile : ' Oleksime ometi võinud surra Issanda käe läbi Egiptusemaal , kus me istusime lihapottide juures , kus me sõime leiba kõhud täis ! Teie aga olete meid toonud siia kõrbesse , et kogu seda kogudust nälga suretada . '
02016004	Siis Issand ütles Moosesele : ' Vaata , ma lasen taevast sadada teile leiba ja rahvas mingu ning kogugu iga päev oma osa , sest ma panen nad proovile : kas nad käivad minu Seaduse järgi või mitte ?
02016005	Aga kui nad kuuendal päeval valmistavad , mis nad on koju toonud , siis on seda kahekordselt rohkem , kui nad iga päev on kogunud . '
02016006	Siis Mooses ja Aaron ütlesid kõigile Iisraeli lastele : ' Täna õhtul te saate teada , et see on Issand , kes teid tõi välja Egiptusemaalt ,
02016007	ja hommikul te näete Issanda auhiilgust . Tema on kuulnud teie nurisemist Issanda vastu . Aga kes oleme meie , et te nurisete ka meie vastu ? '
02016008	Ja Mooses ütles : ' Issand annab teile täna õhtul liha toiduks ja hommikul leiba kõhutäiteks . Issand on kuulnud teie nurisemist , kuidas te olete nurisenud tema vastu . Aga kes oleme meie ? Teie nurisemine ei ole meie vastu , vaid on Issanda vastu . '
02016009	Ja Mooses ütles Aaronile : ' Ütle kogu Iisraeli laste kogudusele : Tulge Issanda palge ette , sest tema on teie nurisemist kuulnud ! '
02016010	Ja sündis , et kui Aaron oli rääkinud kogu Iisraeli laste kogudusega ja nad pöördusid kõrbe poole , vaata , siis nähti pilves Issanda auhiilgust .
02016011	Ja Issand rääkis Moosesega , öeldes :
02016012	' Ma olen kuulnud Iisraeli laste nurisemist . Räägi nendega ja ütle : Täna õhtul te sööte liha ja hommikul leiba kõhud täis . Siis te mõistate , et mina olen Issand , teie Jumal . '
02016013	Ja õhtul tulid vutid ning katsid leeri ; ja hommikul oli kastekord leeri ümber .
02016014	Ja kui kastekord oli haihtunud , vaata , siis oli kõrbe pinnal midagi õhukese soomuse taolist , peenikest nagu härmatis maas .
02016015	Kui Iisraeli lapsed seda nägid , siis nad küsisid üksteiselt : ' Mis see on ? ' Sest nad ei teadnud , mis see oli . Aga Mooses vastas neile : ' See on leib , mida Issand annab teile süüa .
02016016	Issand käskis nõnda : Igaüks kogugu sellest niipalju , kui ta sööb , kann iga pea kohta , vastavalt teie hingede arvule ; igaüks võtku nende jaoks , kes tema telgis on ! '
02016017	Ja Iisraeli lapsed tegid nõnda , ja nad kogusid , üks rohkem ja teine vähem .
02016018	Aga kui nad mõõtsid kannuga , siis ei olnud ülearu sellel , kes oli kogunud rohkem , ega tundnud puudust see , kes oli kogunud vähem ; igaüks oli kogunud nõnda palju , kui ta sõi .
02016019	Ja Mooses ütles neile : ' Ükski ärgu jätku sellest midagi homseks ! '
02016020	Aga nad ei kuulanud Moosest , vaid mõningad jätsid sellest järele järgmiseks hommikuks ; see täitus ussidega ja haises . Siis Mooses vihastus nende pärast .
02016021	Nõnda nad kogusid seda igal hommikul , igaüks niipalju , kui ta sõi ; aga kui päike läks palavaks , siis see sulas .
02016022	Kuuendal päeval nad kogusid leiba kahekordselt , igaühele kaks kannu ; siis tulid kõik koguduse vanemad ja teatasid sellest Moosesele .
02016023	Ja tema ütles neile : ' See ongi , millest Issand rääkis . Homme on puhkus , Issanda püha hingamispäev . Mida küpsetate , seda küpsetage , ja mida keedate , seda keetke ! Aga kõik , mis teil üle jääb , pange endile homseks tallele ! '
02016024	Ja nad talletasid selle homseks , nagu Mooses käskis ; see ei läinud haisema ega tulnud sellesse usse .
02016025	Ja Mooses ütles : ' Sööge seda täna , sest täna on Issanda hingamispäev ; täna te seda väljalt ei leia .
02016026	Kuus päeva saate seda koguda , aga seitsmes päev on hingamispäev , siis seda ei ole . '
02016027	Seitsmendal päeval läksid ometi mõned rahva hulgast koguma , aga nad ei leidnud midagi .
02016028	Siis Issand ütles Moosesele : ' Kui kaua te tõrgute pidamast minu käske ja Seadust ?
02016029	Vaadake , Issand on andnud teile hingamispäeva ; sellepärast ta annab teile kuuendal päeval kahe päeva leiva . Igaüks jäägu paigale , ükski ärgu väljugu kodunt seitsmendal päeval ! '
02016030	Ja rahvas puhkas seitsmendal päeval .
02016031	Ja Iisraeli sugu pani sellele nimeks ' manna ' ; see oli valge nagu koriandri seeme ja maitses nagu mesikook .
02016032	Ja Mooses ütles : ' Issand käskis nõnda : Üks kannutäis sellest jäägu säilitamiseks teie sugupõlvedele , et nad näeksid leiba , millega mina teid söötsin kõrbes , kui ma teid tõin välja Egiptusemaalt . '
02016033	Ja Mooses ütles Aaronile : ' Võta üks nõu ja pane sellesse kannutäis mannat ning aseta see Issanda ette , säilitamiseks teie sugupõlvedele ! '
02016034	Ja Aaron asetas selle tunnistuse ette , säilitamiseks , nagu Issand oli Moosesele käsu andnud .
02016035	Ja Iisraeli lapsed sõid mannat nelikümmend aastat , kuni nad jõudsid asustatud maale ; nad sõid mannat , kuni nad jõudsid Kaananimaa piirile .
02016036	Kann on kümnes osa poolest vakast .
02017001	Ja kogu Iisraeli laste kogudus läks liikvele Siini kõrbest , peatuspaigast teise Issanda käsu järgi ; ja nad lõid leeri üles Refidimi , aga seal ei olnud rahval vett juua .
02017002	Siis rahvas riidles Moosesega ja ütles : ' Andke meile vett juua ! ' Aga Mooses vastas neile : ' Miks te riidlete minuga ? Miks te kiusate Issandat ? '
02017003	Ent rahval oli veejanu ja rahvas nurises Moosese vastu ning ütles : ' Mispärast sa tõid meid Egiptusest siia , mind ja minu lapsi ning mu karja janusse surema ? '
02017004	Siis Mooses hüüdis Issanda poole , öeldes : ' Mis ma pean selle rahvaga tegema ? Vähe puudub , et nad viskavad mind kividega surnuks ! '
02017005	Ja Issand ütles Moosesele : ' Mine edasi rahva ees ja võta enesega mõningad Iisraeli vanemaist ! Võta kätte oma kepp , millega sa lõid Niiluse jõge , ja mine !
02017006	Vaata , mina seisan seal su ees Hoorebi kaljul . Löö kaljut , siis tuleb sellest vesi välja ja rahvas saab juua ! ' Ja Mooses tegi nõnda Iisraeli vanemate nähes .
02017007	Ja ta pani sellele paigale nimeks Massa ja Meriba , Iisraeli laste riiu pärast , ja et nad olid Issandat kiusanud , öeldes : ' Ons Issand meie keskel või ei ole ? '
02017008	Siis tulid amalekid ja sõdisid Iisraeli vastu Refidimis .
02017009	Ja Mooses ütles Joosuale : ' Vali meile mehi ja mine sõdi homme amalekkide vastu ! Mina seisan kõrgendiku tipus , Jumala kepp käes . '
02017010	Ja Joosua tegi , nagu Mooses temale ütles , ning sõdis amalekkide vastu ; ja Mooses , Aaron ja Huur läksid kõrgendiku tippu .
02017011	Ja sündis , et niikaua kui Mooses hoidis oma käe ülal , oli Iisrael võidukas , aga kui ta laskis oma käe vajuda , oli Amalek võidukas .
02017012	Aga kui Moosese käed väsisid , siis nad võtsid kivi , asetasid selle temale alla ja ta istus selle peale ning Aaron ja Huur toetasid tema käsi , üks siitpoolt ja teine sealtpoolt ; siis ta käed seisid kindlalt kuni päikeseloojakuni .
02017013	Ja Joosua võitis mõõgateraga Amaleki ning tema rahva .
02017014	Ja Issand ütles Moosesele : ' Kirjuta see meenutuseks raamatusse ja pane Joosuale kõrva taha , et ma pühin Amaleki mälestuse taeva alt sootuks ! '
02017015	Siis Mooses ehitas altari ning pani sellele nimeks ' Minu lipp Issand ' .
02017016	Ja ta ütles : ' Et käsi on olnud Issanda trooni poole , on Issandal sõda Amaleki vastu põlvest põlve ! '
02018001	Kui Midjani preester Jitro , Moosese äi , kuulis kõike seda , mida Jumal Moosesele ja oma Iisraeli rahvale oli teinud , kuidas Issand Iisraeli oli Egiptusest välja viinud ,
02018002	siis Moosese äi Jitro võttis enesega kaasa Sippora , Moosese naise , kelle see oli tagasi saatnud ,
02018003	ja tema kaks poega , kellest ühe nimi oli Geersom , kelle puhul Mooses oli öelnud : ' Ma olen võõras võõral maal ' ,
02018004	ja teise nimi Elieser , kelle puhul Mooses oli öelnud : ' Mu isa Jumal oli mulle abiks ja päästis mind vaarao mõõga eest . '
02018005	Ja Jitro , Moosese äi , tuli Moosese juurde koos ta poegade ja naisega sinna kõrbesse , kus ta oli leeris Jumala mäe juures .
02018006	Ja ta käskis Moosesele öelda : ' Mina , su äi Jitro , tulen sinu juurde , samuti tuleb su naine ja koos temaga ta kaks poega . '
02018007	Siis Mooses läks välja oma äiale vastu , kummardas ja andis temale suud ; kui nad olid küsinud teineteise käekäigu järele , siis nad läksid telki .
02018008	Ja Mooses jutustas oma äiale kõigest , mida Issand vaaraole ja egiptlastele Iisraeli pärast oli teinud , ja kõigist vaevadest , mis teekonnal olid olnud , ja kuidas Issand nad oli päästnud .
02018009	Ja Jitro tundis rõõmu kõigest sellest heast , mida Issand oli Iisraelile teinud , päästes tema egiptlaste käest .
02018010	Ja Jitro ütles : ' Kiidetud olgu Issand , kes teid päästis egiptlaste ja vaarao käest !
02018011	Nüüd ma tean , et Issand on suurim kõigist jumalaist , sest ta päästis rahva Egiptuse käe alt , kui nad olid ülbed nende vastu . '
02018012	Ja Jitro , Moosese äi , tõi põletus - ja tapaohvreid Jumalale ; ja Aaron ja kõik Iisraeli vanemad tulid , et Jumala ees leiba võtta üheskoos Moosese äiaga .
02018013	Järgmisel päeval , kui Mooses istus rahvale kohut mõistma ja rahvas seisis Moosese juures hommikust õhtuni ,
02018014	nägi Moosese äi kõike , mida ta rahvaga tegi , ja ütles : ' Mis see on , mis sa rahvaga teed ? Mispärast sina üksi istud , aga kõik rahvas seisab su juures hommikust õhtuni ? '
02018015	Ja Mooses vastas äiale : ' Rahvas tuleb ju minu juurde Jumalalt nõu küsima .
02018016	Kui neil on mingi asi , siis tullakse minu juurde ja mina mõistan kohut nende vahel ning teen teatavaks Jumala määrused ja tema Seaduse . '
02018017	Siis Moosese äi ütles temale : ' See asi pole hea , mis sa teed .
02018018	Sa nõrked päris ära , niihästi sina kui ka see rahvas , kes su juures on , sest see tegevus on sulle raske . Sa ei jaksa seda üksinda teha .
02018019	Kuule nüüd mu häält , ma annan sulle nõu , ja küllap on ka Jumal sinuga : sina ole rahva asemik Jumala juures ja vii asjad Jumala ette .
02018020	Sina seleta neile määrusi ja Seadust ja anna neile teada tee , mida neil tuleb käia , ja töö , mida nad peavad tegema .
02018021	Aga sina vali kogu rahvast tublisid mehi , kes kardavad Jumalat , ustavaid mehi , kes vihkavad ahnust , ja pane need neile pealikuiks iga tuhande , saja , viiekümne ja kümne üle .
02018022	Nemad mõistku rahvale kohut igal ajal ! Ja olgu nõnda : nad toogu kõik suured asjad sinu ette ja otsustagu kõik väikesed asjad ise . Tee nõnda oma koorem kergemaks ja nemad kandku seda koos sinuga !
02018023	Kui sa seda teed ja Jumal sind käsib , siis sa jaksad vastu pidada , samuti läheb ka kogu see rahvas rahul olles koju . '
02018024	Ja Mooses kuulas oma äia sõna ning tegi kõik , mis see oli öelnud .
02018025	Ja Mooses valis tublisid mehi kogu Iisraelist ning pani nad juhtideks rahvale , pealikuiks iga tuhande , saja , viiekümne ja kümne üle .
02018026	Ja need mõistsid rahvale kohut igal ajal ; raskemad asjad tõid nad Moosese ette , aga kõik väikesed asjad otsustasid nad ise .
02018027	Siis Mooses saatis teele oma äia ja see läks oma maale .
02019001	Kolmandal kuul pärast Iisraeli laste lahkumist Egiptusemaalt , just sel ajal , tulid nad Siinai kõrbesse ,
02019002	sest nad olid Refidimist teele läinud , Siinai kõrbesse tulnud ja kõrbes leeri üles löönud ; Iisrael oli seal leeris mäe jalamil .
02019003	Mooses läks üles Jumala juurde ja Issand hüüdis teda mäelt , öeldes : ' Ütle nõnda Jaakobi soole ja kuuluta Iisraeli lastele :
02019004	Te olete näinud , mida ma olen teinud egiptlastele , kuidas ma teid olen kandnud kotka tiibadel ja kuidas ma teid olen toonud enese juurde .
02019005	Ja kui te nüüd tõesti kuulate minu häält ja peate minu lepingut , siis te olete minu omand kõigi rahvaste hulgast , sest minu päralt on kogu maailm .
02019006	Te olete mulle preestrite kuningriigiks ja pühaks rahvaks . Need on sõnad , mis sa pead Iisraeli lastele rääkima ! '
02019007	Ja Mooses tuli ning kutsus rahva vanemad ja pani nende ette kõik need sõnad , nagu Issand teda oli käskinud .
02019008	Ja kogu rahvas vastas üksmeelselt ning ütles : ' Me teeme kõik , mis Issand on öelnud . ' Ja Mooses viis rahva vastuse Issandale .
02019009	Ja Issand ütles Moosesele : ' Vaata , mina tulen su juurde paksus pilves , et rahvas kuuleks , kui ma sinuga räägin , ja nad usuksid ka sind igavesti . ' Ja Mooses kuulutas Issandale rahva vastuse .
02019010	Siis Issand ütles Moosesele : ' Mine rahva juurde , pühitse neid täna ja homme , ja nad pesku oma riided !
02019011	Ja nad olgu valmis kolmandaks päevaks , sest kolmandal päeval astub Issand kogu rahva silma ees alla Siinai mäele .
02019012	Aga hoia rahvast igast küljest tagasi , öeldes : Hoiduge mäele üles minemast ja selle jalamit puudutamast ! Igaühte , kes mäge puudutab , karistatakse surmaga !
02019013	Kellegi käsi ei tohi seda puudutada , vaid ta visatagu kividega surnuks või lastagu maha ; olgu loom või inimene , ta ei tohi jääda elama ! Alles kui pikalt sarve puhutakse , võivad nad minna mäele . '
02019014	Ja Mooses tuli mäelt alla rahva juurde ; ta pühitses rahvast ja nad pesid oma riided .
02019015	Ja ta ütles rahvale : ' Olge valmis kolmandaks päevaks ! Ärge minge naise ligi ! '
02019016	Ja kolmandal päeval , kui hommik oli saabunud , sündis , et hakkas müristama ja välku lööma : mäe kohal oli ränk pilv ja kostis väga vali sarvehääl , nõnda et kogu rahvas , kes oli leeris , värises .
02019017	Siis Mooses viis rahva leerist välja Jumalale vastu ; ja nad jäid mäe jalamile .
02019018	Ja kogu Siinai mägi suitses , kui Issand laskus sinna tule sees ; selle suits tõusis üles nagu sulatusahju suits , ja kogu mägi vabises kõvasti .
02019019	Ja sarvehääl läks üha valjemaks ; Mooses rääkis ja Jumal vastas temale valjusti .
02019020	Ja Issand laskus Siinai mäele , mäetippu ; Issand kutsus Moosese mäetippu ja Mooses läks üles .
02019021	Ja Issand ütles Moosesele : ' Mine alla , hoiata rahvast , et nad ei tungiks Issanda juurde teda vaatama , et paljud neist ei langeks !
02019022	Ja preestridki , kes liginevad Issandale , peavad endid pühitsema , et Issand neid ei kohtleks karmilt ! '
02019023	Ja Mooses ütles Issandale : ' Rahvas ei või tõusta Siinai mäele , sest sina oled meid hoiatanud , öeldes : Märgi piir ümber mäe ja kuuluta see pühaks ! '
02019024	Ja Issand ütles temale : ' Mine alla ja tule taas üles , sina ja Aaron koos sinuga ! Preestrid ja rahvas aga ärgu tungigu üles Issanda juurde , et tema neid ei kohtleks karmilt ! '
02019025	Siis Mooses läks alla rahva juurde ja kõneles nendega .
02020001	Ja Jumal kõneles kõik need sõnad , öeldes :
02020002	' Mina olen Issand , sinu Jumal , kes sind tõi välja Egiptusemaalt , orjusekojast .
02020003	Sul ei tohi olla muid jumalaid minu palge kõrval !
02020004	Sa ei tohi enesele teha kuju ega mingisugust pilti sellest , mis on ülal taevas , ega sellest , mis on all maa peal , ega sellest , mis on maa all vees !
02020005	Sa ei tohi neid kummardada ega neid teenida , sest mina , Issand , sinu Jumal , olen püha vihaga Jumal , kes vanemate süü nuhtleb laste kätte kolmanda ja neljanda põlveni neile , kes mind vihkavad ,
02020006	aga kes heldust osutab tuhandeile neile , kes mind armastavad ja mu käske peavad !
02020007	Sa ei tohi Issanda , oma Jumala nime asjata suhu võtta , sest Issand ei jäta seda nuhtlemata , kes tema nime asjata suhu võtab !
02020008	Pea meeles , et sa pead hingamispäeva pühitsema !
02020009	Kuus päeva tee tööd ja toimeta kõiki oma talitusi ,
02020010	aga seitsmes päev on Issanda , sinu Jumala hingamispäev . Siis sa ei tohi toimetada ühtegi talitust , ei sa ise ega su poeg ja tütar , ega su sulane ja teenija , ega su veoloom ega võõras , kes su väravais on !
02020011	Sest kuue päevaga tegi Issand taeva ja maa , mere ja kõik , mis neis on , ja ta hingas seitsmendal päeval : seepärast Issand õnnistas hingamispäeva ja pühitses selle .
02020012	Sa pead oma isa ja ema austama , et su elupäevi pikendataks sellel maal , mille Issand , su Jumal , sulle annab !
02020013	Sa ei tohi tappa !
02020014	Sa ei tohi abielu rikkuda !
02020015	Sa ei tohi varastada !
02020016	Sa ei tohi tunnistada oma ligimese vastu valetunnistajana !
02020017	Sa ei tohi himustada oma ligimese koda ! Sa ei tohi himustada oma ligimese naist , sulast ega teenijat , härga ega eeslit ega midagi , mis su ligimese päralt on ! '
02020018	Ja kogu rahvas kuulis ja nägi müristamist , tuleleeke , sarvehäält ja mäe suitsemist . Kui rahvas seda nägi , siis ta vabises ja jäi eemale seisma .
02020019	Ja nad ütlesid Moosesele : ' Räägi sina meiega , siis me kuulame ! Ainult ärgu Jumal meiega rääkigu , et me ei sureks ! '
02020020	Aga Mooses vastas rahvale : ' Ärge kartke , sest Jumal on tulnud teid katsuma , et teil oleks tema kartus silme ees , selleks et te pattu ei teeks ! '
02020021	Ja rahvas püsis eemal ; aga Mooses ligines pimedusele , kus oli Jumal .
02020022	Ja Issand ütles Moosesele : ' Ütle Iisraeli lastele nõnda : Te nägite , et ma taevast teiega rääkisin .
02020023	Minu kõrvale ei tohi te midagi teha : te ei tohi enestele teha hõbe - ja kuldjumalaid !
02020024	Tee mulle mullast altar ja ohverda selle peal oma põletus - ja tänuohvreid , oma lambaid , kitsi ja veiseid ! Kõigis paigus , kus ma käsin oma nime kuulutada , tulen ma sinu juurde ja õnnistan sind .
02020025	Aga kui sa teed mulle kivialtari , siis ära ehita seda tahutud kividest , sest peitliga raiudes sa rüvetad selle !
02020026	Ja ära astu mu altari juurde üles astmeid mööda , et su ihu selle ees ei paljastuks !
02021001	Ja need on seadused , mis sa pead panema nende ette :
02021002	kui sa ostad sulaseks heebrealase , siis ta teenigu kuus aastat , aga seitsmendal saagu ta vabaks lunamaksuta .
02021003	Kui ta tuli üksinda , mingu ta ka üksinda ; kui ta oli naisemees , mingu naine koos temaga .
02021004	Kui ta isand andis temale naise ja see sünnitas temale poegi või tütreid , siis naine ja lapsed jäävad isandale , aga tema mingu üksinda .
02021005	Aga kui sulane ütleb kindla meelega : Ma armastan oma isandat , naist ja lapsi , ma ei taha vabaks saada ,
02021006	siis tema isand viigu ta Jumala ette ja seadku ukse või piitjala juurde : ta isand torgaku tal kõrv naaskliga läbi ja ta teenigu igavesti .
02021007	Kui keegi müüb oma tütre teenijaks , siis see ei tohi sulaste taoliselt ära minna .
02021008	Kui ta ei meeldi oma isandale , kes tema on määranud enesele , siis lasku see teda lunastada ; aga tal ei ole luba teda müüa võõrale rahvale , kui ta tema hülgab .
02021009	Aga kui ta määrab tema oma pojale , siis ta peab temale andma tütre õigused .
02021010	Kui ta võtab enesele veel teise naise , siis ei tohi esimesele vähendada toitu , katet ja abieluõigust .
02021011	Aga kui ta tema suhtes ei täida neid kolme tingimust , siis ta võib maksuta ära minna , ilma lunarahata .
02021012	Kes teist inimest lööb , nõnda et see sureb , seda tuleb karistada surmaga !
02021013	Aga kui ta teda ei ole varitsenud , vaid Jumal on lasknud ta tema kätte sattuda , siis ma määran sulle ühe paiga , kuhu ta võib põgeneda .
02021014	Aga kui keegi on riivatu oma ligimese vastu , tappes tema kavalusega , siis sa pead tema võtma surmamiseks isegi mu altari eest !
02021015	Kes lööb oma isa või ema , seda karistatagu surmaga !
02021016	Kes röövib inimese , kas ta selle müüb või see leitakse tema käest , seda karistatagu surmaga !
02021017	Kes neab oma isa või ema , seda karistatagu surmaga !
02021018	Kui mehed riidlevad ja üks lööb teist kivi või tööriistaga , nõnda et teine ei sure , vaid lamab asemel ,
02021019	siis on lööja süüta , kui teine tõuseb üles ja saab õues kepi najal käia ; ometi peab ta temale tasuma viidetud aja eest ja hoolitsema , et ta saaks terveks .
02021020	Kui keegi lööb kepiga oma sulast või teenijat , nõnda et ta tema käe all sureb , siis tuleb teda karistada .
02021021	Aga kui too jääb veel päevaks või paariks elama , siis ei tule teda karistada , sest too oli ju ostetud tema raha eest .
02021022	Kui mehed taplevad ja tõukavad lapseootel naist , nõnda et see enneaegselt sünnitab , muud kahju aga ei teki , siis tuleb süüdlast rahaga karistada ; nõnda nagu naise mees temalt nõuab , nõnda andku ta seda nurisünnituse pärast .
02021023	Aga kui tekib kahju , siis tuleb anda hing hinge vastu ,
02021024	silm silma vastu , hammas hamba vastu , käsi käe vastu , jalg jala vastu ,
02021025	põletus põletuse vastu , haav haava vastu , vorp vorbi vastu .
02021026	Kui keegi lööb oma sulase või teenija silma ja rikub selle , siis ta peab tema silma pärast vabaks laskma .
02021027	Ja kui ta lööb oma sulasel või teenijal hamba välja , siis ta peab tema hamba pärast vabaks laskma .
02021028	Kui härg kaevleb surnuks mehe või naise , siis tuleb härg kividega surnuks visata ja tema liha ei tohi süüa , härja omanik aga on süüta .
02021029	Aga kui seesama härg oli varem kaevleja ja selle omanikku hoiatati juba ammu , ent tema ei takista seda ja härg tapab mehe või naise , siis visatagu härg kividega surnuks ja surmatagu ka ta omanik !
02021030	Kui temale aga määratakse lunastushind , siis ta peab andma niipalju hinge lunaraha , kui temale määratakse .
02021031	Kui see härg kaevleb poega või tütart , siis tuleb temaga talitada sellesama seaduse järgi .
02021032	Kui härg kaevleb sulast või teenijat , siis tuleb nende isandale anda kolmkümmend hõbeseeklit , härg aga visatagu kividega surnuks !
02021033	Kui keegi jätab kaevu lahti või kaevab kaevu , aga ei kata seda , mille tõttu langeb sinna härg või eesel ,
02021034	siis peab kaevu omanik andma hüvituse ; ta tasugu looma omanikule rahas , aga korjus jäägu temale .
02021035	Kui kellegi härg kaevleb surnuks teise mehe härja , siis tuleb elus härg müüa ja raha pooleks jagada ; ka surnud härg tuleb poolitada .
02021036	Aga kui on teada , et see härg oli juba varem kaevleja ja selle omanik ei ole seda takistanud , siis ta peab selle täiesti asendama : härg härja vastu ; aga korjus jäägu temale .
02022001	Kui keegi varastab härja või lamba ja tapab või müüb selle , siis ta peab andma viis härga härja vastu ja neli lammast lamba vastu !
02022002	Kui varas tabatakse sissemurdmiselt ja lüüakse surnuks , siis tapjal ei ole veresüüd .
02022003	Aga kui päike oli juba tõusnud , siis on tapjal veresüü . Varas peab tasuma kõik ; kui tal midagi ei ole , võib teda ennast müüa varguse pärast .
02022004	Kui varastatu , olgu härg või eesel või lammas leitakse tema käest elusana , siis ta peab tasuma kahekordselt .
02022005	Kui keegi söödab ära põllu või viinamäe , laseb karja lahti ja söödab teise põllul , siis ta peab asemele andma parimat oma põllult ja viinamäelt .
02022006	Kui tuli pääseb lahti ja hakkab kibuvitste külge ning põletab ära nabrad või lõikamata vilja või põllu , siis süütaja peab põlenu eest täielikult tasuma .
02022007	Kui keegi teisele annab hoiule raha või riistu ja need varastatakse selle kojast , siis peab varas , kui ta leitakse , tasuma kahekordselt .
02022008	Aga kui varast ei tabata , viidagu koja omanik Jumala ette : kas ta ise ei ole pannud oma kätt ligimese vara külge ?
02022009	Kõigis süütegudes härja , eesli , lamba , riiete ja kõigi kadunud asjade pärast , mida keegi ütleb enese oma olevat , tuleb mõlema asi viia Jumala ette : kelle Jumal süüdi mõistab , see peab teisele tasuma kahekordselt .
02022010	Kui keegi teisele annab hoiule eesli või härja või lamba või mõne muu looma ja see sureb või saab vigastada või viiakse ära kellegi nägemata ,
02022011	siis peab nende mõlema vahel toimuma vanne Issanda ees : kas ta pole pannud oma kätt teise omandi külge ? Omanik peab vandega leppima ja teine ärgu tasugu .
02022012	Kui see aga tõepoolest on temalt varastatud , siis ta peab omanikule tasuma .
02022013	Kui see aga tõepoolest on maha murtud , siis ta toogu see tõendiks ; mahamurtut ta ei tarvitse tasuda .
02022014	Kui keegi teiselt laenab looma ja see saab vigastada või sureb , ilma et omanik juures oleks , siis ta peab selle eest temale tasuma .
02022015	Aga kui omanik juures oli , siis tal ei ole vaja tasuda ; kui see oli renditud , siis asendab selle rendihind .
02022016	Kui keegi võrgutab neitsi , kes ei ole kihlatud , ja magab temaga , siis ta peab mõrsjahinna eest tema enesele naiseks võtma .
02022017	Aga kui selle isa keeldub teda temale andmast , siis mees vaagigu raha , nagu on mõrsjahind neitsi eest .
02022018	Sa ei tohi nõida ellu jätta !
02022019	Igaühte , kes ühtib loomaga , tuleb karistada surmaga !
02022020	Kes ohverdab jumalatele ja mitte üksnes Issandale , see tuleb hukata !
02022021	Ära rõhu võõrast ja ära tee temale häda , sest te ise olete olnud võõrad Egiptusemaal !
02022022	Te ei tohi halvasti kohelda ühtegi lesknaist ega vaeslast !
02022023	Kui sa neid halvasti kohtled , nii et nad mind appi hüüavad , siis ma kuulen tõesti nende hüüdu ,
02022024	mu viha süttib põlema ja ma tapan teid mõõgaga , nõnda et teie naised jäävad leskedeks ja lapsed orbudeks .
02022025	Kui sa laenad raha minu rahvale , mõnele , kes on vaene , siis ära ole tema suhtes liigkasuvõtja : te ei tohi temalt kasu võtta !
02022026	Kui sa oled võtnud pandiks oma ligimese üleriide , siis sa pead selle temale tagasi andma , enne kui päike loojub ,
02022027	sest see ta üleriie on tema ihu ainsaks katteks . Millega ta muidu magaks ? Ma kuulen , kui ta mind appi hüüab , sest mina olen halastaja .
02022028	Sa ei tohi needa Jumalat ja sajatada oma rahva vürsti !
02022029	Oma külluse ja ülevooluga ära viivita ! Sa pead esmasündinu oma poegadest minule andma !
02022030	Nõndasamuti tee oma veiste , lammaste ja kitsede esmasündinutega : seitse päeva olgu ta oma ema juures , kaheksandal päeval pead ta minule andma .
02022031	Ja te peate olema minule pühitsetud inimesed : väljal mahamurtu liha te ei tohi süüa , visake see koertele !
02023001	Ära levita valekuuldusi ! Ära löö kätt õelaga , et sa ei saaks valetunnistajaks !
02023002	Ära järgne jõugule kurja tegema ja ära kosta riiuasjas jõugu järele paindudes , et sa õigust ei väänaks !
02023003	Ära ole viletsa kasuks erapoolik tema riiuasjas !
02023004	Kui sa kohtad oma vihamehe eksinud härga või eeslit , siis vii see temale tagasi !
02023005	Kui sa näed oma vihamehe eeslit koorma all lamamas , siis ära jäta teda maha , vaid aita ta lahti päästa !
02023006	Ära vääna su juures oleva vaese õigust tema riiuasjas !
02023007	Pettusasjast hoia eemale ; ja sa ei tohi tappa süütut ega õiget , sest mina ei mõista õigeks ühtki õelat !
02023008	Ära võta meelehead , sest meelehea pimestab nägijaid ja teeb õigete asjad segaseks !
02023009	Võõrale ära tee häda : te ju mõistate võõra hinge , sest te ise olete olnud võõrad Egiptusemaal !
02023010	Kuus aastat külva oma maale ja kogu sellelt saaki ,
02023011	aga seitsmendal jäta see koristamata ja harimata , et su rahva vaesed saaksid sealt süüa ; ja mis neist järele jääb , seda söögu metsloomad ! Samuti talita ka oma viinamäe ja õlipuudega !
02023012	Kuus päeva tee oma tööd , aga seitsmendal päeval puhka , et su härg ja eesel kosuksid , ja su teenija poeg ning võõras saaksid hingata !
02023013	Kõik , mis ma teile olen rääkinud , pidage meeles ! Teiste jumalate nimesid ei tohi te nimetada , ärgu seda kuuldagu sinu suust !
02023014	Kolm korda aastas pead mulle püha pidama !
02023015	Pea hapnemata leibade püha : seitse päeva söö hapnemata leiba , nõnda nagu ma sind olen käskinud , määratud ajal aabibikuus , sest siis sa tulid Egiptusest välja ; aga tühje käsi ei tohi tulla mu palge ette !
02023016	Ja pea lõikuspüha oma varajase vilja saagile , mille oled külvanud põllule ; ja vilja kokkupanemise püha aasta lõpus , kui sa oma saagi põllult koristad !
02023017	Kolm korda aastas peab kogu su meessugu tulema Issanda Jumala palge ette !
02023018	Sa ei tohi ohverdada mu tapaohvri verd haput leiba süües , ja mu pühade ohvrirasv ei tohi seista üle öö hommikuni !
02023019	Parim oma põllu uudseviljast vii Issanda , oma Jumala kotta ! Ära keeda kitsetalle ta ema piimas !
02023020	Vaata , mina läkitan sinu eel ingli sind tee peal hoidma ja sind viima paika , mille ma olen valmistanud .
02023021	Ole valvel tema ees ja kuula ta häält , ära vihasta teda ; sest ta ei andesta teie üleastumist , sellepärast et temas on minu nimi !
02023022	Aga kui sa tõesti kuulad tema häält ja teed kõike , mida ma käsin , siis ma olen sinu vaenlaste vaenlane ja vastaste vastane .
02023023	Sest minu ingel läheb sinu eel ja viib sind emorlaste , hettide , perislaste , kaananlaste , hiivlaste ja jebuuslaste juurde ja mina hävitan need .
02023024	Ära kummarda nende jumalaid ja ära teeni neid ! Ja ära tee ka nende rahvaste tegude järgi , vaid kisu maha sootuks nende jumalad ja purusta täiesti nende ebaususambad !
02023025	Te peate aga teenima Issandat , oma Jumalat , siis ta õnnistab sinu leiba ja vett ! Ja ma hoian tõve sinust eemal .
02023026	Enneaegselt sünnitajat ega sigimatut ei ole su maal . Ja ma teen täielikuks sinu päevade arvu .
02023027	Ma läkitan sinu eele hirmu ja viin segadusse kõik rahvad , kelle juurde sa tuled , ja teen , et kõik su vaenlased näitavad sulle selga .
02023028	Ma läkitan sinu eele masenduse , et see ajaks su eest ära hiivlased , kaananlased ja hetid .
02023029	Ma ei aja neid su eest ära ühe aastaga , et maa ei jääks tühjaks ja sulle ei sigineks metsloomi .
02023030	Ma ajan nad sinu eest ära vähehaaval , seni kui sa sigined ja pärid maa .
02023031	Ja ma annan sulle maa-ala Kõrkjamerest vilistite mereni ja kõrbest kuni Frati jõeni , sest ma annan maa elanikud teie kätte ja sina ajad need ära enese eest .
02023032	Sa ei tohi teha lepingut nendega ega nende jumalatega !
02023033	Nemad ei tohi jääda elama su maale , et nad ei mõjustaks sind minu vastu pattu tegema ; sest kui sa nende jumalaid teenid , siis saab see sulle püüdepaelaks ! '
02024001	Ja ta ütles Moosesele : ' Astuge üles Issanda juurde , sina ise , Aaron , Naadab , Abihu ja seitsekümmend Iisraeli vanemaist , ja kummardage eemalt !
02024002	Mooses üksi liginegu Issandale , teised aga ei tohi lähedale tulla ja rahvas ei tohi minna üles koos temaga ! '
02024003	Ja Mooses tuli ning jutustas rahvale kõigist Issanda sõnadest ja kõigist seadlustest . Ja kogu rahvas vastas ühehäälselt , öeldes : ' Me tahame teha iga sõna järgi , mis Issand on rääkinud ! '
02024004	Ja Mooses kirjutas üles kõik Issanda sõnad . Ja ta tõusis hommikul vara ning püstitas mäe alla altari ja kaksteist sammast vastavalt Iisraeli kaheteistkümnele suguharule .
02024005	Ja ta läkitas Iisraeli laste noori mehi ohverdama põletusohvreid ja tapma härjavärsse tänuohvriks Issandale .
02024006	Ja Mooses võttis poole verest ning pani kausikestesse , aga teise poole verest ta piserdas altarile .
02024007	Siis ta võttis seaduseraamatu ja luges rahva kuuldes . Ja nad ütlesid : ' Kõik , mida Issand on käskinud , me teeme ja võtame kuulda ! '
02024008	Ja Mooses võttis verd ning piserdas rahva peale , öeldes : ' Vaata , see on selle lepingu veri , mille Issand teiega on teinud kõigi nende sõnade põhjal ! '
02024009	Seejärel Mooses , Aaron , Naadab , Abihu ja seitsekümmend Iisraeli vanemaist läksid üles ,
02024010	ja nad nägid Iisraeli Jumalat : tema jalge all oli nagu safiiridest tehtud põrand - otsekui taevas ise oma selguses .
02024011	Aga ta ei tõstnud oma kätt Iisraeli laste ülemate vastu , vaid need võisid Jumalat vaadata ning süüa ja juua .
02024012	Ja Issand ütles Moosesele : ' Tule üles minu juurde mäele ja ole siin , siis ma annan sulle kivilauad ning Seaduse ja käsud , mis ma olen kirjutanud neile õpetuseks ! '
02024013	Ja Mooses läks teele koos oma teenri Joosuaga ; ja Mooses läks üles Jumala mäele .
02024014	Aga vanemaile ta ütles : ' Jääge teie siia , kuni me tuleme tagasi teie juurde ! Ja vaata , Aaron ja Huur on teie juures . Kellel on mingi põhjus , mingu nende juurde ! '
02024015	Ja Mooses läks mäele ning pilv kattis mäe .
02024016	Ja Issanda auhiilgus laskus Siinai mäele ja pilv kattis seda kuus päeva ; seitsmendal päeval hüüdis ta pilve seest Moosest .
02024017	Ja Issanda auhiilguse ilmutus oli Iisraeli laste silmis otsekui hävitav tuli mäetipus .
02024018	Mooses läks pilve keskele ning tõusis üles mäele . Ja Mooses oli mäe peal nelikümmend päeva ja nelikümmend ööd .
02025001	Ja Issand rääkis Moosesega , öeldes :
02025002	' Ütle Iisraeli lastele , et nad tooksid mulle tõstelõivu ; igaühelt , kes annab heast südamest , võtke minu tõstelõivu .
02025003	Ja see on tõstelõiv , mida te peate neilt võtma : kulda , hõbedat ja vaske ,
02025004	sinist , purpurpunast ja helepunast lõnga ning peent linast lõime , kitsekarvu ,
02025005	punaseid jääranahku , merilehmanahku , akaatsiapuud ,
02025006	valgustusõli , palsameid võideõliks ja healõhnalisi suitsutusrohte ,
02025007	karneoolikive ja ilustuskive õlarüü ja rinnakilbi jaoks .
02025008	Ja nad tehku mulle pühamu , siis ma asun elama nende keskele .
02025009	Tehke täpselt eeskuju järgi , mida ma sulle näitan , elamu ja kõigi selle riistade mudeli järgi !
02025010	Laegas tehtagu akaatsiapuust , kaks ja pool küünart pikk , poolteist küünart lai ja poolteist küünart kõrge .
02025011	Kata see puhta kullaga , kata seest - ja väljastpoolt ja tee sellele kuldpärg ümber !
02025012	Vala selle jaoks neli kuldrõngast ja kinnita need ta nelja jala külge , kaks rõngast ühte külge ja kaks rõngast teise külge !
02025013	Tee kandekangid akaatsiapuust ja karda need kullaga !
02025014	Pista kangid rõngastesse laeka külgedel , et nendega saaks laegast kanda !
02025015	Kangid jäägu laeka rõngastesse , neid ärgu sealt välja võetagu !
02025016	Pane laekasse tunnistus , mille ma sulle annan !
02025017	Tee puhtast kullast lepituskaas , kaks ja pool küünart pikk ja poolteist küünart lai !
02025018	Tee kullast kaks keerubit ; tee need sepisena lepituskaane kumbagi otsa !
02025019	Pane üks keerub ühte otsa ja teine keerub teise otsa ; pange keerubid lepituskaane kumbagi otsa !
02025020	Keerubid sirutagu oma tiivad ülespoole , et nad tiibadega kataksid lepituskaant , ja nende palged olgu vastamisi ; keerubite palged olgu lepituskaane poole !
02025021	Aseta lepituskaas laekale peale ja pane laekasse tunnistus , mille ma sulle annan !
02025022	Seal ma siis ilmutan ennast sulle ja kõnelen sinuga lepituskaanel mõlema keerubi vahel , mis on tunnistuslaeka peal , kõigest , mida ma sind käsin Iisraeli lastele öelda .
02025023	Tee akaatsiapuust laud , kaks küünart pikk , küünar lai ja poolteist küünart kõrge !
02025024	Karda see puhta kullaga ja tee sellele kuldpärg ümber !
02025025	Tee sellele kämblalaiune põõn ümber ja tee kuldpärg ümber selle põõna !
02025026	Tee sellele neli kuldrõngast ja kinnita rõngad nelja nurga külge selle nelja jala juures !
02025027	Rõngad olgu otse põõna kõrval kangide asemeiks laua kandmisel .
02025028	Tee laua kandmiseks akaatsiapuust kangid ja karda need kullaga !
02025029	Tee sellele vaagnad ja kausid , kannud ja peekrid joogiohvri toomiseks ; tee need puhtast kullast !
02025030	Ja pane alati ohvrileibu lauale mu palge ette !
02025031	Tee puhtast kullast lambijalg ; see lambijalg olgu sepistatud töö aluse ja harudega ; selle karikakesed , nupud ja õiekesed olgu sellega ühest tükist !
02025032	Selle küljest lähtugu kuus haru : ühest küljest kolm lambijala haru ja teisest küljest kolm lambijala haru !
02025033	Ühel harul olgu kolm mandliõiekujulist karikakest nupu ja õiekesega , samuti olgu teisel harul kolm mandliõiekujulist karikakest nupu ja õiekesega ; nõnda olgu neil kuuel harul , mis lambijalast lähtuvad .
02025034	Aga lambijalal enesel olgu neli mandliõiekujulist karikakest nupu ja õiekesega :
02025035	iga harupaari all olgu üks nupp neil kuuel harul , mis lambijalast lähtuvad .
02025036	Nupud ja harud olgu sellega ühest tükist terviklik sepisetöö puhtast kullast .
02025037	Tee sellele seitse lampi ; lambid seatagu üles nõnda , et need valgustaksid oma esist !
02025038	Tahikäärid ja tahikarbid olgu puhtast kullast !
02025039	See tehtagu ühest talendist puhtast kullast koos kõigi nende riistadega !
02025040	Ja vaata , et sa need teed nende eeskujude järgi , mis sulle mäel näidati !
02026001	Tee elamu kümnest vaibast , mis on korrutatud linasest lõimest , sinisest , purpurpunasest ja helepunasest lõngast ; tee need kunstipäraselt sissekootud keerubitega !
02026002	Iga vaiba pikkus olgu kakskümmend kaheksa küünart ja iga vaiba laius neli küünart ; kõigil vaipadel olgu samad mõõdud !
02026003	Viis vaipa seotagu üksteisega kokku , samuti seotagu ka teised viis vaipa üksteisega kokku !
02026004	Tee sinised aasad esimese vaiba servale , äärmisele esimeses reastuses ; samasugused tee ka teise reastuse äärmise vaiba servale !
02026005	Tee viiskümmend aasa esimesele vaibale ja tee viiskümmend aasa vaiba servale , mis on teises reastuses ; aasad olgu üksteisega kohakuti !
02026006	Tee ka viiskümmend kuldhaaki ja ühenda nende haakidega vaibad üksteise külge , et neist saaks täielik elamu !
02026007	Ja tee kitsekarvadest vaibad telgiks elamu peale ; neid vaipu tee üksteist !
02026008	Iga vaiba pikkus olgu kolmkümmend küünart ja iga vaiba laius neli küünart ; üheteistkümnel vaibal olgu samad mõõdud !
02026009	Seo kokku viis vaipa eraldi ja kuus vaipa eraldi , aga kuues vaip pane kahekordselt telgi suule !
02026010	Tee viiskümmend aasa esimese vaiba servale , äärmisele reastuses , ja viiskümmend aasa vaiba servale teises reastuses !
02026011	Tee viiskümmend vaskhaaki , pista haagid aasadesse ja ühenda telk üheks tervikuks !
02026012	Telgi vaipade liigse ülerippuvuse korral rippugu pool liigsest vaibast elamu tagaküljes !
02026013	Küünar siitpoolt ja küünar sealtpoolt telgi vaipade liigsest pikkusest rippugu üle elamu külgede , kattes seda siit - ja sealtpoolt !
02026014	Tee telgile kate punakaist jääranahkadest ja selle peale veel teine kate merilehmanahkadest !
02026015	Tee elamule akaatsiapuust püstipandavad lauad !
02026016	Iga laua pikkus olgu kümme küünart ja iga laua laius poolteist küünart !
02026017	Igal laual olgu kaks tappi , mis üksteisega on ühendatud ; nõnda tee kõik elamu lauad !
02026018	Tee elamule laudu : kakskümmend lauda lõunapoolse külje jaoks lõuna poole !
02026019	Tee kahekümnele lauale alla nelikümmend hõbejalga : kaks jalga iga laua alla mõlema tapi jaoks !
02026020	Ja elamu teise külje jaoks , põhja poole , kakskümmend lauda
02026021	ja nende nelikümmend hõbejalga : kaks jalga iga laua all .
02026022	Aga elamu läänepoolse tagakülje jaoks tee kuus lauda !
02026023	Ja tee kaks lauda elamu tagakülje nurkade jaoks !
02026024	Need moodustagu kaksiklauad , mis on ühendatud alt üles kuni esimese rõngani ; nõnda olgu see nende mõlemaga , neist saagu mõlemad nurgad !
02026025	Neid on siis kaheksa lauda ja nende hõbejalgu on kuusteist jalga : kaks jalga iga laua all .
02026026	Tee akaatsiapuust põiklatid : viis latti elamu ühe külje laudade jaoks ,
02026027	viis latti elamu teise külje laudade jaoks ja viis latti elamu küljelaudade jaoks läänepoolses tagaküljes !
02026028	Keskmine põiklatt keset laudu kulgegu servast servani !
02026029	Karda lauad kullaga ja tee neile kullast rõngad lattide asemeiks ; karda ka latid kullaga !
02026030	Siis püstita elamu plaani järgi , mis sulle mäel näidati !
02026031	Ja tee eesriie sinisest , purpurpunasest ja helepunasest lõngast ning korrutatud linasest lõimest , sisse kududes keerubite kujud !
02026032	Riputa see kullaga karratud nelja akaatsiapuust samba külge , millel on kuldhaagid ja mis seisavad neljal hõbejalal !
02026033	Riputa eesriie haakide külge ja vii sinna eesriide taha tunnistuslaegas ! Ja eesriie eraldagu teile püha ja kõige pühamat paika !
02026034	Pane lepituskaas tunnistuslaekale peale kõige pühamas paigas !
02026035	Aseta laud eesriide ette ja lauaga kohakuti lambijalg elamu lõunapoolsesse külge ; laud aga pane põhjapoolsesse külge !
02026036	Tee kate ka telgi uksele sinisest , purpurpunasest ja helepunasest lõngast ning korrutatud linasest lõimest kunstipäraselt kootuna !
02026037	Katte jaoks tee viis akaatsiapuust sammast ja karda need kullaga ; nende haagid olgu kullast ; ja vala neile viis vaskjalga !
02027001	Tee akaatsiapuust altar , viis küünart pikk ja viis küünart lai ; altar olgu neljanurgeline ja kolm küünart kõrge !
02027002	Tee selle neljale nurgale sarved ; sarved olgu sellega ühest tükist ja karda see vasega !
02027003	Tee selle juurde kuuluvad nõud tuha koristamiseks , labidad , piserdusnõud , hargid ja sütepannid ; kõik selle riistad tee vasest !
02027004	Tee sellele võrestik , võrgukujuline töö vasest ; tee võrgule neli vaskrõngast nelja nurga külge !
02027005	Pane see allapoole altari äärt , et võrk ulatuks altpoolt vaadates poole altarini !
02027006	Tee altarile kandekangid , akaatsiapuust kangid , ja karda need vasega !
02027007	Kangid pistetagu rõngastesse ; kangid olgu kummalgi pool altarit , kui seda kantakse !
02027008	Tee see laudadest õõnsakujulisena ; nõnda nagu sulle mäel näidati , nõnda tehtagu see !
02027009	Tee elamule õu : lõunakaares olgu õuel eesriided korrutatud linasest lõimest , saja küünra pikkuses ühe külje jaoks ;
02027010	ja selle kakskümmend sammast ja kakskümmend vaskjalga ; sammaste haagid ja põrgad olgu hõbedast !
02027011	Nõndasamuti olgu ka põhjapoolses pikemas küljes eesriideid saja küünra pikkuses , ja nende tarvis kakskümmend sammast ja kakskümmend vaskjalga ; sammaste haagid ja põrgad olgu hõbedast !
02027012	Ja vastavalt õue laiusele , läänepoolses küljes , olgu viiskümmend küünart eesriideid , nende kümme sammast ja kümme jalga !
02027013	Õue laius esiküljes , ida pool , olgu viiskümmend küünart !
02027014	Seal olgu ühel pool viisteist küünart eesriideid , nende kolm sammast ja kolm jalga ,
02027015	samuti olgu teisel pool viisteist küünart eesriideid , nende kolm sammast ja kolm jalga !
02027016	Õueväraval olgu kahekümneküünrane kate sinisest , purpurpunasest ja helepunasest lõngast ning korrutatud linasest lõimest kunstipäraselt kootud ; sellel olgu neli sammast ja neli jalga !
02027017	Kõigil sambail ümber õue olgu hõbedast põrgad , samuti hõbedast haagid , aga vasest jalad !
02027018	Õue pikkus olgu sada küünart ja laius mõlemalt poolt viiskümmend küünart ; eesriie olgu viis küünart kõrge , korrutatud linasest lõimest ; ja jalad olgu vasest !
02027019	Kõik elamu riistad kõigeks selle teenistuseks , kõik vaiad ja kõik õue vaiad olgu vasest !
02027020	Ja sina käsi Iisraeli lapsi , et nad tooksid sulle valgustuse jaoks puhast tambitud oliiviõli , lampide alaliseks ülesseadmiseks .
02027021	Kogudusetelgis , väljaspool eesriiet , mis on tunnistuslaeka ees , peab Aaron oma poegadega seda korraldama Issanda ees õhtust hommikuni . See olgu igaveseks seadluseks Iisraeli laste tulevastele põlvedele !
02028001	Sina aga lase enese ette astuda Iisraeli laste seast oma vend Aaron ja tema pojad , et nad oleksid mulle preestriteks : Aaron , Naadab , Abihu , Eleasar ja Iitamar , Aaroni pojad .
02028002	Ja tee oma vennale Aaronile pühad riided auks ning iluks !
02028003	Räägi kõigi südamest tarkadega , keda ma olen täitnud tarkuse vaimuga , et nad teeksid Aaronile riided , et teda saaks pühitseda mulle preestriks !
02028004	Ja need on riided , mis nad peavad tegema : rinnakilp , õlarüü , ülekuub , kirjatud särk , peakate ja vöö ; nad tehku pühad riided su vennale Aaronile ja tema poegadele , et nad saaksid olla mulle preestriteks !
02028005	Nad võtku kulda ja sinist , purpurpunast ja helepunast lõnga ning linast lõime
02028006	ja tehku õlarüü kuldsest , sinisest , purpurpunasest ja helepunasest lõngast ning korrutatud linasest lõimest kunstipäraselt kootuna !
02028007	Sellel olgu kaks ühendatud õlatükki , mõlemast otsast seotud !
02028008	Ja kunstipärane kinnitusvöö selle küljes olgu samasugune töö ning sellega ühest tükist : kuldsest , sinisest , purpurpunasest ja helepunasest lõngast ning korrutatud linasest lõimest .
02028009	Võta siis kaks karneoolikivi ja uurenda neisse Iisraeli poegade nimed :
02028010	kuus nende nimedest ühte kivisse ja kuus ülejäänud nime teise kivisse nende sünnijärgluses .
02028011	Otsekui kivinikerdaja uurendab pitsatit , nõnda uurenda Iisraeli poegade nimed neisse mõlemasse kivisse ; valmista need ümbritseva kuldäärisega !
02028012	Aseta need kaks kivi õlarüü õlatükkidele kui mälestuskivid Iisraeli poegadele ; ja Aaron kandku kummalgi õlal nende nimesid mälestuseks Issanda ees !
02028013	Tee kullast ääris
02028014	ja puhtast kullast kaks ketti ; tee need punutuina , nööritaoliselt valmistatuina , ja kinnita need punutud ketid äärise külge !
02028015	Ja tee kohtu-rinnakilp kunstipäraselt kootuna ; tee see nõnda , nagu on tehtud õlarüügi : tee see kuldsest , sinisest , purpurpunasest ja helepunasest lõngast ning korrutatud linasest lõimest !
02028016	See olgu neljanurgeline ja kahekordne , vaksapikkune ja vaksalaiune .
02028017	Kata see kalliskivipealistusega , neli rida kive : rubiin , topaas , smaragd ridamisi esimeses reas ;
02028018	teises reas : türkiis , safiir , jaspis ;
02028019	kolmandas reas : hüatsint , ahhaat , ametüst ;
02028020	neljandas reas : krüsoliit , karneool , nefriit ; kuldäärisest ümbritsetuina olgu need oma asemeis !
02028021	Kivid olgu vastavalt Iisraeli poegade nimedele nende kaheteistkümne nimega , igal pitsatitaoliselt uurendatud nimi vastavalt kaheteistkümnele suguharule !
02028022	Tee rinnakilbile puhtast kullast ketid , nööritaoliselt keerutatud !
02028023	Tee rinnakilbile kaks kuldrõngast ja pane need kaks rõngast rinnakilbi kahe nurga külge !
02028024	Ja pane need kaks kuldnööri mõlemasse rõngasse rinnakilbi nurkadel !
02028025	Mõlema nööri mõlemad otsad kinnita mõlema äärise külge ja kinnita need õlatükkidele õlarüü esiküljes !
02028026	Tee kaks kuldrõngast ja pane need rinnakilbi kahte nurka , selle ääre külge , mis on seespool vastu õlarüüd !
02028027	Ja tee veel kaks kuldrõngast ja pane need õlarüü mõlema õlatüki külge , selle esikülje allosasse , ühenduskohale ülespoole õlarüü vööd !
02028028	Rõngastega rinnakilp seotagu sinise nööriga õlarüü rõngaste külge , et see oleks ülalpool õlarüü vööd ja et rinnakilp ei tuleks lahti õlarüü küljest !
02028029	Nõnda kandku Aaron , kui ta läheb pühamusse , Iisraeli poegade nimesid kohtu-rinnakilbis oma südame peal alaliseks mälestuseks Issanda ees !
02028030	Pane kohtu-rinnakilpi ka uurim ja tummim , need olgu Aaroni südame peal , kui ta astub Issanda palge ette ! Nõnda kandku Aaron alati Issanda ees Iisraeli laste õigusemõistu oma südame peal !
02028031	Tee õlarüü ülekuub üleni sinisest lõngast
02028032	ja sellel olgu keskel avaus pea jaoks ; avause ümber olgu kootud äär , see olgu nagu raudrüü avaus , et see ei rebeneks .
02028033	Tee palistuse külge granaatõunad sinisest , purpurpunasest ja helepunasest lõngast ümber palistuse ja kuldkellukesed ümberringi nende vahele :
02028034	kuldkelluke ja granaatõun , kuldkelluke ja granaatõun ümber ülekuue palistuse !
02028035	See olgu Aaronil teenides seljas ja selle helinat olgu kuulda , kui ta läheb pühamusse Issanda ette või tuleb sealt välja , et ta ei sureks !
02028036	Tee puhtast kullast laubaehe ja uurenda sellesse nagu pitsatisse uurendatakse : ' Issandale pühitsetud ! '
02028037	Kinnita see sinise nööriga peakatte külge ; see olgu peakatte esiküljes !
02028038	See olgu Aaroni laubal , et Aaron kannaks süüd pühade andide puhul , mida Iisraeli lapsed pühitsevad , kõigi nende pühade ohvriandide puhul ; see olgu alati ta laubal , et neid teha armsaiks Issanda ees !
02028039	Koo linasest lõimest särk , samuti tee linasest riidest peakate ; ja tee vöö kirjatud tegumoes !
02028040	Tee Aaroni poegadele särgid ja tee neile vööd ; ja tee neile peakatted auks ning iluks !
02028041	Pane need selga oma vennale Aaronile ja tema poegadele ; ja võia neid , täida nende käed ja pühitse nad mulle preestriteks !
02028042	Tee neile linased püksid palja ihu katteks ; need ulatugu puusadest alla reiteni ;
02028043	need olgu jalas Aaronil ja tema poegadel , kui nad lähevad kogudusetelki või astuvad pühamus teenides altari ette , et nad ei saaks süüdlasteks ega sureks . See olgu igaveseks seadluseks temale ja ta soole pärast teda !
02029001	Ja see on kirjeldus , mida sa nendega pead tegema , pühitsedes neid mulle preestriteks : võta üks noor härjavärss ja kaks veatut jäära ,
02029002	hapnemata leiba , õliga segatud hapnemata kakke ja õliga võitud õhukesi hapnemata kooke ; tee need peenest nisujahust !
02029003	Pane need ühte korvi ja too need korviga kaasa , siis kui tood härjavärsi ja kaks jäära !
02029004	Too Aaron ja tema pojad kogudusetelgi ukse juurde ja pese neid veega !
02029005	Võta riided ja pane Aaronile selga : särk ja õlarüü ülekuub , õlarüü ja rinnakilp , ja seo temale ümber õlarüü vöö !
02029006	Pane temale peakate pähe ja kinnita püha laubaehe peakatte külge !
02029007	Võta võideõli ja vala temale pähe ja võia teda !
02029008	Too esile ta pojad ja pane neile särgid selga !
02029009	Vööta nad vööga , Aaron ja tema pojad , ning seo nende peakatted ! Preestriamet kuulugu neile igavese seaduse järgi . Ja täida Aaroni ja tema poegade käed !
02029010	Too härjavärss kogudusetelgi ette ning Aaron ja tema pojad pangu oma käed härjavärsi pea peale !
02029011	Tapa härjavärss Issanda ees kogudusetelgi ukse juures !
02029012	Võta härjavärsi verd ja määri sõrmega altari sarvedele ; kogu veri aga vala altari jalale !
02029013	Ja võta kõik sisikonda kattev rasv , maksarasv , mõlemad neerud ja rasv , mis nende küljes on , ja süüta altaril põlema !
02029014	Aga härjavärsi liha , nahk ja sisikond põleta tulega väljaspool leeri ; see on patuohver !
02029015	Võta üks jääradest ning Aaron ja tema pojad pangu oma käed jäära pea peale !
02029016	Tapa see jäär ja võta ta verd ning piserda altarile ümberringi !
02029017	Raiu jäär tükkideks , pese ta sisikond ja sääred ning pane need ta tükkide ja pea peale !
02029018	Siis süüta kogu see jäär altaril põlema ; see on põletusohver Issandale , see on healõhnaline tuleohver Issandale !
02029019	Seejärel võta teine jäär ning Aaron ja tema pojad pangu oma käed jäära pea peale !
02029020	Tapa see jäär ja võta ta verd ning määri Aaroni parema kõrva lestale ja tema poegade parema kõrva lestale , ja nende parema käe pöidlale ja parema jala suurele varbale ; muu veri aga piserda altarile ümberringi !
02029021	Võta altaril olevat verd ja võideõli ja piserda Aaroni ja tema riiete peale , nõndasamuti tema poegade ja poegade riiete peale ; siis saavad pühaks tema ja ta riided , ja samuti tema pojad ja poegade riided !
02029022	Võta siis jäära rasv ja rasvane saba , sisikonna võrkkile rasv ja maksarasv , mõlemad neerud ja rasv , mis nende küljes on , ja parempoolne saps , sest see on pühitsusjäär ,
02029023	üks päts leiba , üks õliga segatud leivakakk ja üks õhuke koogike hapnemata leibade korvist , mis on Issanda ees ,
02029024	ja pane need kõik Aaroni käte peale ja tema poegade käte peale ning kõiguta neid kõigutusohvrina Issanda ees !
02029025	Siis võta need nende käte pealt ja põleta altaril põletusohvri peal meeldivaks lõhnaks Issanda ees ; see on tuleohver Issandale !
02029026	Võta rinnaliha Aaroni pühitsusjäärast ja kõiguta seda kõigutusohvrina Issanda ees ; ja see saagu siis sinule !
02029027	Pühitse kõigutusrinda ja tõstesapsu , mida on kõigutatud ja mida on tõstetud Aaroni ja tema poegade pühitsusohvri jäärast ,
02029028	ja need saagu Iisraeli lastelt Aaronile ja tema poegadele igavese seaduse järgi , sest see on tõstelõiv ; ja kui tõstelõiv on see Iisraeli lastelt nende tänu-tapaohvritest , tõstelõiv Issandale !
02029029	Aaroni pühad riided saagu pärast teda ta poegadele , et neidki nende sees võitaks ja nende käed täidetaks !
02029030	Seitse päeva kandku neid oma seljas see ta poegadest , kes saab preestriks , kes läheb kogudusetelki , et pühamus teenida !
02029031	Võta pühitsusjäär ja keeda selle liha pühas paigas !
02029032	Ja Aaron ja tema pojad söögu jäära liha ja leiba , mis on korvis , kogudusetelgi ukse ees !
02029033	Nad söögu seda , millega lepitust toodi , kui nende käed täideti ja neid pühitseti ; aga võõras ei tohi seda süüa , sest see on püha !
02029034	Ja kui pühitsusohvri lihast ja leivast midagi jääb üle hommikuks , siis põleta see jääk tulega : seda ei tohi süüa , sest see on püha !
02029035	Tee Aaroni ja tema poegadega kõik nõnda , nagu ma sind olen käskinud ; nende pühitsus kestku seitse päeva !
02029036	Ohverda iga päev patuohvri härjavärss lepituseks ja puhasta patust altar , tuues selle peal lepitust , ja võia seda pühitsuseks !
02029037	Seitse päeva toimeta altari lepitust ja pühitse seda ; siis altar saab väga pühaks : igaüks , kes altarit puudutab , saab pühaks !
02029038	Ja see on , mida sa pead ohverdama altaril alaliselt , iga päev : kaks aastast talle .
02029039	Üks tall ohverda hommikul ja teine tall ohverda õhtul ,
02029040	ja kann peent jahu , segatud kolme kortli tambitud õliga , ja joogiohvriks kolm kortlit veini ühe talle kohta !
02029041	Teine tall ohverda õhtul ; valmista see nagu hommikulgi roaohvri ja joogiohvriga healõhnaliseks tuleohvriks Issandale !
02029042	See olgu alaliseks põletusohvriks Issanda ees teie sugupõlvedele kogudusetelgi ukse ees , seal , kus ma ennast teile ilmutan , et sinuga rääkida !
02029043	Seal ma ilmutan ennast Iisraeli lastele ja see saab pühaks minu auhiilguse läbi .
02029044	Mina pühitsen kogudusetelgi ja altari ; ja ma pühitsen enesele preestriteks Aaroni ja tema pojad .
02029045	Ma tahan elada Iisraeli laste keskel ja olla neile Jumalaks .
02029046	Ja nemad peavad tundma , et mina olen Issand , nende Jumal , kes tõi nad Egiptusemaalt välja , et elada nende keskel . Mina olen Issand , nende Jumal !
02030001	Tee suitsutusaltar suitsutusohvri toomiseks ; tee see akaatsiapuust !
02030002	See olgu küünar pikk ja küünar lai , neljanurgeline ja kaks küünart kõrge ; selle sarved olgu sellega ühest tükist !
02030003	Karda see puhta kullaga , selle pealis , küljed ümberringi ja sarved ; ja tee sellele kuldäär ümber !
02030004	Tee kaks kuldrõngast selle ääre alla kahele poole ; tee need kumbagi külge ; need olgu asemeiks kangidele , millega seda kantakse !
02030005	Tee kangid akaatsiapuust ja karda need kullaga !
02030006	Pane see tunnistuslaeka ees oleva eesriide ette , kohastikku tunnistuslaeka peal oleva lepituskaanega , kus ma ennast sulle ilmutan !
02030007	Ja Aaron põletagu selle peal healõhnalist suitsutusrohtu ; ta põletagu seda igal hommikul , kui ta lampe korraldab !
02030008	Ja kui Aaron õhtul lampe üles seab , siis ta põletagu nõndasamuti ; see olgu teie tulevastele põlvedele alaline suitsutusohver Issanda palge ees !
02030009	Ärge ohverdage selle peal võõrast suitsutusrohtu ega põletus - või roaohvrit ; selle peale ärge valage ka joogiohvrit !
02030010	Ja kord aastas toimetagu Aaron selle sarvede peal lepitust : põlvest põlve toimetagu ta kord aastas selle lepitust patu-lepitusohvri verega ! See on väga püha Issandale . '
02030011	Ja Issand rääkis Moosesega , öeldes :
02030012	' Kui sa arvestad Iisraeli laste päid , neid , kes ära loetakse , siis andku iga mees oma hinge eest lunaraha Issandale , et neid ei tabaks nuhtlus , kui nad ära loetakse !
02030013	Igaüks , kes astub äraloetavate hulka , andku pool seeklit püha seekli järgi , kakskümmend geera seeklis ; tõstelõiv Issandale on pool seeklit .
02030014	Igaüks , kes astub äraloetavate hulka , kakskümmend aastat vana ja üle selle , peab andma Issandale tõstelõivu !
02030015	Rikas ärgu andku rohkem ja kehv ärgu andku vähem kui pool seeklit , kui te annate Issandale tõstelõivu lepituseks oma hingede eest !
02030016	Võta Iisraeli lastelt lepitusraha ja kasuta seda kogudusetelgi teenistuseks ; see meenutagu Issanda ees Iisraeli lapsi , et saaksite lepitust oma hingedele ! '
02030017	Ja Issand rääkis Moosesega , öeldes :
02030018	' Tee pesemise jaoks vasknõu ja selle vaskjalg ; pane see kogudusetelgi ja altari vahele ja vala sellesse vett !
02030019	Aaron ja tema pojad pesku selles oma käsi ja jalgu !
02030020	Kui nad lähevad kogudusetelki , siis nad peavad endid veega pesema , et nad ei sureks ; nõndasamuti , kui nad astuvad teenistuseks altari juurde , et süüdata tuleohvrit Issandale .
02030021	Nad peavad pesema oma käsi ja jalgu , et nad ei sureks . See olgu neile igaveseks seadluseks , temale ja ta soole põlvest põlve ! '
02030022	Ja Issand rääkis Moosesega , öeldes :
02030023	' Ja sina võta enesele parimaid palsameid : viissada seeklit sula mürri , ja pool osa sellest , kakssada viiskümmend seeklit , healõhnalist kaneeli , ja kakssada viiskümmend seeklit lõhnavat kalmust ,
02030024	ja viissada seeklit kassiat püha seekli järgi , ja kolm toopi oliiviõli ,
02030025	ja valmista sellest püha võideõli , rohusegajate viisil segatud salvi ; see olgu pühaks võideõliks !
02030026	Võia sellega kogudusetelki ja tunnistuslaegast ,
02030027	lauda ja kõiki selle riistu , lambijalga ja selle riistu , suitsutusaltarit ,
02030028	põletusohvri altarit ja kõiki selle riistu , pesemisnõu ja selle jalga !
02030029	Ja pühitse neid , et need oleksid väga pühad : igaüks , kes neid puudutab , saab pühaks .
02030030	Ja võia Aaronit ja tema poegi ja pühitse nad mulle preestriteks !
02030031	Ja räägi Iisraeli lastega ning ütle : See olgu teile põlvest põlve minu püha võideõli !
02030032	Tavalise inimese ihu peale ei tohi seda valada ja niisugust segu ei tohi te järele teha : see on püha ja see olgu püha ka teile !
02030033	Igaüks , kes valmistab niisugust võiet ja annab seda mõnele võõrale , kaotatagu oma rahva seast ! '
02030034	Ja Issand ütles Moosesele : ' Võta enesele healõhnalisi aineid : lõhnavat vaiku , teokarpe ja galbanit - healõhnalisi aineid ja puhast viirukit võrdsetes osades -
02030035	ja valmista neist rohusegajate viisil suitsutusrohi : soolane , puhas , püha !
02030036	Osa sellest hõõru peeneks ja pane tunnistuslaeka ette kogudusetelgis , sinna , kus ma ennast sulle ilmutan ; see olgu teile kõige püham !
02030037	Suitsutusrohtu , mida sa teed selle segu kohaselt , ei tohi te endile teha : Issandale kuuluvana olgu see sulle püha !
02030038	Igaüks , kes teeb midagi niisugust , et seda mõnuga nautida , kaotatagu oma rahva seast ! '
02031001	Ja Issand rääkis Moosesega , öeldes :
02031002	' Vaata , ma olen nimepidi kutsunud Betsaleeli , Huuri poja Uuri poja Juuda suguharust .
02031003	Ma olen tema täitnud Jumala Vaimuga , tarkuse , mõistuse ja teadmistega ning igasugu tööoskusega ,
02031004	et kujundada kunstipäraseid töid kullast , hõbedast ja vasest ,
02031005	uurendada kive raamistuse jaoks ja nikerdada puud , tehes igasugu tööd .
02031006	Ja mina , vaata , olen andnud temale abiks Oholiabi , Ahisamaki poja Daani suguharust . Ja ma olen andnud kõigi arukate südamesse oskuse teha kõike , mida ma sind olen käskinud :
02031007	kogudusetelgi , tunnistuslaeka ja lepituskaane , mis on selle peal , ja kõik telgi riistad ,
02031008	laua ja selle riistad , puhtast kullast lambijala ja kõik selle riistad , suitsutusaltari ,
02031009	põletusohvri altari ja kõik selle riistad , pesemisnõu ja selle jala ,
02031010	kootud riided , preester Aaroni pühad riided ja ta poegade preestriameti riided ,
02031011	võideõli ja healõhnalised suitsutusrohud pühamu jaoks . Nad tehku kõik nõnda , nagu ma sind olen käskinud ! '
02031012	Ja Issand rääkis Moosesega , öeldes :
02031013	' Ja sina räägi Iisraeli lastega ning ütle : Te peate kindlasti pidama mu hingamispäevi , sest see on tähiseks minu ja teie vahel , teadmiseks põlvest põlve , et mina olen Issand , kes teid pühitseb .
02031014	Pidage siis hingamispäeva , sest see on teile püha ; kes seda rikub , seda karistatagu surmaga ; sest kes siis iganes tööd teeb , selle hing kaotatagu oma rahva seast !
02031015	Kuus päeva tehtagu tööd , aga seitsmendal päeval on täielik hingamispäev , Issanda püha ; kes iganes hingamispäeval tööd teeb , seda karistatagu surmaga !
02031016	Ja Iisraeli lapsed pidagu hingamispäeva nõnda , et nad teeksid hingamispäeva igaveseks seaduseks oma sugupõlvedele !
02031017	Minu ja Iisraeli laste vahel on see igaveseks tähiseks , sest kuue päevaga tegi Issand taeva ja maa , aga seitsmendal päeval ta hingas ja puhkas . '
02031018	Ja kui ta oli lõpetanud kõneluse Moosesega Siinai mäel , siis ta andis temale kaks tunnistuslauda , kivilauda , mille peale oli Jumala sõrmega kirjutatud .
02032001	Kui rahvas nägi , et Mooses viivitas mäelt tulekuga , siis rahvas kogunes Aaroni ümber ja ütles temale : ' Võta kätte ja tee meile jumalaid , kes käiksid meie ees , sest me ei tea , mis on juhtunud Moosesega , selle mehega , kes tõi meid Egiptusemaalt välja ! '
02032002	Siis Aaron ütles neile : ' Rebige ära kuldrõngad , mis on kõrvus teie naistel , poegadel ja tütardel , ja tooge need mulle ! '
02032003	Ja kogu rahvas rebis ära kuldrõngad , mis neil kõrvus olid , ja tõi need Aaronile .
02032004	Tema võttis need vastu nende käest , töötles lõikeriistaga ja valmistas valatud vasika . Siis nad ütlesid : ' See on su jumal , Iisrael , kes tõi sind Egiptusemaalt välja ! '
02032005	Kui Aaron seda nägi , siis ta ehitas selle ette altari ; ja Aaron hüüdis ning ütles : ' Homme on Issanda püha ! '
02032006	Järgmisel päeval tõusid nad vara ning ohverdasid põletusohvreid ja tõid tänuohvreid ; ja rahvas istus maha sööma ja jooma ning tõusis üles mängima .
02032007	Siis Issand rääkis Moosesega : ' Mine astu alla , sest su rahvas , kelle sa tõid Egiptusemaalt välja , on teinud pahasti !
02032008	Nad on kähku pöördunud teelt , mida ma neil käskisin käia . Nad on enestele teinud valatud vasika . Nad on seda kummardanud ja sellele ohverdanud , ja nad on öelnud : See on su jumal , Iisrael , kes tõi sind Egiptusemaalt välja . '
02032009	Ja Issand ütles Moosesele : ' Ma olen näinud seda rahvast , ja vaata , see on kangekaelne rahvas .
02032010	Jäta nüüd mind üksi , et mu viha saaks süttida põlema nende vastu ja ma saaksin nad hävitada ! Aga sind ma teen suureks rahvaks . '
02032011	Mooses aga anus Issanda , oma Jumala ees ja ütles : ' Issand , miks süttib su viha põlema oma rahva vastu , kelle sa tõid Egiptusemaalt välja oma suure võimsuse ja vägeva käega ?
02032012	Miks peaksid egiptlased rääkima ja ütlema : Kurja kavatsusega viis ta nad välja , et neid mägedes tappa ja maa pealt hävitada . Pöördu oma tulisest vihast ja kahetse kurja , mida sa kavatsed teha oma rahvale !
02032013	Meenuta oma sulaseid Aabrahami , Iisakit ja Iisraeli , kellele sa oled iseenese juures vandunud ja öelnud : Ma teen teie soo nõnda paljuks nagu tähti taevas ; ja kogu selle maa , millest ma olen rääkinud , annan ma teie soole ja nad pärivad selle igaveseks . '
02032014	Ja Issand kahetses kurja , mida ta oli ähvardanud teha oma rahvale .
02032015	Ja Mooses pöördus ning astus mäelt alla , ja tal oli käes kaks tunnistuslauda , lauad , mille mõlema poole peale oli kirjutatud ; neile oli kirjutatud nii ühe kui teise külje peale .
02032016	Lauad olid Jumala tehtud ja Jumala kirjutatud oli kiri , mis laudadesse oli uurendatud .
02032017	Kui Joosua kuulis rahva häält , valju karjumist , siis ta ütles Moosesele : ' Leeris on sõjakisa ! '
02032018	Aga tema vastas : ' Ei see ole võiduhüüd , ei see ole kaotusekisa - mina kuulen lauluhäält . '
02032019	Ja kui Mooses ligines leerile ja nägi vasikat ning ringtantsu , siis ta viha süttis põlema ja ta viskas lauad käest ning purustas need mäejalamil .
02032020	Seejärel ta võttis vasika , mille nad olid teinud , ja põletas seda tules ning jahvatas , kuni see sai peeneks ; siis ta puistas selle vette ja andis Iisraeli lastele juua .
02032021	Ja Mooses ütles Aaronile : ' Mida see rahvas sulle on teinud , et sa oled nende peale toonud nii suure patu ? '
02032022	Aaron vastas : ' Ärgu süttigu mu isanda viha põlema ! Sina ise tead , et see rahvas on paha .
02032023	Nad ütlesid mulle : Tee meile jumalad , kes käiksid meie ees , sest me ei tea , mis on juhtunud Moosesega , selle mehega , kes tõi meid Egiptusemaalt välja !
02032024	Ja mina ütlesin neile : Kellel on kulda , rebigu ära ! Ja nad andsid selle minule , mina viskasin tulle ja välja tuli see vasikas . '
02032025	Kui Mooses nägi , et rahvas oli ohjest valla , sest Aaron oli ta valla päästnud kahjurõõmuks nende vaenlastele ,
02032026	siis Mooses astus leeri väravasse ja ütles : ' Kes on Issanda poolt , tulgu minu juurde ! ' Ja tema juurde kogunesid kõik Leevi pojad .
02032027	Ja ta ütles neile : ' Nõnda ütleb Issand , Iisraeli Jumal : Igaüks pangu oma mõõk vööle ! Käige edasi ja tagasi leeri väravast väravani ja tapke igaüks , olgu see ka oma vend , sõber või sugulane ! '
02032028	Ja Leevi pojad tegid , nagu Mooses käskis ; ja sel päeval langes rahva seast ligi kolm tuhat meest .
02032029	Ja Mooses ütles : ' Nad täitsid täna oma käed Issandale , sest igaüks oli oma poja ja venna vastu , selleks et teile täna õnnistus antaks ! '
02032030	Ja järgmisel päeval ütles Mooses rahvale : ' Te olete teinud väga suurt pattu . Aga ma lähen nüüd üles Issanda juurde , vahest saan lepitada teie patu . '
02032031	Ja Mooses läks jälle Issanda juurde ning ütles : ' Oh häda ! See rahvas on teinud suurt pattu ja on enesele valmistanud kuldjumalad .
02032032	Kui sa nüüd siiski annaksid andeks nende patu ! Aga kui mitte , siis kustuta mind oma raamatust , mille oled kirjutanud ! '
02032033	Aga Issand vastas Moosesele : ' Kes minu vastu on pattu teinud , selle ma kustutan oma raamatust .
02032034	Nüüd aga mine , juhi rahvas sinna paika , millest ma sulle olen rääkinud ! Vaata , minu ingel käib su eel . Oma karistuspäeval ma karistan neid nende patu pärast . '
02032035	Ja Issand lõi rahvast , sellepärast et nad olid teinud vasika , mille Aaron valmistas .
02033001	Ja Issand ütles Moosesele : ' Mine , lahku siit , sina ja rahvas , kelle sa tõid Egiptusemaalt välja , maale , mille ma vandega olen tõotanud Aabrahamile , Iisakile ja Jaakobile , öeldes : Sinu soole ma annan selle !
02033002	Ma läkitan sinu eel ingli ja ajan ära kaananlased , emorlased , hetid , perislased , hiivlased ja jebuuslased ,
02033003	et sa jõuaksid maale , mis piima ja mett voolab , sest mina ise ei lähe koos sinuga , et sind mitte hävitada teel , kuna sa oled kangekaelne rahvas . '
02033004	Kui rahvas kuulis seda kurja kõnet , siis nad leinasid ja ükski ei pannud enesele ehteid ümber .
02033005	Ja Issand ütles Moosesele : ' Ütle Iisraeli lastele : Te olete kangekaelne rahvas . Kui ma läheksin ühe silmapilgugi koos sinuga , peaksin sinu hävitama . Võta nüüd ära oma ehted , siis ma mõtlen , mis ma sinuga teen ! '
02033006	Ja Iisraeli lapsed rebisidki endilt ehted Hoorebi mäe juurest lahkumisel .
02033007	Mooses aga võttis telgi ja püstitas selle väljapoole leeri , leerist kaugemale , ja nimetas selle kogudusetelgiks ; ja igaüks , kes otsis Issandat , läks kogudusetelgi juurde , mis oli väljaspool leeri .
02033008	Iga kord , kui Mooses läks välja telgi juurde , tõusis kogu rahvas püsti ja igamees seisis oma telgi uksel ning vaatas Moosesele järele , kuni ta oli läinud telki .
02033009	Ja iga kord , kui Mooses oli läinud telki , laskus pilvesammas alla ning seisis telgi ukse kohal ; ja ta kõneles Moosesega .
02033010	Ja kui kogu rahvas nägi pilvesammast seisvat telgi ukse kohal , siis kogu rahvas tõusis üles ja nad kummardasid igaüks oma telgi uksel .
02033011	Ja Issand kõneles Moosesega palgest palgesse , nagu räägiks mees oma sõbraga . Siis Mooses tuli tagasi leeri , aga tema teener Joosua , Nuuni poeg , noor mees , ei lahkunud telgist .
02033012	Ja Mooses ütles Issandale : ' Vaata , sa ütled mulle : Vii see rahvas sinna ! Aga sa ei ole mulle teada andnud , keda sa koos minuga läkitad . Ometi oled sa ise öelnud : Ma tunnen sind nimepidi ja sa oled ka armu leidnud minu silmis .
02033013	Aga kui ma nüüd olen armu leidnud sinu silmis , siis õpeta mulle oma teed , et ma tunneksin sind ja leiaksin armu su silmis , sest vaata , see rahvas on sinu rahvas . '
02033014	Ta vastas : ' Minu pale läheb kaasa ja ma annan sulle rahu . '
02033015	Siis Mooses ütles temale : ' Kui su pale ei tule kaasa , siis ära vii meid siit ära !
02033016	Sest millest muidu tuntakse , et oleme armu leidnud sinu silmis , mina ja su rahvas , kui sellest , et sina käid koos meiega , nõnda et meie , mina ja su rahvas , erineme kogu rahvast , kes maa peal on ? '
02033017	Ja Issand vastas Moosesele : ' Mina teengi nõnda , nagu oled soovinud , sest sa oled armu leidnud minu silmis ja ma tunnen sind nimepidi . '
02033018	Aga Mooses ütles : ' Näita siis mulle oma auhiilgust ! '
02033019	Ja tema vastas : ' Ma lasen sinu eest mööduda kogu oma ilu ja kuulutan sinu ees Issanda nime . Ja ma olen armuline , kellele olen armuline , ja halastan , kelle peale halastan . '
02033020	Ja ta ütles veel : ' Sa ei tohi näha mu palet , sest ükski inimene ei või mind näha ja jääda elama ! '
02033021	Siis ütles Issand : ' Vaata , siin mu juures on üks paik ; astu selle kalju peale !
02033022	Kui mu auhiilgus möödub , siis ma panen sind kaljulõhesse ja katan sind oma käega , kuni ma olen möödunud .
02033023	Kui ma siis oma käe ära võtan , näed sa mind selja tagant , aga mu palet ei tohi keegi näha ! '
02034001	Ja Issand ütles Moosesele : ' Raiu enesele kaks kivilauda , esimeste sarnased , ja ma kirjutan laudade peale sõnad , mis olid esimestel laudadel , mis sa purustasid !
02034002	Ole hommikuks valmis ! Mine hommikul üles Siinai mäele ja seisa seal mu ees mäetipus !
02034003	Aga ükski ei tohi koos sinuga üles tulla ja kogu mäel ärgu nähtagu ka mitte kedagi , isegi lambaid , kitsi ja veised ei tohi selle mäe ees karjas olla ! '
02034004	Siis Mooses raius kaks kivilauda , esimeste sarnased . Ja Mooses tõusis hommikul vara ning läks üles Siinai mäele , nõnda nagu Issand teda oli käskinud , ja võttis kätte need kaks kivilauda .
02034005	Ja Issand laskus alla pilve sees . Mooses astus seal tema juurde ja hüüdis Issanda nime .
02034006	Ja Issand möödus tema eest ning hüüdis : ' Issand , Issand on halastaja ja armuline Jumal , pika meelega ja rikas heldusest ning tõest ,
02034007	kes säilitab heldust tuhandeile , annab andeks ülekohtu ja üleastumised ning patu , aga kes siiski ei jäta süüdlast karistamata , vaid nuhtleb vanemate patud lastele ja lastelastele kolmanda ja neljanda põlveni ! '
02034008	Siis Mooses kummardas kiiresti maani , heitis silmili maha
02034009	ja ütles : ' Issand , kui ma nüüd olen armu leidnud sinu silmis , siis käigu Issand meie keskel ! Kuigi see on kangekaelne rahvas , anna siiski andeks meie pahateod ja patt ja võta meid oma pärisosaks ! '
02034010	Ja tema vastas : ' Vaata , ma teen lepingu ; ma teen kogu su rahva ees imetegusid , milliseid ei ole tehtud ühelgi maal ega ühegi rahva juures . Kogu see rahvas , kelle keskel sa oled , saab näha Issanda tegu , ja kui hirmuäratav on see , mis ma sulle teen .
02034011	Pane tähele , mida ma täna käsin sind teha ! Vaata , ma ajan su eest ära emorlased , kaananlased , hetid , perislased , hiivlased ja jebuuslased .
02034012	Hoia , et sa ei tee lepingut selle maa elanikega , kuhu sa tuled , et nad ei saaks püüdepaelaks teie keskel ,
02034013	vaid lammutage nende altarid , purustage sambad ja raiuge maha viljakustulbad ,
02034014	sest sa ei tohi kummardada teist jumalat , sellepärast et Issanda nimeks on ' Püha viha ' ! Ta on püha vihaga Jumal .
02034015	Sellepärast ära tee lepingut maa elanikega , sest need käivad hoora viisil oma jumalate järel , ohverdavad oma jumalatele ja kutsuvad sindki sööma nende ohvreist !
02034016	Ja kui sa oma poegadele võtad naisi nende tütreist ja nende tütred käivad hoora viisil oma jumalate järel , siis nad mõjustavad ka sinu poegi käima hoora viisil nende jumalate järel .
02034017	Sa ei tohi enesele teha valatud jumalaid !
02034018	Pea hapnemata leibade püha : seitse päeva söö hapnemata leiba , nõnda nagu ma sind olen käskinud , määratud ajal aabibikuus , sest aabibikuus tulid sa Egiptusest välja !
02034019	Kõik , kes avavad emakoja , on minu päralt ; samuti kõik su isased kariloomad , veiste ja lammaste esmikud .
02034020	Aga eesli esmik lunasta ühe tallega ; kui sa ei lunasta , siis murra tal kael ! Lunasta kõik oma esmasündinud pojad ! Ja tühje käsi ei tohi tulla mu palge ette !
02034021	Kuus päeva tee tööd , aga seitsmendal päeval puhka ! Ka künni - ja lõikusajal pea puhkust !
02034022	Pea nädalatepüha , kui lõikad uudsenisu , ja vilja kokkupanemise püha aasta lõpus !
02034023	Kolm korda aastas peab kogu su meessugu tulema Issanda , Iisraeli Jumala palge ette !
02034024	Jah , ma ajan rahvad ära sinu eest ja laiendan su maa-ala , ja ükski ei himusta su maad , kui sa lähed , et tulla kolm korda aastas Issanda , oma Jumala palge ette .
02034025	Sa ei tohi ohverdada mu tapaohvri verd haput leiba süües , ja paasapüha tapaohver ei tohi seista üle öö hommikuni !
02034026	Parim osa oma põllu uudseviljast vii Issanda , oma Jumala kotta ! Ära keeda kitsetalle ta ema piimas ! '
02034027	Ja Issand ütles Moosesele : ' Kirjuta enesele üles need sõnad , sest nende sõnade põhjal annan ma seaduse sinule ja Iisraelile ! '
02034028	Ja ta oli seal Issanda juures nelikümmend päeva ja nelikümmend ööd leiba söömata ja vett joomata , ja ta kirjutas laudade peale seaduse sõnad , need kümme käsusõna .
02034029	Ja kui Mooses astus alla Siinai mäelt ja Moosesel oli tulles käes kaks tunnistuslauda , siis Mooses ise ei teadnudki , et ta palge nahk hiilgas kõneluse tõttu Issandaga .
02034030	Kui Aaron ja kõik Iisraeli lapsed nägid Moosest , vaata , siis hiilgas tema palge nahk ja nad kartsid temale ligineda .
02034031	Aga Mooses hüüdis neid ; siis Aaron ja kõik koguduse ülemad tulid jälle tema juurde ja Mooses rääkis nendega .
02034032	Seejärel kõik Iisraeli lapsed tulid lähedale ja ta käskis neid teha kõike , mida Issand temale oli öelnud Siinai mäel .
02034033	Kui Mooses oli lõpetanud nendega kõnelemise , siis ta pani katte oma näo ette .
02034034	Ja iga kord , kui Mooses läks Issanda palge ette temaga rääkima , pani ta katte ära kuni väljatulekuni ; ja olles välja tulnud , rääkis ta Iisraeli lastele , mida oli kästud .
02034035	Siis Iisraeli lapsed vaatasid Moosese palet , sest Moosese palge nahk hiilgas . Aga Mooses pani jälle katte oma näo ette , kuni ta läks sisse , et temaga rääkida .
02035001	Ja Mooses kogus kokku kogu Iisraeli laste koguduse ning ütles neile : ' Need on sõnad , mille järgi Issand on teid käskinud teha :
02035002	Kuus päeva tehtagu tööd , aga seitsmes päev olgu teile püha , täielik Issanda hingamispäev ; kes siis iganes tööd teeb , seda karistatagu surmaga !
02035003	Ärge süüdake tuld hingamispäeval , kus te iganes elate ! '
02035004	Ja Mooses rääkis kogu Iisraeli laste kogudusega , öeldes : ' Issand on käskinud ja öelnud nõnda :
02035005	Võtke sellest , mis teil on , Issandale tõstelõivu ; igaüks , kes heast südamest tahab anda , toogu Issandale tõstelõivuks kulda , hõbedat ja vaske ,
02035006	sinist , purpurpunast ja helepunast lõnga ning peent linast lõime , kitsekarvu ,
02035007	punaseid jääranahku , merilehmanahku , akaatsiapuud ,
02035008	valgustusõli , palsamit võideõliks , healõhnalisi suitsutusrohte ,
02035009	karneoolikive ja ilustuskive õlarüü ja rinnakilbi jaoks .
02035010	Ja igaüks , kes teist on osav , tulgu ja tehku kõik , mida Issand on käskinud :
02035011	elamu , selle telk ja kate , haagid ja lauad , põiklatid , sambad ja jalad ,
02035012	laegas ja selle kandekangid , lepituskaas ja kattev eesriie ,
02035013	laud , selle kandekangid ja kõik selle riistad , ohvrileivad ,
02035014	lambijalg valgustuseks ja selle riistad , lambid ja valgustusõli ,
02035015	suitsutusaltar ja selle kandekangid , võideõli , healõhnalised suitsutusrohud , ukse kate elamu uksele ,
02035016	põletusohvri altar ja vaskvõrk , mis kuulub selle juurde , selle kandekangid ja kõik riistad , pesemisnõu ja selle jalg ,
02035017	õue eesriided , sambad ja jalad , õuevärava kate ,
02035018	elamu vaiad , õue vaiad ja nende nöörid ,
02035019	ametiriided pühamu teenistuseks , preester Aaroni pühad riided ja tema poegade preestriameti riided . '
02035020	Ja kogu Iisraeli laste kogudus läks ära Moosese juurest .
02035021	Siis nad tulid tagasi , igaüks , keda süda sundis , ja igaüks , kes hea meelega tahtis anda , tõi Issandale tõstelõivu kogudusetelgi ehitamiseks , kõige selle teenistuse ja pühade riiete jaoks .
02035022	Nad tulid , niihästi mehed kui naised , igaüks , kes heast südamest tahtis anda , ja tõid sõlgi , kõrvarõngaid , sõrmuseid ja keesid , igasugu kuldriistu , kõik , kes tõid Issandale kõigutusohvriks kulda .
02035023	Ja kõik , kellel leidus sinist , purpurpunast ja helepunast lõnga ning linast lõime , kitsekarvu , punaseid jääranahku ja merilehmanahku , tõid neid .
02035024	Igaüks , kes sai tõstelõivuks annetada hõbedat või vaske , tõi Issandale tõstelõivu ; ja igaüks , kellel leidus akaatsiapuud , tõi seda kõigi tööde tarviduseks .
02035025	Ja kõik osavad naised ketrasid käsitsi ning tõid kedratud sinist , purpurpunast ja helepunast lõnga ning linast lõime .
02035026	Ja kõik naised , keda süda selleks sundis ja kes oskasid , ketrasid kitsekarvu .
02035027	Aga ülemad tõid karneoolikive ja ilustuskive õlarüü ja rinnakilbi jaoks ,
02035028	palsamit , õli valgustuseks ning võideõliks ja healõhnaliseks suitsutusrohuks .
02035029	Kõik Iisraeli lapsed , mehed ja naised , keda süda sundis tooma kõige valmistamiseks , mida Issand oli Moosese läbi käskinud teha , tõid Issandale vabatahtliku ohvri .
02035030	Ja Mooses ütles Iisraeli lastele : ' Vaadake , Issand on nimepidi kutsunud Betsaleeli , Huuri poja Uuri poja Juuda suguharust ,
02035031	ja on teda täitnud Jumala Vaimuga , tarkuse , mõistuse ja teadmistega ning igasugu tööoskusega ,
02035032	et kujundada kunstipäraseid töid kullast , hõbedast ja vasest ,
02035033	uurendada kive raamistuse jaoks ja nikerdada puud , tehes igasugu kunstipärast tööd .
02035034	Ta on temale ja Oholiabile , Ahisamaki pojale Daani suguharust , andnud oskuse teisi õpetada .
02035035	Ta on neid täitnud oskusega teha igasugu tööd , olgu sepa - või kuduja - või kangakirjajatöö sinisest , purpurpunasest ja helepunasest lõngast ning linasest lõimest , või olgu kangrutöö , teha kõiki töid ja olla leidlik kunstipärastes töödes .
02036001	Betsaleel ja Oholiab ning kõik oskusega mehed , kellele Issand on andnud tarkuse ja mõistuse , et nad teaksid , kuidas teha kõiki töid pühamu ehitamisel , tehku kõik , nagu Issand on käskinud ! '
02036002	Siis Mooses kutsus seda tegema Betsaleeli ja Oholiabi ning kõik osavad mehed , kellele Issand oli andnud tarkust südamesse , igaühe , keda ta süda sundis tööle minema .
02036003	Ja nemad võtsid Mooseselt vastu kogu tõstelõivu , mida Iisraeli lapsed olid toonud pühamu ehitustööks , mis neil tuli teha . Aga temale toodi igal hommikul veel vabatahtlikke ande .
02036004	Siis tulid kõik need osavad , kes tegid kõiki pühamu töid , igaüks oma töö juurest , mida ta parajasti oli tegemas ,
02036005	ja rääkisid Moosesega , öeldes : ' Rahvas toob rohkem , kui on tarvis selle töö tegemiseks , mida Issand on käskinud teha . '
02036006	Siis Mooses käskis leeris kuulutada ja öelda : ' Ükski mees ja naine ärgu töötagu enam pühamu tõstelõivu jaoks ! ' Siis rahvas enam ei toonud ,
02036007	sest tagavara oli küllaldane kogu tööks , mida tuli teha , ja jäi ülegi .
02036008	Siis tegid kõik oskusega mehed töötegijate hulgast elamu kümnest vaibast , mis olid korrutatud linasest lõimest ning sinisest , purpurpunasest ja helepunasest lõngast kunstipäraselt sissekootud keerubitega .
02036009	Iga vaiba pikkus oli kakskümmend kaheksa küünart ja iga vaiba laius neli küünart ; kõigil vaipadel olid samad mõõdud .
02036010	Viis vaipa seoti üksteisega kokku , samuti seoti ka viis teist vaipa üksteisega kokku .
02036011	Siis tehti sinised aasad esimese vaiba servale , äärmisele esimeses reastuses ; samasugused tehti ka teise reastuse äärmise vaiba servale .
02036012	Viiskümmend aasa tehti esimesele vaibale ja viiskümmend aasa tehti vaiba servale , mis oli teises reastuses ; aasad olid üksteisega kohakuti .
02036013	Siis tehti viiskümmend kuldhaaki ja vaibad ühendati üksteise külge ; nõnda sai täielik elamu .
02036014	Siis tehti kitsekarvadest vaibad telgiks elamu kohale ; neid vaipu tehti üksteist .
02036015	Iga vaiba pikkus oli kolmkümmend küünart ja iga vaiba laius neli küünart ; üheteistkümnel vaibal olid samad mõõdud .
02036016	Siis seoti kokku viis vaipa eraldi ja kuus vaipa eraldi .
02036017	Vaiba servale , äärmisele reastuses , tehti viiskümmend aasa , samuti tehti vaiba servale teises reastuses viiskümmend aasa .
02036018	Siis tehti viiskümmend vaskhaaki telgi ühendamiseks üheks tervikuks .
02036019	Ja telgile tehti kate punastest jääranahkadest ning selle peale veel kate merilehmanahkadest .
02036020	Elamule tehti püstipandavad lauad akaatsiapuust .
02036021	Iga laua pikkus oli kümme küünart ja iga laua laius oli poolteist küünart .
02036022	Igal laual oli kaks tappi , mis olid üksteisega ühendatud ; nõnda tehti kõik elamu lauad .
02036023	Ja elamule tehti laudu : kakskümmend lauda lõunapoolse külje jaoks lõuna suunas .
02036024	Kahekümnele lauale tehti alla nelikümmend hõbejalga : kaks jalga iga laua alla mõlema tapi jaoks .
02036025	Elamu teise külje jaoks põhja suunas tehti kakskümmend lauda
02036026	ja nende nelikümmend hõbejalga : kaks jalga iga laua all .
02036027	Aga elamu läänepoolse tagakülje jaoks tehti kuus lauda .
02036028	Ja kaks lauda tehti elamu tagakülje nurkade jaoks .
02036029	Need moodustasid kaksiklauad , mis olid ühendatud alt üles kuni esimese rõngani ; nõnda tehti nende mõlemaga mõlema nurga jaoks .
02036030	Neid oli siis kaheksa lauda ja nende hõbejalgu oli kuusteist jalga : kaks jalga iga laua all .
02036031	Siis tehti akaatsiapuust põiklatid : viis latti elamu ühe külje laudade jaoks ,
02036032	viis latti elamu teise külje laudade jaoks ja viis latti elamu laudade jaoks läänepoolses tagaküljes .
02036033	Keskmine põiklatt tehti kulgema keset laudu servast servani .
02036034	Lauad karrati kullaga ja neile tehti kuldrõngad lattide asemeiks ; ka latid karrati kullaga .
02036035	Siis tehti eesriie sinisest , purpurpunasest ja helepunasest lõngast ning korrutatud linasest lõimest ; see tehti kunstipäraselt sissekootud keerubitega .
02036036	Sellele tehti neli akaatsiapuust sammast ja need karrati kullaga ; nende haagid olid kullast ja neile valati neli hõbejalga .
02036037	Siis tehti telgi uksele kate sinisest , purpurpunasest ja helepunasest lõngast ning korrutatud linasest lõimest kunstipäraselt kootuna ,
02036038	ja selle viis sammast ning nende haagid . Nende nupud ja põrgad karrati kullaga ; nende viis jalga tehti vasest .
02037001	Ja Betsaleel tegi akaatsiapuust laeka , kaks ja pool küünart pika , poolteist küünart laia ja poolteist küünart kõrge .
02037002	Ta kardas selle puhta kullaga seest - ja väljastpoolt ja tegi sellele kuldpärja ümber .
02037003	Ta valas sellele neli kuldrõngast nelja jala jaoks : kaks rõngast ühte külge ja kaks rõngast teise külge .
02037004	Ta tegi akaatsiapuust kandekangid ja kardas need kullaga .
02037005	Ta pistis kangid rõngastesse laeka külgedel , laeka kandmiseks .
02037006	Ta tegi puhtast kullast lepituskaane , kaks ja pool küünart pika ja poolteist küünart laia .
02037007	Ta tegi kullast kaks keerubit ; ta tegi need sepisena lepituskaane kumbagi otsa ,
02037008	ühe keerubi ühte ja teise keerubi teise otsa ; ta tegi kummaski otsas olevad keerubid lepituskaanega ühest tükist .
02037009	Keerubid sirutasid oma tiivad ülespoole , kattes oma tiibadega lepituskaant , ja nende palged olid vastamisi ; keerubite palged olid lepituskaane poole .
02037010	Ja ta tegi akaatsiapuust laua , kaks küünart pika , küünar laia ja poolteist küünart kõrge .
02037011	Ta kardas selle puhta kullaga ja tegi sellele kuldpärja ümber .
02037012	Ta tegi sellele kämblalaiuse põõna ümber ja tegi ümber põõna kuldpärja .
02037013	Ta valas sellele neli kuldrõngast ja kinnitas rõngad nelja nurga külge selle nelja jala juures .
02037014	Rõngad olid otse põõna kõrval kangide asemeiks laua kandmisel .
02037015	Ta tegi akaatsiapuust kangid laua kandmiseks ja kardas need kullaga .
02037016	Ja ta tegi puhtast kullast riistad , mis olid laua peal : vaagnad ja kausid , peekrid ja kannud joogiohvri toomiseks .
02037017	Ja ta tegi puhtast kullast lambijala ; ta tegi selle lambijala koos aluse ja harudega sepisetööna ; selle karikakesed , nupud ja õiekesed olid sellega ühest tükist .
02037018	Selle küljest lähtus kuus haru : ühest küljest kolm lambijala haru ja teisest küljest kolm lambijala haru .
02037019	Ühel harul oli kolm mandliõiekujulist karikakest nupu ja õiekesega , samuti oli teisel harul kolm mandliõiekujulist karikakest nupu ja õiekesega ; nõnda oli neil kuuel harul , mis lambijalast lähtusid .
02037020	Aga lambijalal enesel oli neli mandliõiekujulist karikakest nupu ja õiekesega :
02037021	iga harupaari all oli üks nupp neil kuuel harul , mis lambijalast väljusid .
02037022	Nupud ja harud olid sellega ühest tükist , tervikliku sepisetööna puhtast kullast .
02037023	Ja ta tegi sellele seitse lampi ning puhtast kullast tahikäärid ja tahikarbid .
02037024	Ta tegi selle koos kõigi selle riistadega ühest talendist puhtast kullast .
02037025	Ja ta tegi akaatsiapuust suitsutusaltari , küünar pika ja küünar laia , neljanurgelise ja kaks küünart kõrge ; sarved olid sellega ühest tükist .
02037026	Ta kardas selle puhta kullaga , selle pealise , küljed ümberringi ja sarved ; ja ta tegi sellele kuldääre ümber .
02037027	Ta tegi sellele kaks kuldrõngast selle ääre alla , kahele poole , kumbagi külge asemeiks kangidele , millega seda kanti .
02037028	Ta tegi kangid akaatsiapuust ja kardas need kullaga .
02037029	Ja ta valmistas püha võideõli ja puhast , healõhnalist suitsutusrohtu rohusegajate viisil .
02038001	Ja ta tegi akaatsiapuust põletusohvrialtari , viis küünart pika ja viis küünart laia , neljanurgelise ja kolm küünart kõrge .
02038002	Ta tegi selle neljale nurgale sarved ; sarved olid sellega ühest tükist ; ja ta kardas selle vasega .
02038003	Ta tegi kõik altari riistad , tuhanõud , labidad , piserdusnõud , hargid ja sütepannid ; kõik selle riistad ta tegi vasest .
02038004	Ta tegi altarile võrestiku , võrgukujulise töö vasest , ääre alla , altpoolt vaadates poole altarini .
02038005	Ta valas neli rõngast vaskvõrestiku neljale nurgale kangide asemeiks .
02038006	Ta tegi akaatsiapuust kandekangid ja kardas need vasega .
02038007	Ta pistis kandekangid rõngastesse altari külgedel ; ta tegi selle laudadest õõnsakujulisena .
02038008	Ja ta tegi vaskpesemisnõu ja selle vaskjala nende teenistuses olevate naiste peeglitest , kes teenisid kogudusetelgi ukse juures .
02038009	Ja ta tegi õue : lõunapoolses küljes , keskpäeva pool , oli õuel sada küünart korrutatud linasest lõimest eesriideid ,
02038010	nende kakskümmend sammast ja kakskümmend vaskjalga ; sammaste haagid ja põrgad olid hõbedast .
02038011	Nõndasamuti oli põhjapoolses küljes sada küünart eesriideid , nende kakskümmend sammast ja kakskümmend vaskjalga ; sammaste haagid ja põrgad olid hõbedast .
02038012	Läänepoolses küljes oli viiskümmend küünart eesriideid , nende kümme sammast ja kümme jalga ; sammaste haagid ja põrgad olid hõbedast .
02038013	Idapoolses küljes , päikesetõusu pool , oli viiskümmend küünart eesriideid :
02038014	ühel pool oli viisteist küünart eesriideid , nende kolm sammast ja kolm jalga ,
02038015	samuti oli teisel pool ; ühel ja teisel pool õueväravat oli võrdselt viisteist küünart eesriideid , nende kolm sammast ja kolm jalga .
02038016	Kõik eesriided ümber õue olid korrutatud linasest lõimest .
02038017	Sammaste jalad olid vasest , sammaste haagid ja põrgad hõbedast , nende nupud hõbedaga karratud ; kõigil õue sammastel olid hõbepõrgad .
02038018	Õuevärava kate oli kirjatud töö sinisest , purpurpunasest ja helepunasest lõngast ning korrutatud linasest lõimest , kakskümmend küünart pikk , laiusele vastavalt viis küünart kõrge , nagu muud õue eesriided .
02038019	Nende neli sammast ja neli jalga olid vasest , nende haagid hõbedast , nende nuppude kard ja põrgad samuti hõbedast .
02038020	Kõik elamu ja ümber oleva õue vaiad olid vasest .
02038021	See on elamu , tunnistuselamu kulude arvestus , mis tehti Moosese käsul ; selle tegid leviidid preester Aaroni poja Iitamari juhatusel :
02038022	Betsaleel , Huuri poja Uuri poeg Juuda suguharust on valmistanud kõik , milleks Issand oli Moosesele käsu andnud ,
02038023	ja koos temaga Oholiab , Ahisamaki poeg Daani suguharust , kui sepp ning osav kuduja ja kangakirjaja sinist , purpurpunast ja helepunast lõnga ning linast lõime kasutades .
02038024	Kõike kulda , mis oli kõigutusohvri kuld , mida tööks tarvitati kõigi pühamu tööde juures , oli kakskümmend üheksa talenti ja seitsesada kolmkümmend seeklit püha seekli järgi .
02038025	Ja hõbedat neilt , kes koguduse hulgast olid ära loetud , oli sada talenti ja tuhat seitsesada seitsekümmend viis seeklit püha seekli järgi ,
02038026	üks beka pea kohta , see on pool seeklit püha seekli järgi kõigilt , kes astusid äraloetute hulka , kahekümneaastased ja üle selle , kuuesaja kolme tuhande viiesaja viiekümnelt .
02038027	See sada talenti hõbedat oli pühamu jalgade ja eesriide jalgade valamiseks , sada talenti sajaks jalaks , talent iga jala jaoks .
02038028	Aga sellest tuhande seitsmesaja seitsmekümne viiest seeklist tegi ta sammastele haagid , kardas nende nupud ja valmistas põrgad .
02038029	Kõigutusohvri vaske oli seitsekümmend talenti ja kaks tuhat nelisada seeklit .
02038030	Sellest tehti kogudusetelgi ukse jalad , vaskaltar ja selle küljes olev vaskvõrestik , kõik altari riistad ,
02038031	ümberringi oleva õue jalad , õuevärava jalad , kõik telgi vaiad ja kõik ümberringi oleva õue vaiad .
02039001	Ja kootud riided pühamu teenistuseks tehti sinisest , purpurpunasest ja helepunasest lõngast ; samuti tehti Aaronile pühad riided , nagu Issand Moosest oli käskinud .
02039002	Õlarüü tehti kuldsest , sinisest , purpurpunasest ja helepunasest lõngast ning korrutatud linasest lõimest .
02039003	Kuldplaadid taoti õhukeseks ja lõigati kiududeks , et neid kunstipäraselt kududa sinise , purpurpunase ja helepunase lõnga ning linase lõime sekka .
02039004	Õlarüüle tehti ühendatud õlatükid , mõlemast otsast seotud .
02039005	Kunstipärane kinnitusvöö selle küljes oli sellega ühest tükist ja samasugune töö kuldsest , sinisest , purpurpunasest ja helepunasest lõngast ning korrutatud linasest lõimest , nagu Issand Moosest oli käskinud .
02039006	Siis ümbritseti kuldäärisega karneoolikivid , millesse olid pitsatitaoliselt uurendatud Iisraeli poegade nimed .
02039007	Need asetati õlarüü õlatükkidele kui mälestuskivid Iisraeli poegadele , nagu Issand Moosest oli käskinud .
02039008	Rinnakilp tehti kunstipäraselt kootuna , nagu oli tehtud õlarüügi , kuldsest , sinisest , purpurpunasest ja helepunasest lõngast ning korrutatud linasest lõimest .
02039009	See oli neljanurgeline ; rinnakilp oli tehtud kahekordsena , vaksapikkune ja vaksalaiune kahekordselt .
02039010	See kaeti nelja rea kalliskividega : rubiin , topaas , smaragd ridamisi esimeses reas ;
02039011	teises reas : türkiis , safiir , jaspis ;
02039012	kolmandas reas : hüatsint , ahhaat , ametüst ;
02039013	neljandas reas : krüsoliit , karneool , nefriit ; kuldäärisest ümbritsetuna olid need oma asemeis .
02039014	Kivid olid vastavalt Iisraeli poegade nimedele nende kaheteistkümne nimega , igal pitsatitaoliselt uurendatud nimi vastavalt kaheteistkümnele suguharule .
02039015	Rinnakilbile tehti puhtast kullast nööritaoliselt keerutatud ketid .
02039016	Siis tehti kaks kuldäärist ja kaks kuldrõngast ; need mõlemad rõngad kinnitati rinnakilbi kahe nurga külge .
02039017	Ja need kaks kuldnööri pandi mõlemasse rõngasse rinnakilbi nurkadel .
02039018	Mõlema nööri mõlemad otsad kinnitati mõlema äärise külge ja need kinnitati õlatükkidele õlarüü esiküljes .
02039019	Siis tehti kaks kuldrõngast ja need pandi rinnakilbi kahte nurka , selle ääre külge , mis on seespool vastu õlarüüd .
02039020	Siis tehti veel kaks kuldrõngast ja need kinnitati õlarüü mõlema õlatüki külge , selle esikülje allosasse , ühenduskohale ülespoole õlarüü vööd .
02039021	Rõngastega rinnakilp seoti sinise nööriga õlarüü rõngaste külge , nõnda et see oli ülalpool õlarüü vööd , ja et rinnakilp ei saanud lahti tulla õlarüü küljest , nagu Issand Moosest oli käskinud .
02039022	Õlarüü ülekuub tehti üleni sinisest lõngast kootuna .
02039023	Ülekuue pea avaus oli nagu raudrüü avaus : avause ümber oli äär , et see ei rebeneks .
02039024	Ülekuue palistuse külge tehti granaatõunad sinisest , purpurpunasest ja helepunasest korrutatud lõngast .
02039025	Siis tehti puhtast kullast kellukesed ja need kinnitati granaatõunte vahele ümber ülekuue palistuse , granaatõunte vahele :
02039026	kelluke ja granaatõun , kelluke ja granaatõun ümber teenistusülekuue palistuse , nagu Issand Moosest oli käskinud .
02039027	Aaronile ja tema poegadele tehti kootud linased särgid ,
02039028	linasest riidest peakate ja linasest riidest mähitavad peamähised , linased korrutatud lõngast püksid ,
02039029	ja korrutatud linasest , sinisest , purpurpunasest ja helepunasest lõngast kunstipäraselt tehtud vöö , nagu Issand Moosest oli käskinud .
02039030	Puhtast kullast tehti laubaehe , püha kroon , ja selle peale kirjutati pitsatiuurenduse sarnaselt kiri : ' Issandale pühitsetud . '
02039031	Selle külge kinnitati sinine nöör , millega see seoti üles peakatte külge , nagu Issand Moosest oli käskinud .
02039032	Nõnda valmis kogu töö : elamu , kogudusetelk . Iisraeli lapsed tegid kõik . Nõnda nagu Issand Moosest oli käskinud , nõnda nad tegid .
02039033	Siis nad tõid Moosese juurde elamu , telgi ja kõik selle riistad , haagid , lauad , põiklatid , sambad ja jalad ,
02039034	katte punastest jääranahkadest , katte merilehmanahkadest , katva eesriide ,
02039035	tunnistuslaeka ja selle kangid , lepituskaane ,
02039036	laua kõigi selle riistadega , ohvrileivad ,
02039037	puhtast kullast lambijala lampidega lampide reastuses , ja kõik selle riistad , valgustusõli ,
02039038	kuldaltari , võideõli , healõhnalisi suitsutusrohte , telgi ukse katte ,
02039039	vaskaltari ja vaskvõrestiku selle küljes , selle kangid ja kõik riistad , pesemisnõu ja selle jala ,
02039040	õue eesriided , selle sambad ja jalad , õuevärava katte , selle nöörid ja vaiad , kõik riistad kogudusetelgi teenistuseks ,
02039041	ametiriided pühamu teenistuseks , preester Aaroni pühad riided ja tema poegade preestriameti riided .
02039042	Täpselt , nagu Issand Moosest oli käskinud , nõnda olid Iisraeli lapsed teinud kõik selle töö .
02039043	Ja Mooses vaatas kõike seda tööd ja näe , nad olid selle teinud , nagu Issand oli käskinud . Nad olid just nõnda teinud . Ja Mooses õnnistas neid .
02040001	Ja Issand rääkis Moosesega , öeldes :
02040002	' Esimese kuu esimesel päeval püstita elamu-kogudusetelk !
02040003	Aseta sinna tunnistuslaegas ja varja laegast eesriidega !
02040004	Vii sinna laud ja korralda , mis selle peal tuleb korraldada ; vii sinna lambijalg ja sea lambid üles !
02040005	Aseta kuldne suitsutusaltar tunnistuslaeka ette ja riputa kate elamu uksele !
02040006	Aseta põletusohvri altar elamu-kogudusetelgi ukse ette !
02040007	Aseta pesemisnõu kogudusetelgi ja altari vahele ja pane sellesse vett !
02040008	Sea õu ümberringi üles ja riputa kate õueväravale !
02040009	Võta võideõli ja võia elamut ja kõike , mis selles on ; pühitse seda ja kõiki selle riistu , et see saaks pühaks !
02040010	Võia põletusohvri altarit ja kõiki selle riistu , ja pühitse altarit , et altar saaks kõige pühamaks !
02040011	Võia pesemisnõu ja selle jalga ja pühitse seda !
02040012	Lase Aaron ja tema pojad astuda kogudusetelgi ukse juurde ja pese neid veega !
02040013	Pane Aaronile selga pühad riided ja võia ning pühitse teda , ja tema olgu mulle preestriks !
02040014	Lase ka tema pojad ette astuda ja pane neile särgid selga !
02040015	Võia neid , nagu sa võidsid nende isa , ja nad saagu mulle preestriteks ! See olgu neile igavesse preestriametisse võidmiseks põlvest põlve ! '
02040016	Ja Mooses tegi kõik . Nõnda nagu Issand teda oli käskinud , nõnda ta tegi .
02040017	Elamu püstitati teise aasta esimese kuu esimesel päeval .
02040018	Mooses püstitas elamu : ta seadis selle jalad , paigutas lauad , asetas põiklatid ja pani sambad püsti .
02040019	Ta laotas elamu peale telgi ja pani selle peale telgikatte , nagu Issand Moosest oli käskinud .
02040020	Siis ta võttis tunnistuse ja pani selle laekasse , pistis kandekangid laeka külge ja pani lepituskaane laekale peale .
02040021	Ta viis laeka elamusse , riputas eesriide varjuks ja varjas tunnistuslaegast , nagu Issand Moosest oli käskinud .
02040022	Ta pani laua kogudusetelki , elamu põhjapoolsesse külge , väljapoole eesriiet ,
02040023	ja seadis selle peal leivad Issanda ette korra kohaselt , nagu Issand Moosest oli käskinud .
02040024	Ta asetas lambijala kogudusetelki , elamu lõunapoolsesse külge , lauaga kohakuti ,
02040025	ja seadis lambid üles Issanda ette , nagu Issand Moosest oli käskinud .
02040026	Ta asetas kuldaltari kogudusetelki eesriide ette
02040027	ja süütas selle peal healõhnalist suitsutusrohtu , nagu Issand Moosest oli käskinud .
02040028	Ta riputas elamule uksekatte .
02040029	Ta asetas põletusohvri altari elamu-kogudusetelgi ukse ette ja ohverdas selle peal põletus - ja roaohvreid , nagu Issand Moosest oli käskinud .
02040030	Ta asetas pesemisnõu kogudusetelgi ja altari vahele ja pani sellesse vett pesemiseks .
02040031	Mooses , Aaron ja tema pojad pesid selles oma käsi ja jalgu :
02040032	nad pesid , kui nad läksid kogudusetelki või astusid altari juurde , nii nagu Issand Moosest oli käskinud .
02040033	Elamu ja altari ümber ta püstitas õue ja riputas katte õueväravale . Nõnda lõpetas Mooses selle töö .
02040034	Siis pilv kattis kogudusetelgi ja Issanda auhiilgus täitis elamu .
02040035	Isegi Mooses ei võinud minna kogudusetelki , sest pilv oli laskunud selle peale ja Issanda auhiilgus täitis elamu .
02040036	Ja kõigil oma rännakuil läksid Iisraeli lapsed teele alles siis , kui pilv elamu pealt üles tõusis .
02040037	Aga kui pilv ei tõusnud üles , siis nad ei läinudki teele kuni selle päevani , mil see jälle üles tõusis .
02040038	Jah , elamu peal oli päeval Issanda pilv , ja öösel oli selles tuli kogu Iisraeli soo nähes kõigil nende rännakuil .
03001001	Ja Issand kutsus Moosese ning rääkis kogudusetelgist temaga , öeldes :
03001002	' Räägi Iisraeli lastega ja ütle neile : Kui keegi teist tahab tuua Issandale ohvrianni kariloomadest , siis ta toogu oma ohvriand veistest või lammastest ja kitsedest !
03001003	Kui tema ohvrianniks on põletusohver veistest , siis ta toogu üks veatu isaloom ; ta toogu see kogudusetelgi ukse juurde , et ta leiaks armu Issanda ees !
03001004	Ja ta pangu oma käsi põletusohvri pea peale , et see leiaks armu tema heaks ja tooks temale lepituse !
03001005	Siis ta tapku mullikas Issanda ees ja Aaroni pojad , preestrid , toogu veri ning piserdagu verd ümberringi altarile , mis on kogudusetelgi ukse ees !
03001006	Ta nülgigu põletusohver ja raiugu see tükkideks !
03001007	Ja preester Aaroni pojad tehku altarile tuli ja pangu puid tulle !
03001008	Ja preestrid , Aaroni pojad , seadku tükid koos pea ja rasvaga puude peale , mis on altaril olevas tules !
03001009	Sisikond ja jalad pestagu veega , ja preester süüdaku see kõik altaril põlema : see on põletusohver , healõhnaline tuleohver Issandale !
03001010	Ja kui ta ohvriand põletusohvriks on lammastest või kitsedest , siis ta toogu selleks veatu isaloom
03001011	ja tapku see Issanda ees altari põhjapoolses küljes ; ja preestrid , Aaroni pojad , piserdagu selle verd altarile ümberringi !
03001012	Ja ta raiugu see tükkideks koos pea ja rasvaga , ja preester seadku need puude peale , mis on altaril olevas tules !
03001013	Sisikond ja jalad pestagu veega , ja preester toogu kõik see ning süüdaku altaril põlema : see on põletusohver , healõhnaline tuleohver Issandale !
03001014	Ja kui tema ohvrianniks Issandale on põletusohver lindudest , siis ta toogu oma ohver turteltuvidest või muudest tuvidest !
03001015	Preester viigu see altari juurde ja näpistagu sellelt pea ning süüdaku see altaril põlema ; ja selle veri pigistatagu altari seina peale !
03001016	Ta eemaldagu selle pugu koos sulestikuga ja visaku see altari kõrvale , idapoolsesse külge , tuhaasemele !
03001017	Siis ta lõigaku see lõhki tiibade juurest , ilma neid eraldamata , ja preester süüdaku see altaril põlema puude peal , mis on tules : see on põletusohver , healõhnaline tuleohver Issandale !
03002001	Kui keegi tahab tuua Issandale roaohvrianni , siis olgu ta ohvriand peenest jahust ; ta valagu selle peale õli ja pangu peale viirukit
03002002	ning viigu see preestritele , Aaroni poegadele ; ja preester võtku sellest peotäis , peenest jahust ja õlist , ja kõik viiruk , ja preester süüdaku see altaril põlema kui meenutusohver , kui healõhnaline tuleohver Issandale !
03002003	Ja mis roaohvrist üle jääb , olgu Aaroni ja ta poegade jagu kui väga püha osa Issanda tuleohvritest !
03002004	Aga kui sa tahad tuua roaohvrianni ahjus küpsetatust , siis olgu need peenest jahust , õliga segatud hapnemata koogid või õliga võitud hapnemata kakukesed !
03002005	Ja kui su ohvrianniks on roaohver , mis valmistatakse pannil , siis olgu see õliga segatud peenest jahust , hapnemata :
03002006	murra see palukesteks ja vala õliga üle : see on roaohver !
03002007	Ja kui su ohvrianniks on katlas keedetud roaohver , siis olgu see peenest jahust , õliga valmistatud !
03002008	Roaohver , mis neist aineist on valmistatud , vii Issandale : see antagu preestri kätte ja tema viigu see altarile .
03002009	Ja preester võtku roaohvrist ära meenutusohvri osa ning süüdaku altaril põlema kui healõhnaline tuleohver Issandale !
03002010	Ja mis roaohvrist üle jääb , olgu Aaroni ja ta poegade jagu kui väga püha osa Issanda tuleohvritest !
03002011	Ühtegi roaohvrit , mille toote Issandale , ärge valmistage hapnenust , sest haputaignat ja mett ei tohi te iialgi süüdata põlema Issandale tuleohvriks !
03002012	Esimese saagi ohvrianniks võite neid küll tuua Issandale , aga altaril ei tohi neid ohverdada magusaks lõhnaks .
03002013	Ja kõik oma roaohvriannid soola soolaga , ärgu puudugu su roaohvrites su Jumala osadusesool ; ohverda soola kõigis oma ohvriandides !
03002014	Aga kui sa tood Issandale roaohvri uudseviljast , siis too oma uudsevilja roaohvrina värskeid teri tulel kuivatatud viljapeadest !
03002015	Vala selle peale õli ja pane viirukit ; see on roaohver !
03002016	Ja preester süüdaku põlema meenutusohvri osa teradest ja õlist koos kogu viirukiga ; see on tuleohver Issandale !
03003001	Ja kui kellegi ohvriand on tänuohver ja ta toob selle veistest , siis olgu see veatu isane või emane loom , kelle ta viib Issanda palge ette !
03003002	Ta pangu oma käsi oma ohvrianni pea peale ja tapku see kogudusetelgi ukse ees ; ja Aaroni pojad , preestrid , piserdagu verd altarile ümberringi !
03003003	Tänuohvrist ta toogu Issandale tuleohvriks sisikonda kattev rasv , kõik rasv , mis on sisikonna küljes ,
03003004	mõlemad neerud ja rasv , mis on nende küljes nimmetel , ja maksarasv , mis ta eraldagu neerude juurest !
03003005	Ja Aaroni pojad süüdaku see altaril põlema põletusohvri peal , mis on puude peal tules , kui healõhnaline tuleohver Issandale !
03003006	Aga kui tema ohvriand on lammastest või kitsedest , tänuohvriks Issandale , siis olgu see veatu isane või emane loom , kelle ta toob !
03003007	Kui see on lambatall , kelle ta toob oma ohvrianniks , siis ta toogu see Issanda ette ,
03003008	pangu oma käsi ohvrianni pea peale ja tapku see kogudusetelgi ees ; ja Aaroni pojad piserdagu selle verd altarile ümberringi !
03003009	Ja ta toogu tänuohvrist Issandale tuleohvriks selle rasv , kogu rasvane saba , ta peab selle eraldama sabaluu juurest , ja sisikonna katterasv , kõik rasv , mis on sisikonna küljes ,
03003010	mõlemad neerud ja rasv , mis on nende küljes nimmetel , ja maksarasv , mis ta eraldagu neerude juurest !
03003011	Ja preester süüdaku see altaril põlema kui tuleohvri roog Issandale !
03003012	Ja kui tema ohvrianniks on kits , siis ta toogu see Issanda ette ,
03003013	pangu oma käsi selle pea peale ja tapku see kogudusetelgi ees ; ja Aaroni pojad piserdagu selle verd altarile ümberringi !
03003014	Ja ta toogu sellest oma ohvriannina Issandale tuleohvriks sisikonda kattev rasv , kõik rasv , mis on sisikonna küljes ,
03003015	mõlemad neerud ja rasv , mis on nende küljes nimmetel , ja maksarasv , mis ta eraldagu neerude juurest !
03003016	Ja preester süüdaku see altaril põlema kui healõhnaline tuleohvri roog ; kõik rasv kuulub Issandale !
03003017	See olgu teie sugupõlvedele igaveseks seaduseks kõigis teie asupaigus : te ei tohi süüa mitte mingisugust rasva ja verd ! '
03004001	Ja Issand rääkis Moosesega , öeldes :
03004002	' Räägi Iisraeli lastega ja ütle : Kui keegi kogemata patustab ja teeb mõne Issanda käsu vastu midagi , mida ei tohi teha , siis :
03004003	kui pattu teeb võitud preester , koormates rahvast süüga , siis ta peab patu pärast , mida ta on teinud , tooma ühe veatu noore härjavärsi Issandale patuohvriks .
03004004	Ta viigu härjavärss kogudusetelgi ukse juurde Issanda ette ja pangu oma käsi härjavärsi pea peale ning tapku härjavärss Issanda ees !
03004005	Ja võitud preester võtku härjavärsi veri ning viigu kogudusetelki !
03004006	Siis preester kastku oma sõrm verre ja tilgutagu verd Issanda ees seitse korda pühamu eesriide ees !
03004007	Ja preester määrigu verd Issanda ees kogudusetelgis oleva healõhnalise suitsutusohvri altari sarvedele ning valagu kõik härjavärsi veri põletusohvrialtari aluse kõrvale , mis on kogudusetelgi ukse juures !
03004008	Ja ta võtku ära kõik patuohvri härjavärsi rasv , sisikonda kattev rasv , kõik rasv , mis on sisikonna küljes ,
03004009	mõlemad neerud ja rasv , mis on nende küljes nimmetel , ja maksarasv , mis ta eraldagu neerude juurest
03004010	samal viisil , nagu see eraldatakse tänuohvrihärjast ; ja preester süüdaku see põlema põletusohvrialtaril !
03004011	Aga härjavärsi nahk ja kõik tema liha koos pea ja jalgadega , sisikond ja rupskid ,
03004012	kogu ülejäänud härjavärss ta viigu väljapoole leeri ühte puhtasse paika , kuhu kallatakse tuhka , ja ta põletagu see tulega puude peal ; seal , kuhu tuhk kallatakse , tuleb see põletada !
03004013	Ja kui kogu Iisraeli kogudus eksib , aga nõnda , et koguduse silma eest jääb varjatuks , et nad on teinud mõne Issanda käsu vastu midagi , mida ei tohi teha , ja saavad süüdlasteks ,
03004014	ja patt , mida nad on teinud , saab ometi teatavaks , siis kogudus toogu üks noor härjavärss patuohvriks ja viigu see kogudusetelgi ette !
03004015	Koguduse vanemad pangu oma käed härjavärsi pea peale Issanda ees ja härjavärss tapetagu Issanda ees !
03004016	Ja võitud preester viigu härjavärsi veri kogudusetelki !
03004017	Preester kastku oma sõrm verre ja tilgutagu seitse korda Issanda ees , eesriide ees !
03004018	Ja ta määrigu verd altari sarvedele , mis on Issanda ees kogudusetelgis , aga kõik ülejäänud veri ta valagu põletusohvrialtari alusele , mis on kogudusetelgi ukse ees !
03004019	Ja ta eraldagu sellest kõik rasv ning süüdaku altaril põlema
03004020	ja talitagu härjavärsiga nõnda , nagu ta talitas patuohvri härjavärsiga ; ta talitagu sellega selsamal viisil ! Kui preester nõnda on neile lepitust toimetanud , siis antakse neile andeks .
03004021	Ta viigu härjavärss väljapoole leeri ja põletagu see ära , nõnda nagu ta põletas eelmise härjavärsi ; see on koguduse patuohver !
03004022	Kui üks vürst patustab ja kogemata teeb Issanda , oma Jumala mõne käsu vastu midagi , mida ei tohi teha , ja saab süüdlaseks ,
03004023	aga temale tehakse teatavaks ta patt , mida ta on teinud , siis ta viigu oma ohvrianniks üks veatu sikk !
03004024	Ta pangu oma käsi siku pea peale ja tapku see selles paigas , kus Issanda ees põletusohvrit tapetakse ; see on patuohver !
03004025	Preester võtku sõrmega patuohvri verd ja määrigu põletusohvri altari sarvedele , aga ülejäänud veri ta valagu põletusohvri altari aluse kõrvale !
03004026	Ja ta süüdaku kõik selle rasv altaril põlema , nõnda nagu tänuohvri rasv ; kui preester on tema ees lepitust teinud ta patu pärast , siis antakse temale andeks !
03004027	Kui keegi maa rahva seast kogemata patustab , tehes mõne Issanda käsu vastu midagi , mida ei tohi teha , ja saab süüdlaseks ,
03004028	aga temale saab teatavaks ta patt , mida ta on teinud , siis ta toogu ohvrianniks üks veatu kits , emane loom , oma patu pärast , mida ta on teinud ,
03004029	ja pangu oma käsi patuohvri pea peale ning tapku patuohver põletusohvri paigas !
03004030	Preester võtku sõrmega verd ja määrigu põletusohvri altari sarvedele , aga kõik ülejäänud veri ta valagu altari aluse kõrvale !
03004031	Ja ta võtku ära kõik rasv , nõnda nagu võetakse rasv tänuohvrist , ja preester süüdaku see altaril põlema meeldivaks lõhnaks Issandale ! Kui preester nõnda on tema eest lepitust teinud , siis antakse temale andeks .
03004032	Aga kui ta toob oma patuohvrianniks lambatalle , siis ta toogu veatu emane loom
03004033	ja pangu oma käsi patuohvri pea peale ning tapku see patuohvriks paigas , kus põletusohvrit tapetakse !
03004034	Preester võtku sõrmega patuohvri verd ja määrigu põletusohvrialtari sarvedele , aga kõik ülejäänud veri ta valagu altari aluse kõrvale !
03004035	Ja ta võtku ära kõik selle rasv , nõnda nagu võetakse tänuohvri lambatalle rasv , ja preester süüdaku see altaril põlema Issanda tuleohvrite peal ! Kui preester temale ta patu pärast , mida ta on teinud , on lepitust teinud , siis antakse temale andeks .
03005001	Kui keegi teeb pattu sellega , et ta kuuleb avalikku needmist ja on tunnistajaks , olles seda ise näinud või muidu saanud teada , aga ei teata sellest , siis ta kannab oma patusüüd ;
03005002	või kui keegi puudutab mõnda roojast asja , olgu see roojase metslooma raibe või roojase karilooma raibe või roojase roomaja raibe , ilma et ta oleks sellest teadlik , siis on ta saanud roojaseks ja süüdlaseks ;
03005003	või kui ta puudutab inimese rooja , ükskõik missugust rooja , mis teeb roojaseks , ja ei ole sellest teadlik , aga pärast saab teadlikuks , siis ta jääb süüdlaseks ;
03005004	või kui keegi vannub mõtlematult , suuga lobisedes , kurjaks või heaks , nagu inimene iganes võib mõtlematult vanduda , aga pärast saab teadlikuks ja jääb süüdlaseks mõnes neist asjust :
03005005	kui ta siis jääb süüdlaseks mõnes neist asjust , siis ta peab tunnistama , millega ta on pattu teinud !
03005006	Ja ta peab tooma Issandale hüvituseks oma patu pärast , mida ta on teinud , ühe emase looma , utetalle või kitse , patuohvriks ; ja preester toimetagu tema eest lepitust ta patu pärast !
03005007	Aga kui ta jõud ei luba tuua lammastest või kitsedest , siis ta toogu Issandale süüohvriks selle eest , millega ta on pattu teinud , kaks turteltuvi või kaks muud tuvi : üks patuohvriks ja teine põletusohvriks !
03005008	Ta viigu need preestrile , kes peab esimesena ohverdama patuohvriks määratu : ta näpistagu pea ära kukla tagant , jättes aga küljest eraldamata ,
03005009	ja tilgutagu patuohvri verd altari seina peale ; ülejäänud veri aga pigistatagu altari aluse kõrvale ; see on patuohver !
03005010	Siis ta valmistagu teine seatud viisil põletusohvriks ! Kui preester nõnda on tema eest lepitust toimetanud ta patu pärast , mida ta on teinud , siis antakse temale andeks .
03005011	Aga kui ta jõud ei luba kahte turteltuvi või kahte muud tuvi , siis ta toogu ohvrianniks oma patu eest kaks toopi peent jahu patuohvriks ; aga ta ärgu valagu selle peale õli ja ärgu pangu sinna viirukit , sest see on patuohver !
03005012	Ta viigu see preestrile ja preester võtku sellest kamalutäis mälestusohvriks ning süüdaku altaril põlema Issanda tuleohvri peal ; see on patuohver !
03005013	Kui preester on tema eest lepitust teinud ta patu pärast , mida ta mõnes neist asjust on teinud , siis antakse temale andeks . Ja preestrile kuulugu seesama osa mis roaohvristki ! '
03005014	Ja Issand rääkis Moosesega , öeldes :
03005015	' Kui keegi ei ole hoolas ja kogemata patustab Issanda pühade asjade vastu , siis ta peab enese hüvituseks tooma Issandale ühe veatu jäära oma karjast sinu hindamise kohaselt mõne hõbeseekli väärtuses , püha seekli järgi , kui süüohvri .
03005016	Ja mis ta pühadest asjadest on kõrvaldanud , selle ta peab tasuma ja lisama sellele veel viiendiku ning andma preestrile ! Kui preester tema eest on lepitust toimetanud süüohvri jääraga , siis ta saab andeks .
03005017	Ja kui keegi patustab ning teeb , ilma et ta sellest teadlik oleks , mõne Issanda käsu vastu midagi , mida ei tohi teha , siis ta jääb ometi süüdlaseks ja kannab oma patusüüd :
03005018	ta toogu üks veatu jäär oma karjast sinu hindamise kohaselt preestri kätte ! Kui preester on tema eest lepitust toimetanud ta eksimuse pärast , mis ta on teinud , ilma et ta ise oleks teadlik olnud , siis antakse temale andeks .
03005019	See on süüohver : ta on ju ikkagi saanud süüdlaseks Issanda ees . '
03006001	Ja Issand rääkis Moosesega , öeldes :
03006002	' Kui keegi pattu teeb ega ole ustav Issandale ja salgab oma ligimese ees hoiule antud või tema kätte usaldatud asja , või mis ta ise on riisunud või vägivaldselt nõudnud oma ligimeselt ,
03006003	või kui ta on leidnud kaotatud asja , aga salgab seda , või vannub valet ükskõik missuguses asjas , milles inimene iganes võib pattu teha :
03006004	siis see , kes on pattu teinud ja on saanud süüdlaseks , peab tagasi andma riisutud asja , mille ta on riisunud , või vägivaldselt nõutud asja , mille ta on vägivaldselt nõudnud , või hoiule antud asja , mis temale on hoida antud , või kaotatud asja , mille ta on leidnud ,
03006005	või kõik selle , mille pärast ta on valet vandunud - ta peab tasuma täies ulatuses ja lisama sellele veel viiendiku ! Ta tasugu oma süüohvri päeval omanikule
03006006	ja viigu enese hüvituseks Issandale üks veatu jäär oma karjast sinu hindamise järgi preestri kätte kui süüohver !
03006007	Ja kui preester nõnda on tema eest lepitust toimetanud Issanda ees , siis antakse temale andeks kõiges , mis ta tegi , milles ta sai süüdlaseks . '
03006008	Ja Issand rääkis Moosesega , öeldes :
03006009	' Anna käsk Aaronile ja tema poegadele ning ütle : See on põletusohvri seadus : põletusohver olgu altarileel kogu öö hommikuni ja altaril hoitagu tuli põlemas !
03006010	Preester pangu selga oma linane rüü ja jalga linased püksid ihu katteks ning tõstku ära tuhk , milleks tuli põletusohvri on altaril põletanud , ja kallaku see altari kõrvale !
03006011	Siis ta võtku oma riided seljast ja pangu selga teised riided ning viigu tuhk väljapoole leeri ühte puhtasse paika !
03006012	Aga tuli hoitagu altaril põlemas , see ei tohi kustuda ! Preester peab igal hommikul süütama altaril puud ja seadma nende peale põletusohvri ning põletama selle peal tänuohvri rasva .
03006013	Altaril peab põlema alaline tuli , see ei tohi kustuda !
03006014	Ja see on roaohvri seadus : Aaroni pojad toogu see Issanda ette altari esikülje poole !
03006015	Ja preester võtku sellest kamalutäis , roaohvri peenest jahust ja õlist , ja kõik viiruk , mis on roaohvri peal , ja süüdaku see altaril põlema healõhnaliseks meenutusohvriks Issandale !
03006016	Ja mis sellest üle jääb , söögu Aaron ja ta pojad ; seda söödagu pühas paigas , nad söögu seda kogudusetelgi õues !
03006017	Seda ei tohi küpsetada hapnenult ! Ma olen selle andnud neile osaks oma tuleohvritest , see on väga püha , nagu patu - ja süüohvergi .
03006018	Kõik mehed Aaroni laste hulgast söögu seda ; see olgu teie sugupõlvedele igaveseks seaduseks Issanda tuleohvrite kohta : kõik , mis puutub nende külge , saab pühaks ! '
03006019	Ja Issand rääkis Moosesega , öeldes :
03006020	' See olgu Aaroni ja tema poegade ohvriand , mille nad peavad tooma Issandale oma võidmispäeval : kaks toopi peent jahu alaliseks roaohvriks - sellest pool hommikul ja pool õhtul .
03006021	Seda valmistatagu pannil õliga , see olgu hästi sõtkutud , kui sa selle tood ; ohverda see raasukesteks poetatud roaohvri palukestena meeldivaks lõhnaks Issandale !
03006022	Preester , kes tema poegadest on võitud ta järglaseks , valmistagu seda ; see on igavene seadus ; see põletatagu täisohvrina Issandale !
03006023	Iga preestri roaohver olgu täisohver , seda ei tohi süüa ! '
03006024	Ja Issand rääkis Moosesega , öeldes :
03006025	' Räägi Aaroniga ja tema poegadega ning ütle : See on patuohvri seadus : paigas , kus tapetakse põletusohver , tuleb tappa ka patuohver Issanda ees ; see on väga püha .
03006026	Preester , kes ohverdab patuohvrit , võib seda süüa ; seda söödagu pühas paigas kogudusetelgi õues !
03006027	Kõik , mis puutub selle liha külge , saab pühaks ; ja kui selle verd on piserdunud riidele , siis pese pühas paigas ära see , mis sinna on piserdunud !
03006028	Saviastja , milles seda keedeti , purustatagu ; aga kui keedeti vaskastjas , siis seda küüritagu ja uhatagu veega !
03006029	Kõik mehed preestrite soost võivad seda süüa : see on väga püha .
03006030	Aga ühtegi patuohvrit , mille veri on viidud kogudusetelki , et pühamus lepitust toimetada , ei tohi süüa , vaid see põletatagu tulega !
03007001	Ja see on seadus süüohvri kohta , mis on väga püha :
03007002	paigas , kus tapetakse põletusohver , tapetagu ka süüohver , ja selle veri piserdatagu altarile ümberringi !
03007003	Ja ohverdatagu kõik selle rasv : rasvane saba ja sisikonda kattev rasv ,
03007004	ja mõlemad neerud ja rasv , mis on nende küljes nimmetel , ja maksarasv , mis eraldatagu neerude juurest !
03007005	Preester süüdaku need altaril põlema tuleohvriks Issandale ; see on süüohver .
03007006	Kõik mehed preestrite soost võivad seda süüa ; seda söödagu pühas paigas , see on väga püha .
03007007	Nagu patuohvriga , nõnda on ka süüohvriga - neil on ühesugune seadus : see saagu preestrile , kes sellega lepitust toimetab !
03007008	Põletusohvri nahk , mille preester kellegi eest on ohverdanud , saagu preestrile !
03007009	Ka kõik roaohvrid , mis ahjus küpsetatakse , ja kõik , mis katlas ja pannil valmistatakse , saagu sellele preestrile , kes neid ohverdab !
03007010	Aga kõik muud roaohvrid , õliga segatud või kuivad , saagu võrdselt kõigile Aaroni poegadele !
03007011	Ja see on seadus tänuohvri kohta , mis tuleb tuua Issandale :
03007012	kui keegi tahab tuua seda kiituseks , siis ta toogu kiitusohvriks hapnemata , õliga segatud kooke ja hapnemata , õliga võitud õhukesi kakukesi ja peenest jahust sõtkutud , õliga segatud kooke !
03007013	Ta toogu oma ohvriand , mis kuulub tema kiitus-tänuohvri juurde , koos hapnenud leiva kookidega !
03007014	Ja ta ohverdagu sellest , igast annist üks kook , tõstelõiv Issandale ; see saagu preestrile , kes piserdab tänuohvri verd !
03007015	Tema kiitus-tänuohvri liha tuleb süüa ohvripäeval : sellest ei tohi midagi üle jääda hommikuks !
03007016	Aga kui tema tapaohvriand on tõotusohver või vabatahtlik ohver , siis tuleb seda süüa päeval , mil ta oma tapaohvri toob , ometi võib ülejääki süüa ka järgmisel päeval .
03007017	Aga mis tapaohvri lihast veel üle jääb , tuleb kolmandal päeval põletada tulega !
03007018	Kui aga tema tänuohvri liha peaks söödama veel kolmandal päeval , siis see ei ole meelepärane ; seda ei arvestata temale , kes selle on toonud : see on roiskunud liha ja igaüks , kes seda sööb , peab kandma oma patusüüd !
03007019	Liha , mis on puutunud millegi roojase külge , ei tohi süüa , see põletatagu tulega ; üldse aga võib liha süüa ainult see , kes ise on puhas .
03007020	Aga igaüks , kes sööb Issandale määratud tänuohvri liha , olles ise roojane , hävitatagu oma rahva seast !
03007021	Ja kui keegi puudutab midagi ebapuhast , inimese rooja või roojast looma või ükskõik missugust jälki roojast asja , ja sööb Issandale määratud tänuohvri liha , siis ta hävitatagu oma rahva seast ! '
03007022	Ja Issand rääkis Moosesega , öeldes :
03007023	' Räägi Iisraeli lastega ja ütle : Ärge sööge mitte mingisugust härja , lamba ja kitse rasva !
03007024	Raipe rasva ja mahamurtud looma rasva võib tarvitada igaks otstarbeks , aga te ei tohi seda süüa !
03007025	Jah , igaüks , kes sööb selle looma rasva , kes tuuakse tuleohvriks Issandale , hävitatagu oma rahva seast !
03007026	Ja te ei tohi üldse süüa verd , kus te ka iganes elate , ei linnust ega loomast !
03007027	Igaüks , kes sööb mingisugust verd , hävitatagu oma rahva seast ! '
03007028	Ja Issand rääkis Moosesega , öeldes :
03007029	' Räägi Iisraeli lastega ja ütle : Issandale toodav tänuohver toodagu selle poolt , kes oma tänuohvrist toob oma ohvrianni Issandale :
03007030	ta toogu oma käega Issanda tuleohvrid ; ta peab tooma rasva koos rinnalihaga , et rinnaliha kõigutada kõigutusohvriks Issanda ees !
03007031	Preester süüdaku rasv altaril põlema , rinnaliha aga saagu Aaronile ja tema poegadele !
03007032	Parempoolne saps oma tänuohvritelt andke tõstelõivuks preestrile !
03007033	Sellele Aaroni poegadest , kes ohverdab tänuohvri vere ja rasva , saagu osaks parempoolne saps !
03007034	Sest ma olen võtnud Iisraeli lastelt , nende tänuohvritest , kõigutusrinna ja tõstesapsu ning olen andnud need preester Aaronile ja tema poegadele kui neile igavesti kuuluva osa Iisraeli lastelt . '
03007035	See on Aaroni ja tema poegade osa Issanda tuleohvritest , alates päevast , mil neid lasti ette astuda , et nad saaksid preestreiks Issandale ,
03007036	mille nende võidmispäeval Issand käskis Iisraeli lastel neile anda kui nende sugupõlvedele igavesti kuuluva osa .
03007037	See on põletusohvri , roaohvri , patuohvri , süüohvri , pühitsusohvri ja tänuohvri seadus ,
03007038	mille Issand andis Moosesele Siinai mäel päeval , mil ta käskis Iisraeli lapsi , et nad Siinai kõrbes tooksid Issandale oma ohvriande .
03008001	Ja Issand rääkis Moosesega , öeldes :
03008002	' Võta Aaron ja koos temaga ta pojad , ja nende riided , võideõli , patuohvri härjavärss , kaks jäära ja korv hapnemata leibu ,
03008003	ja kogu terve kogudus kogudusetelgi ukse ette ! '
03008004	Ja Mooses tegi nõnda , nagu Issand teda oli käskinud , ja kogudus kogunes kogudusetelgi ukse ette .
03008005	Ja Mooses ütles kogudusele : ' Issand on käskinud nõnda teha . '
03008006	Ja Mooses tõi ette Aaroni ja tema pojad ning pesi neid veega .
03008007	Ja ta pani temale särgi selga ja vöö vööle ; ta pani temale ülekuue selga ja seadis õlarüü , vöötas tema õlarüü vööga , sidudes selle ta ümber .
03008008	Ja ta kinnitas temale rinnakilbi ning pani rinnakilpi uurimi ja tummimi .
03008009	Ja ta seadis peamähise ümber tema pea ning kinnitas peamähise esiküljele kuldlaubaehte , püha krooni , nagu Issand Moosest oli käskinud .
03008010	Ja Mooses võttis võideõli ja võidis kogudusetelki ja kõike , mis selles oli , ja pühitses neid .
03008011	Ja ta piserdas seda altarile seitse korda ja võidis altarit ja kõiki selle riistu , pesemisnõu ja selle jalga , et neid pühitseda .
03008012	Ja ta valas võideõli Aaronile pähe ning võidis teda , et teda pühitseda .
03008013	Ja Mooses laskis Aaroni pojad ette astuda ning pani neile särgid selga , vöötas nad vöödega ja sidus neile peakatted , nõnda nagu Issand Moosest oli käskinud .
03008014	Ja ta tõi esile härjavärsi ning Aaron ja tema pojad panid oma käed patuohvri härjavärsi pea peale .
03008015	Ja see tapeti , ja Mooses võttis verd ja määris sõrmega ümberringi altari sarvedele . Ja ta puhastas altari ning valas vere altari aluse kõrvale ; nõnda pühitses ta seda , toimetades selle eest lepitust .
03008016	Ja ta võttis kõik rasva , mis oli sisikonna küljes , ja maksarasva ja mõlemad neerud ja nende rasva - ja Mooses süütas selle altaril põlema .
03008017	Aga ülejäänud härjavärsi ja selle naha , liha ja sisikonna ta põletas tulega väljaspool leeri , nõnda nagu Issand Moosest oli käskinud .
03008018	Ja ta tõi esile põletusohvri jäära ning Aaron ja tema pojad panid oma käed jäära pea peale .
03008019	Siis see tapeti ja Mooses piserdas verd altarile ümberringi .
03008020	Ta raius jäära tükkideks ning Mooses süütas põlema pea ja tükid ja rasva .
03008021	Ja sisikonna ja jalad pesi ta veega , ja Mooses põletas altaril kogu jäära . See oli põletusohver , healõhnaline tuleohver Issandale , nõnda nagu Issand Moosest oli käskinud .
03008022	Ja ta tõi esile teise jäära , pühitsusjäära , ja Aaron ja tema pojad panid oma käed jäära pea peale .
03008023	Ja see tapeti ning Mooses võttis verd ja määris Aaroni parema kõrva lestale ja tema parema käe pöidlale ja ta parema jala suurele varbale .
03008024	Ja ta laskis Aaroni pojad ette astuda ja Mooses määris neile verd parema kõrva lestale ja parema käe pöidlale ja parema jala suurele varbale ; ja Mooses piserdas verd altarile ümberringi .
03008025	Ja ta võttis rasva , rasvase saba , kõik sisikonna küljes oleva rasva , maksarasva , mõlemad neerud ja nende rasva ja parempoolse sapsu ,
03008026	ja hapnemata leibade korvist , mis oli Issanda ees , võttis ta ühe hapnemata koogi ja ühe õlileiva koogi ja ühe õhukese kakukese ning asetas rasvade ja parempoolse sapsu peale
03008027	ja pani need kõik Aaroni ja tema poegade käte peale ning kõigutas neid kõigutusohvrina Issanda ees .
03008028	Siis Mooses võttis selle nende käte pealt ja süütas altaril põlema põletusohvri peal ; see oli healõhnaline pühitsusohver , tuleohver Issandale .
03008029	Ja Mooses võttis rinnaliha ning kõigutas seda kõigutusohvrina Issanda ees ; pühitsusohvri jäärast sai osa Moosesele , nagu Issand oli Moosesele käsu andnud .
03008030	Ja Mooses võttis võideõli ja verd , mis oli altari peal , ning tilgutas Aaroni ja ta riiete peale , samuti ta poegade ja ta poegade riiete peale , ja ta pühitses Aaronit , tema riideid ja ta poegi ja poegade riideid .
03008031	Ja Mooses ütles Aaronile ja tema poegadele : ' Keetke liha kogudusetelgi ukse ees ja sööge seda seal , nõndasamuti leiba , mis on pühitsusohvri korvis , nagu ma olen käskinud ja öelnud : Seda söögu Aaron ja tema pojad !
03008032	Aga mis lihast ja leivast üle jääb , põletage tulega !
03008033	Ja seitsme päeva jooksul ärge väljuge kogudusetelgi uksest kuni päevani , mil teie pühitsuspäevad on täitunud , sest teie käsi täidetakse seitse päeva .
03008034	Nõnda nagu seda täna on tehtud , nõnda on Issand käskinud teie eest lepitust toimetada .
03008035	Jääge seitsmeks päevaks kogudusetelgi ukse juurde , päevaks ja ööks , ja pange tähele Issanda korraldusi , et te ei sureks , sest nõnda on mulle käsk antud ! '
03008036	Ja Aaron ja tema pojad tegid kõik , mida Issand Moosese läbi oli käskinud .
03009001	Ja kaheksandal päeval kutsus Mooses Aaroni ja tema pojad ja Iisraeli vanemad
03009002	ning ütles Aaronile : ' Võta enesele üks härgvasikas patuohvriks ja üks jäär põletusohvriks , mõlemad veatud , ja too need Issanda ette !
03009003	Ja räägi Iisraeli lastega ning ütle : Võtke üks sikk patuohvriks ja üks vasikas ja üks lambatall , mõlemad aastased ja veatud , põletusohvriks !
03009004	Ja üks härg ja üks jäär tänuohvriks , ohverdamiseks Issanda ees , ja õliga segatud roaohver , sest täna Issand ilmutab ennast teile . '
03009005	Ja nad tõid , mida Mooses oli käskinud , kogudusetelgi juurde , ja terve kogudus tuli ning seisis Issanda ees .
03009006	Ja Mooses ütles : ' Nõnda on Issand teid käskinud teha , et Issanda auhiilgus ilmutaks ennast teile . '
03009007	Ja Mooses ütles Aaronile : ' Astu altari juurde ja valmista oma patuohver ja põletusohver ning toimeta lepitust enese ja rahva eest , nagu Issand on käskinud ! '
03009008	Ja Aaron astus altari juurde ning tappis patuohvri vasika .
03009009	Ja Aaroni pojad tõid temale vere ja ta kastis oma sõrme verre ning määris altari sarvedele , aga ülejäänud vere ta valas altari aluse kõrvale .
03009010	Ja patuohvri rasva ja neerud ja maksarasva süütas ta altaril põlema , nagu Issand Moosest oli käskinud .
03009011	Ja liha ja naha ta põletas tulega väljaspool leeri .
03009012	Siis ta tappis põletusohvri ja Aaroni pojad ulatasid temale vere ning ta piserdas seda altarile ümberringi .
03009013	Ja nad ulatasid temale põletusohvri tükikaupa koos peaga ning ta süütas need altaril põlema .
03009014	Ja ta pesi sisikonna ja jalad ning süütas need põlema põletusohvrialtaril .
03009015	Siis ta tõi esile rahva ohvrianni ja võttis patuohvri siku , kes pidi olema rahva eest , ja tappis selle ning ohverdas patuohvriks nagu esimesegi .
03009016	Ja ta tõi esile põletusohvri ning talitas sellega seatud viisil .
03009017	Ja ta tõi esile roaohvri ning võttis sellest peotäie ja süütas altaril põlema lisaks hommikusele põletusohvrile .
03009018	Siis ta tappis härja ja jäära kui rahva tänuohvrid , ja Aaroni pojad ulatasid temale vere ning ta piserdas seda altarile ümberringi .
03009019	Aga rasvad härjast ja jäärast , rasvase saba ja rasvakihi ja neerud ja maksarasva ,
03009020	need rasvad nad asetasid rinnalihade peale , ja ta süütas rasvad altaril põlema .
03009021	Aga rinnaliha ja parempoolset sapsu kõigutas Aaron kõigutusohvrina Issanda ees , nagu Mooses oli käskinud .
03009022	Siis Aaron tõstis oma käe üles rahva poole ja õnnistas neid . Seejärel ta astus alla , olles ohverdanud patuohvri , põletusohvri ja tänuohvri .
03009023	Siis Mooses ja Aaron läksid kogudusetelki , tulid taas välja ning õnnistasid rahvast . Ja Issanda auhiilgus ilmutas ennast kogu rahvale .
03009024	Ja Issanda eest läks välja tuli ning põletas altari pealt põletusohvri ja rasvad . Ja kogu rahvas nägi seda : nad hõiskasid ja heitsid silmili maha .
03010001	Aga Aaroni pojad Naadab ja Abihu võtsid kumbki oma sütepanni ja tegid neisse tule , panid selle peale suitsutusrohtu ja tõid Issanda ette võõra tule , mida ta neid ei olnud käskinud teha .
03010002	Siis läks Issanda eest välja tuli ja põletas neid , nõnda et nad surid Issanda ees .
03010003	Ja Mooses ütles Aaronile : ' See ongi , millest Issand on rääkinud , öeldes : Oma lähedaste keskel ma ilmutan oma pühadust ja kogu rahva ees ma teen nähtavaks oma au . ' Aga Aaron vaikis .
03010004	Siis Mooses kutsus Miisaeli ja Elsafani , Aaroni lelle Ussieli pojad , ja ütles neile : ' Astuge ligi , kandke oma vennad pühamust ära väljapoole leeri ! '
03010005	Ja nad astusid ette ning kandsid nad koos särkidega väljapoole leeri , nagu Mooses oli käskinud .
03010006	Ja Mooses ütles Aaronile ja tema poegadele Eleasarile ja Iitamarile : ' Ärge jätke oma juukseid lahti ja ärge käristage lõhki oma riideid , et te ei sureks ja tema viha ei tabaks tervet kogudust ! Aga teie vennad , kogu Iisraeli sugu , nutku seda põletust , mille Issand süütas !
03010007	Ja ärge väljuge kogudusetelgi uksest , et te ei sureks , sest teie peal on Issanda võideõli ! ' Ja nad tegid , nagu Mooses ütles .
03010008	Ja Issand rääkis Aaroniga , öeldes :
03010009	' Veini ja vägijooke sa ei tohi juua , ei sina ega su pojad koos sinuga , kui te lähete kogudusetelki , et te ei sureks ! See olgu teie sugupõlvedele igaveseks seaduseks ,
03010010	et saaksite teha vahet püha ja ebapüha vahel ning roojase ja puhta vahel
03010011	ja õpetada Iisraeli lastele kõiki neid seadusi , millest Issand neile Moosese kaudu on rääkinud . '
03010012	Ja Mooses rääkis Aaronile ja Eleasarile ja Iitamarile , tema järelejäänud poegadele : ' Võtke roaohver , mis Issanda tuleohvritest on üle jäänud , ja sööge seda hapnematult altari kõrval , sest see on väga püha !
03010013	Sööge seda pühas paigas , sest see on sinu ja su poegade seaduslik osa Issanda tuleohvritest ! Minule on antud niisugune käsk .
03010014	Kõigutusrinda ja tõstesapsu aga sööge ühes puhtas paigas , sina ja su pojad ja tütred koos sinuga ; sest need on Iisraeli laste tänuohvritest antud sinu ja su poegade seaduslikuks osaks .
03010015	Tõstesaps ja kõigutusrind toodagu koos tuleohvri rasvadega , et neid kõigutataks kõigutusohvrina Issanda ees ; need olgu sinule ja su poegadele koos sinuga igavesti kuuluvaks osaks , nagu Issand on käskinud ! '
03010016	Aga kui Mooses hoolsasti otsis patuohvri sikku , vaata , siis oli see põletatud . Siis ta vihastus Eleasari ja Iitamari , Aaroni järelejäänud poegade peale ning ütles :
03010017	' Mispärast te ei ole patuohvrit söönud pühas paigas ? See on ju väga püha ja see on antud teile , et te võtaksite ära koguduse patusüü , toimetades neile lepitust Issanda ees .
03010018	Näe , selle verd ei ole viidud pühamusse . Te pidite seda kindlasti sööma pühamus , nagu ma käskisin ! '
03010019	Ja Aaron ütles Moosesele : ' Vaata , nad on täna ohverdanud oma patuohvri ja põletusohvri Issanda ees , ja ometi on mulle need asjad juhtunud . Kui ma täna oleksin söönud patuohvrit , kas see oleks siis Issanda silmis hea olnud ? '
03010020	Kui Mooses seda kuulis , siis oli see hea tema silmis .
03011001	Ja Issand rääkis Moosese ja Aaroniga , öeldes neile :
03011002	' Rääkige Iisraeli lastega ja öelge : Need on loomad , keda te võite süüa kõigist loomadest maa peal :
03011003	iga looma , kellel on sõrad , täielikult lõhestatud sõrad , ja kes mäletseb mälu , võite süüa .
03011004	Ometi ärge sööge neist , kes mäletsevad mälu või kellel on lõhestatud sõrad : kaamelit , sest ta mäletseb küll mälu , aga tal ei ole sõrgu - ta olgu teile roojane ;
03011005	kaljumäkra , sest ta mäletseb küll mälu , aga tal ei ole sõrgu - ta olgu teile roojane ;
03011006	jänest , sest ta mäletseb küll mälu , aga tal ei ole sõrgu - ta olgu teile roojane ;
03011007	siga , sest tal on küll sõrad , täielikult lõhestatud sõrad , aga ta ei mäletse mälu - ta olgu teile roojane !
03011008	Nende liha ärge sööge ja nende korjuseid ärge puudutage , need olgu teile roojased !
03011009	Kõigist vees elavaist võite süüa neid : kõiki neid vees , niihästi meres kui jõgedes , kellel on uimed ja soomused , võite süüa .
03011010	Aga meres ja jõgedes kõik , kellest vesi kihab , kõik elavad hinged vees , kellel ei ole uimi ja soomuseid , olgu teile jälgid !
03011011	Jah , need olgu teile jälgid , nende liha ärge sööge ja nende raibe olgu teile jälk !
03011012	Kõik need vees , kellel ei ole uimi ja soomuseid , olgu teile jälgid !
03011013	Ja lindudest olgu teile jälgid need , neid ärge sööge , need on jälgid : kotkas , lambakotkas , must raisakotkas ,
03011014	harksabakull , raudkull oma liikidega ,
03011015	kõik kaarnad oma liikidega ,
03011016	jaanalind , kägu , kajakas , haugas oma liikidega ,
03011017	kakuke , kormoran , kassikakk ,
03011018	öökull , puguhani , raisakull ,
03011019	toonekurg , haigur oma liikidega , vaenukägu ja nahkhiir .
03011020	Kõik tiivulised putukad , kes käivad neljal jalal , olgu teile jälgid !
03011021	Kõigist tiivulisist putukaist võite süüa ainult neid , kes käivad neljal jalal , kellel jalgadest ülalpool on sääred maa peal hüppamiseks ;
03011022	neist võite süüa järgmisi : rändrohutirts oma liikidega , solaam oma liikidega , hargol oma liikidega ja hagab oma liikidega .
03011023	Aga kõik muud tiivulised putukad , kellel on neli jalga , olgu teile jälgid
03011024	ja neist te saate roojaseks ; igaüks , kes puudutab nende raibet , on õhtuni roojane .
03011025	Ja igaüks , kes nende raipest midagi kannab , peab oma riided pesema ja olema õhtuni roojane .
03011026	Kõik loomad , kellel on sõrad , aga kelle sõrad ei ole täiesti lõhestatud ja kes ei mäletse mälu , olgu teile roojased ; igaüks , kes neid puudutab , saab roojaseks .
03011027	Ja kõik , kes käivad käppadel kõigist neljal jalal käivatest loomadest , olgu teile roojased ; igaüks , kes puudutab nende raibet , on õhtuni roojane .
03011028	Ja kes nende raibet kannab , peab oma riided pesema ja olema õhtuni roojane ; need olgu teile roojased !
03011029	Ja need olgu teile roojased väikeloomadest , kes maa peal roomavad : mutt , hiir , sisalik oma liikidega ,
03011030	karihiir , okassisalik , müürisisalik , liivasisalik ja kameeleon .
03011031	Need olgu teile roojased kõigist roomajaist ; igaüks , kes neid puudutab , kui nad on surnud , on õhtuni roojane .
03011032	Ja kõik asjad , mille peale mõni neist langeb , kui ta on surnud , saavad roojaseks , nii iga puuriist või riie või nahk või kott - kõik riistad , millega tehakse tööd : need tuleb panna vette ja need on õhtuni roojased , siis need saavad puhtaks .
03011033	Ja kui mõni neist on langenud mõnesse saviastjasse , siis saab kõik , mis selles on , roojaseks ja te lööge see astja puruks !
03011034	Iga roog , mida süüakse , millesse niisugune vesi satub , ja iga jook , mida juuakse , on igas niisuguses astjas roojane .
03011035	Iga asi , mille peale langeb neist mõne raibe , saab roojaseks ; küpsetusahi ja tulekolded tuleb maha kiskuda , need on roojased ja jäävad teile roojaseks .
03011036	Aga allikas või kaev , millesse koguneb vett , on puhas ; ometi , kes puudutab neis olevat raibet , saab roojaseks .
03011037	Ja kui neist mõne raibe langeb mingi külviseemne peale , mida külvatakse , siis see jääb puhtaks .
03011038	Aga kui seeme on veega kastetud ja mõni raibe langeb selle peale , siis seeme saab teile roojaseks .
03011039	Kui mõni neist loomadest , kes teile on toiduseks , sureb , siis on see , kes puudutab tema raibet , õhtuni roojane .
03011040	Kes tema raibet sööb , see peab oma riided pesema ja olema õhtuni roojane ; ja kes tema raibet kannab , peab oma riided pesema ja olema õhtuni roojane !
03011041	Ja kõik roomajad , kes maa peal roomavad , on jälgid , neid ärgu söödagu !
03011042	Mitte ühtegi neist , kes liiguvad kõhu peal , ega ühtegi neist , kes käivad neljal või rohkemal jalal kõigist roomavaist väikeloomadest maa peal , ei tohi te süüa , sest need on jälgid .
03011043	Ärge tehke endid vastikuks mitte ühegi roomava roomaja pärast ; ärge roojastage endid nendega , et saate nende läbi roojaseks !
03011044	Sest mina olen Issand , teie Jumal . Pühitsege siis endid ja olge pühad , sest mina olen püha ! Ja ärge roojastage oma hingi mitte ühegi roomaja pärast , kes maa peal roomab ,
03011045	sest mina olen Issand , kes tõi teid ära Egiptusemaalt , et olla teile Jumalaks . Olge siis pühad , sest mina olen püha !
03011046	See on seadus loomade ja lindude ja kõigi elavate hingede kohta , kellest vesi kihab , ja iga olendi kohta , kes maa peal roomab ,
03011047	et te teeksite vahet roojase ja puhta vahel , looma vahel , keda tohib süüa , ja looma vahel , keda ei tohi süüa . '
03012001	Ja Issand rääkis Moosesega , öeldes :
03012002	' Räägi Iisraeli lastega ja ütle : Kui naine on jäänud lapseootele ja sünnitab poeglapse , siis ta ei ole puhas seitse päeva ; ta ei ole puhas , nagu oma kuuvere päevil .
03012003	Kaheksandal päeval lõigatagu ümber poeglapse eesnaha liha !
03012004	Ema jäägu koju kolmekümne kolmeks päevaks puhastusvere pärast ; ta ei tohi puudutada ühtegi püha asja ega tohi tulla pühamusse , kuni ta puhastuspäevad on täitunud .
03012005	Aga kui ta sünnitab tütarlapse , siis ta ei ole puhas kaks nädalat , nagu oma kuuvere päevil ; ta peab jääma koju kuuekümne kuueks päevaks puhastusvere pärast .
03012006	Ja kui ta puhastuspäevad on täitunud , olgu poja või tütre pärast , siis ta peab viima aastase lambatalle põletusohvriks ja ühe tuvi või turteltuvi patuohvriks kogudusetelgi ukse juurde preestri kätte .
03012007	Ja preester ohverdagu need Issanda ees ning toimetagu lepitust tema eest , siis ta saab puhtaks oma verelättest ! See on seadus selle kohta , kes sünnitab poeg - või tütarlapse .
03012008	Aga kui ta jõud ei luba tuua lammast , siis ta võtku kaks turteltuvi või kaks muud tuvi , üks põletusohvriks ja teine patuohvriks , ja preester toimetagu lepitust tema eest ; siis ta saab puhtaks ! '
03013001	Ja Issand rääkis Moosese ja Aaroniga , öeldes :
03013002	' Inimene , kelle ihunahal on muhk või lööve või valge laik ja see areneb tema ihunahal pidalitõveks , tuleb viia preester Aaroni või mõne tema poja juurde , kes on preester .
03013003	Kui preester näeb ihunahal löövet ja et karvad lööbes on muutunud valgeks ja et lööve paistab olevat madalam kui muu ihunahk , siis on see pidalitõbi ; ja kui preester seda on vaadanud , siis ta peab tema roojaseks kuulutama .
03013004	Aga kui tema ihunahal on valge laik ja see ei paista olevat nahast madalam ja karvad ei ole muutunud valgeks , siis peab preester nakatatu eraldama seitsmeks päevaks .
03013005	Preester vaadaku teda seitsmendal päeval , ja vaata , kui lööve on tema silmis endine ja lööve nahal ei ole laienenud , siis preester eraldagu tema uuesti seitsmeks päevaks !
03013006	Ja kui preester seitsmendal päeval teda jälle vaatab , ja näe , lööve on muutunud kahkjaks ega ole nahal laienenud , siis peab preester tema puhtaks kuulutama : see on ainult kärn ; ja ta pesku oma riided , siis ta on puhas .
03013007	Aga kui kärn nahal lööb ikka laiemaks , pärast seda kui ta on ennast näidanud preestrile puhastamiseks ja nüüd näitab ennast preestrile teist korda
03013008	ja preester vaatab teda , ja näe , kärn ta nahal on laienenud , siis peab preester tema roojaseks kuulutama , sest see on pidalitõbi .
03013009	Kui pidalitõbi on tabanud inimest , siis viidagu ta preestri juurde !
03013010	Ja kui preester vaatab , ja näe , nahal on valge muhk , karvad selles on muutunud valgeks ja muhus on liigliha :
03013011	siis on ta ihunahal vana pidalitõbi ja preester kuulutagu tema roojaseks ; ta ärgu eraldagu teda , sest ta on ainult roojane !
03013012	Aga kui pidalitõbi nahal lööb väga välja ja pidalitõbi katab kogu tõbise naha peast kuni jalgadeni , kuhu preestri silmad iganes vaatavad ,
03013013	ja kui preester näeb , et vaata , pidalitõbi on katnud kogu ta ihu , siis peab ta tõbise puhtaks kuulutama ; ta on muutunud üleni valgeks , ta on puhas !
03013014	Aga niipea , kui tal nähtub liigliha , on ta roojane .
03013015	Ja kui preester näeb liigliha , siis peab ta tema roojaseks kuulutama : liigliha on roojane , see on pidalitõbi .
03013016	Kui liigliha ennast muudab ja muutub valgeks , siis peab inimene tulema preestri juurde .
03013017	Ja kui preester teda vaatab , ja näe , lööve on muutunud valgeks , siis peab preester tõbise puhtaks kuulutama ; ta on puhas !
03013018	Ja kui kellegi ihunahal on olnud paise ja see on paranenud ,
03013019	aga paise asemele on tulnud valge muhk või punakasvalge laik , siis peab ta ennast näitama preestrile .
03013020	Ja kui preester vaatab , ja näe , see paistab olevat madalam kui muu nahk ja karvad on muutunud valgeks , siis peab preester tema roojaseks kuulutama , sest see on pidalitõbi , mis paises on välja löönud .
03013021	Ja kui preester seda on vaadanud , ja näe , seal ei ole valgeid karvu ega ole see madalam kui muu nahk , vaid on muutunud ainult kahkjaks , siis preester eraldagu tema seitsmeks päevaks !
03013022	Ja kui see nahal lööb ikka laiemaks , siis peab preester tema roojaseks kuulutama , sest see on pidalitõve nakatus .
03013023	Aga kui valge laik püsib ega laiene , siis on see paise arm ja preester peab tema puhtaks kuulutama .
03013024	Või kui kellegi ihunahal on tule põletushaav ja põletushaava kasvav liha muutub punakasvalgeks või valgeks laiguks ,
03013025	ja preester vaatab seda , ja näe , karvad laigus on muutunud valgeks ja see paistab olevat madalam kui muu nahk , siis on see põletushaavast välja löönud pidalitõbi ja preester peab tema roojaseks kuulutama , sest see on pidalitõve nakatus .
03013026	Ja kui preester seda on vaadanud , ja näe , valges laigus ei ole valgeid karvu ega ole see ka madalam kui muu nahk , vaid on muutunud ainult kahkjaks , siis peab preester tema eraldama seitsmeks päevaks .
03013027	Ja preester vaadaku teda seitsmendal päeval : kui see on nahal üha laienenud , siis peab preester tema roojaseks kuulutama , sest see on pidalitõbi .
03013028	Aga kui valge laik on püsinud ega ole nahal laienenud , vaid on muutunud ainult kahkjaks , siis on see põletushaava muhk ja preester peab tema puhtaks kuulutama , sest see on ainult põletushaava arm .
03013029	Ja kui mõnel mehel või naisel on nakatus peas või habemes
03013030	ja preester vaatab seda viga , ja näe , see paistab olevat madalam kui muu nahk ja selles on kollakad udukarvad , siis peab preester tema roojaseks kuulutama , sest see on lubikärn , pea või habeme pidalitõbi .
03013031	Ja kui preester on näinud lubikärna nakatust , ja vaata , see ei ole madalam kui muu nahk ja selles ei ole kollakaid karvu , siis peab preester selle , kellel on lubikärna nakatus , eraldama seitsmeks päevaks .
03013032	Ja kui preester seitsmendal päeval nakatust vaatab , ja näe , lubikärn ei ole laienenud , seal ei ole kollakaid karvu ja lubikärn ei paista olevat madalam kui muu nahk ,
03013033	siis peab ta ennast pügama ; aga lubikärna ta ärgu pügagu ; ja preester peab selle , kellel on lubikärn , uuesti eraldama seitsmeks päevaks .
03013034	Ja kui preester seitsmendal päeval lubikärna vaatab , ja näe , lubikärn nahal ei ole laienenud ja see ei paista olevat ka madalam muust nahast , siis peab preester tema puhtaks kuulutama ; ja olles pesnud oma riided , on ta puhas .
03013035	Aga kui pärast puhastamist lubikärn nahal üha laieneb
03013036	ja preester vaatab seda , ja näe , lubikärn nahal on laienenud : siis preester ärgu uurigu kollakaid karvu , ta on roojane !
03013037	Aga kui lubikärn on tema silmis jäänud endiseks ja selle peale on võrsunud mustad karvad , siis on lubikärn paranenud : ta on puhas ja preester peab tema puhtaks kuulutama !
03013038	Kui mehe või naise ihunahal on laigud , valged laigud ,
03013039	ja preester vaatab , ja näe , nende ihunahal on kahkjad valged laigud , siis on see ainult ohatis , mis nahal on välja löönud ; ta on puhas .
03013040	Kui mehel langevad juuksed peast , siis on ta kiilaspäine , aga ta on puhas .
03013041	Ja kui juuksed ta peast langevad laubalt , siis on tal esipaljak , aga ta on puhas .
03013042	Aga kui kiilaspeal või esipaljakul on punakasvalge lööve , siis on pidalitõbi välja löönud tema paljale pealaele või laubale .
03013043	Ja kui preester vaatab teda , ja näe , lööbe muhk ta paljal pealael või paljal laubal on punakasvalge , näides nagu pidalitõbi muul ihunahal ,
03013044	siis on mees pidalitõbine , ta on roojane ; preester peab tingimata tema roojaseks kuulutama , sest ta on peast nakatatud !
03013045	Ja pidalitõbisel , kellel on nakatus , olgu rebitud riided , lahtised juuksed , aga habe peidetud , ja ta peab hüüdma : ' Roojane ! Roojane ! '
03013046	Niikaua kui tal on lööve , olgu ta roojane ; ta on roojane , ta elagu üksinda , ta eluase olgu väljaspool leeri !
03013047	Ja kui pidalitõve nakatus on riide küljes , olgu villasel riidel või linasel riidel
03013048	või lõimel või koel linasest ja villasest , või nahal või mõnel nahkesemel ,
03013049	ja kui nakatus on rohekas või punakas riidel või nahal või lõimel või koel või mõnel nahkesemel , siis on see pidalitõbi ja seda tuleb näidata preestrile .
03013050	Ja kui preester on löövet vaadanud , siis peab ta nakatatud asja eraldama seitsmeks päevaks .
03013051	Ja kui ta seitsmendal päeval vaatab löövet ja lööve riidel või lõimel või koel või nahal , mõnel nahast tehtud esemel , on laienenud , siis on see pahaloomuline pidalitõbi ; see asi on roojane !
03013052	Ja ta põletagu riie või lõim või kude , olgu see villane või linane , või kõik nahkesemed , millel on lööve , sest see on pahaloomuline pidalitõbi , see tuleb põletada tulega !
03013053	Aga kui preester vaatab , ja näe , lööve ei ole laienenud riidel või lõimel või koel või mõnel nahkesemel ,
03013054	siis preester käskigu pesta seda , millel on lööve , ja ta eraldagu see uuesti seitsmeks päevaks .
03013055	Ja kui preester vaatab pärast lööbe pesemist , ja näe , lööbe välimus ei ole muutunud , kuigi lööve ei ole laienenud , on see siiski roojane ; sa pead selle tulega põletama , see on sööve , olgu taga - või esiküljes .
03013056	Ja kui preester seda vaatab , ja näe , lööve on pärast selle pesemist kahkjas , siis ta käristagu see välja riidest või nahast või lõimest või koest !
03013057	Ja kui veel midagi nähakse riidel või lõimel või koel või mõne nahkeseme peal , siis on see väljalöönud pidalitõbi : sa pead tulega põletama selle , mille peal on lööve !
03013058	Aga riiet või lõime või kude või mõnda nahkeset , mida on pestud ja millelt lööve on kadunud , pestagu veel kord , siis on see puhas !
03013059	See on seadus pidalitõve kohta riidel , villasel või linasel , või lõimel või koel või mõnel nahkesemel , selle kuulutamiseks puhtaks või roojaseks . '
03014001	Ja Issand rääkis Moosesega , öeldes :
03014002	' See on seadus pidalitõbise kohta ta puhastuspäevaks : tema tuleb viia preestri juurde
03014003	ja preester mingu väljapoole leeri ; ja kui preester vaatab , et näe , pidalitõbisel on pidalitõve lööve paranenud ,
03014004	siis preester käskigu , et puhastatava pärast võetaks kaks elusat puhast lindu , seedripuud , helepunast lõnga ja iisopit .
03014005	Ja preester käskigu tappa üks lind värske veega saviastja kohal !
03014006	Siis ta võtku elus lind , seedripuu , helepunane lõng ja iisop ning kastku need ja elus lind värske vee kohal tapetud linnu verre
03014007	ja piserdagu seda pidalitõvest puhastatava peale seitse korda ning kuulutagu ta puhtaks ; aga elus lind ta lasku väljale lahti !
03014008	Ja puhastatav pesku oma riided ja pügagu ära kõik oma karvad ja pesku ennast veega , siis ta on puhas ; ja seejärel ta võib minna leeri , peab aga jääma seitsmeks päevaks väljapoole oma telki !
03014009	Seitsmendal päeval peab ta ära pügama kõik oma karvad , juukse - , habeme - ja kulmukarvad ; ta pügagu ära kõik oma karvad , pesku oma riided ja loputagu oma ihu veega , siis ta on puhas !
03014010	Ja kaheksandal päeval võtku ta kaks veatut oinastalle , üks veatu aastane utetall , pool külimittu õliga segatud peent jahu roaohvriks ja üks kortel õli !
03014011	Ja preester , kes puhastab , seadku puhastatav mees ja need asjad Issanda ette kogudusetelgi ukse juurde !
03014012	Siis preester võtku üks tall ja ohverdagu see koos kortli õliga süüohvriks , kõigutades neid kõigutusohvrina Issanda ees .
03014013	Ja ta tapku tall paigas , kus tapetakse patuohver ja põletusohver , pühas paigas ; sest nagu patuohver , nõnda kuulub ka süüohver preestrile , see on väga püha !
03014014	Preester võtku süüohvri verd ja preester määrigu seda puhastatava parema kõrva lestale ja ta parema käe pöidlale ja ta parema jala suurele varbale !
03014015	Seejärel preester võtku kortlist õli ja valagu oma vasakusse pihku !
03014016	Ja preester kastku oma parema käe nimetissõrm õlisse , mis on ta vasakus pihus , ja tilgutagu sõrmega õli Issanda ees seitse korda !
03014017	Ja õlist , mis ta pihku üle jääb , preester määrigu puhastatava parema kõrva lestale , ta parema käe pöidlale ja ta parema jala suurele varbale süüohvri vere peale !
03014018	Aga õli , mis veel preestri pihku üle jääb , ta valagu puhastatavale pähe ; nõnda toimetagu preester tema eest lepitust Issanda ees !
03014019	Siis preester ohverdagu patuohver ja toimetagu lepitust roojusest puhastatava eest ning seejärel ta tapku põletusohver !
03014020	Ja preester ohverdagu altaril põletusohver ja roaohver ; kui preester nõnda on toimetanud lepitust tema eest , siis ta on puhas !
03014021	Aga kui ta on kehv ja ta jõud ei luba , siis ta võtku ainult üks oinastall kõigutatavaks süüohvriks tema eest lepituse toimetamiseks , üks kann õliga segatud peent jahu roaohvriks , kortel õli
03014022	ja kaks turteltuvi või kaks muud tuvi , nagu ta jõud lubab : üks olgu patuohvriks ja teine põletusohvriks !
03014023	Ja ta viigu need kaheksandal päeval enese puhastamiseks preestrile kogudusetelgi ukse juurde Issanda ette !
03014024	Ja preester võtku süüohvri tall ja kortel õli ning preester kõigutagu neid kõigutusohvrina Issanda ees !
03014025	Kui süüohvri tall on tapetud , siis preester võtku süüohvri verd ja määrigu puhastatava parema kõrva lestale ja ta parema käe pöidlale ja ta parema jala suurele varbale !
03014026	Siis preester valagu õli oma vasakusse pihku
03014027	ja preester tilgutagu oma parema käe nimetissõrmega õli , mis on ta vasakus pihus , Issanda ees seitse korda !
03014028	Ja preester määrigu õli , mis on ta pihus , puhastatava parema kõrva lestale ja ta parema käe pöidlale ja ta parema jala suurele varbale süüohvri vere peale !
03014029	Ja ülejäänud õli , mis on preestri pihus , ta valagu puhastatavale pähe , tema eest lepituse toimetamiseks Issanda ees !
03014030	Ja ta ohverdagu üks neist turteltuvidest või muudest tuvidest , nagu ta jõud kandis ,
03014031	neist , keda ta jõud kandis : üks patuohvriks ja teine põletusohvriks ühes roaohvriga ; nõnda toimetagu preester puhastatava eest lepitust Issanda ees !
03014032	See on seadus selle kohta , kellel oli pidalitõve lööve , kelle jõud aga ei luba rohkem enese puhastamiseks . '
03014033	Ja Issand rääkis Moosese ja Aaroniga , öeldes :
03014034	' Kui te tulete Kaananimaale , mille ma annan teie valdusesse , ja ma panen pidalitõve mõne teie pärandimaa koja külge ,
03014035	siis koja omanik peab minema ja teatama preestrile , öeldes : ' Mulle näib , nagu oleks koja küljes pidalitõve nakatus . '
03014036	Preester käskigu koda tühjendada , enne kui preester läheb löövet vaatama , et ei saaks roojaseks kõik , mis kojas on ; pärast seda mingu preester koda vaatama !
03014037	Ja kui ta löövet vaatab , ja näe , koja seintel on lööve , rohekad või punakad süvendid , ja need näivad olevat madalamad kui muu sein ,
03014038	siis preester mingu kojast välja koja ukse juurde ja sulgegu koda seitsmeks päevaks !
03014039	Ja kui preester seitsmendal päeval jälle tuleb ja vaatab , ja näe , lööve koja seintel on laienenud ,
03014040	siis preester käskigu , et nad murraksid välja need kivid , millel on lööve , ja viskaksid need väljapoole linna ühte roojasesse paika !
03014041	Ja koda kaabitagu seestpidi ümberringi , kaabitud savi aga puistatagu väljapoole linna ühte roojasesse paika !
03014042	Siis võetagu teised kivid ja pandagu nende kivide asemele ning võetagu uut savi ja savitatagu koda !
03014043	Aga kui lööve tuleb taas ja lööb välja koja peal , pärast seda kui kivid on välja murtud ning koda on kaabitud ja savitatud ,
03014044	siis preester peab minema ja vaatama , ja näe , kui lööve kojal on laienenud , siis on koja küljes pahaloomuline pidalitõbi ; koda on roojane !
03014045	Koda kistagu maha , selle kivid , puud ja kogu koja savi , ja see viidagu väljapoole linna ühte roojasesse paika !
03014046	Ja kes läheb kotta kõigil neil päevil , mil see on suletud , on õhtuni roojane .
03014047	Ja kes selles kojas magab , pesku oma riided , ja kes kojas sööb , pesku oma riided !
03014048	Aga kui preester tuleb ja vaatab , ja näe , lööve maja küljes ei ole laienenud pärast koja savitamist , siis preester peab koja puhtaks kuulutama , sest lööve on paranenud !
03014049	Ta võtku koja puhastamiseks kaks lindu , seedripuud , helepunast lõnga ja iisopit
03014050	ning tapku üks lind värske veega saviastja kohal !
03014051	Ja ta võtku seedripuu , iisop , helepunane lõng ja elus lind ning kastku need tapetud linnu verre ja värskesse vette ja piserdagu koja peale seitse korda !
03014052	Nõnda ta peab koja puhastama linnu verega , värske veega , elusa linnuga , seedripuuga , iisopiga ja helepunase lõngaga .
03014053	Siis ta lasku elus lind lahti väljale väljaspool linna ; kui ta nõnda on koja eest lepitust toimetanud , siis on see puhas !
03014054	See on seadus igasuguse pidalitõve ja lubikärna kohta ,
03014055	riiete ja kodade pidalitõve kohta ,
03014056	muhkude , löövete ja valgete laikude kohta ,
03014057	õpetuseks , millal keegi on roojane ja millal ta on puhas . See on seadus pidalitõve kohta . '
03015001	Ja Issand rääkis Moosese ja Aaroniga , öeldes :
03015002	' Rääkige Iisraeli lastega ja öelge neile : Iga mees , kellel on ihust voolus , on selle vooluse tõttu roojane .
03015003	Ja tema roojasus vooluse pärast on niisugune : ta ihu kas eritab voolust või on ta ihu voolusest ummuksis - selles on tema roojasus .
03015004	Iga ase , millel magab see , kellel on voolus , saab roojaseks , ja iga ese , millel ta istub , saab ka roojaseks .
03015005	Igaüks , kes puudutab tema aset , peab pesema oma riided ja loputama ennast veega ning olema õhtuni roojane .
03015006	Ja kes istub esemel , millel on istunud see , kellel on voolus , peab pesema oma riided ja loputama ennast veega ning olema õhtuni roojane .
03015007	Ja kes puudutab selle ihu , kellel on voolus , see peab pesema oma riided ja loputama ennast veega ning olema õhtuni roojane .
03015008	Ja kui see , kellel on voolus , sülitab selle peale , kes on puhas , siis peab viimane pesema oma riided ja loputama ennast veega ning olema õhtuni roojane .
03015009	Ja iga sadul , millega sõidab see , kellel on voolus , saab roojaseks .
03015010	Ja igaüks , kes puudutab midagi , mis on olnud tema all , on õhtuni roojane , ja kes kannab neid asju , peab pesema oma riided ja loputama ennast veega ning olema õhtuni roojane .
03015011	Ja igaüks , keda puudutab see , kellel on voolus , ilma et oleks oma käsi veega loputanud , peab pesema oma riided ja loputama ennast veega ning olema õhtuni roojane .
03015012	Ja saviastja , mida puudutab see , kellel on voolus , tuleb puruks lüüa ; aga kõiki puuriistu tuleb veega loputada .
03015013	Ja kui see , kellel on voolus , saab puhtaks oma voolusest , siis ta lugegu enesele puhastamiseks seitse päeva , pesku oma riided ja loputagu ihu voolava veega , siis ta on puhas !
03015014	Kaheksandal päeval võtku ta enesele kaks turteltuvi või kaks muud tuvi ja tulgu Issanda ette kogudusetelgi ukse juurde ning andku need preestrile !
03015015	Ja preester ohverdagu need : üks patuohvriks ja teine põletusohvriks , ja preester toimetagu tema eest lepitust Issanda ees ta vooluse pärast !
03015016	Ja kui mõnel mehel on olnud seemnevoolus , siis ta loputagu kogu oma ihu veega ; ta on õhtuni roojane !
03015017	Kõik riided ja kõik nahad , mille peal seemnevoolus on aset leidnud , pestagu veega ja need olgu õhtuni roojased !
03015018	Ja kui mees magab oma seemnega naise juures , siis nad loputagu endid veega ja nad on õhtuni roojased !
03015019	Ja kui naisel on voolus , ta ihust voolab verd , siis ta ei ole puhas seitse päeva ja igaüks , kes teda puudutab , on õhtuni roojane .
03015020	Ja kõik , mille peal ta magab oma ebapuhtuse ajal , on roojane , samuti on roojane kõik , mille peal ta istub .
03015021	Ja igaüks , kes puudutab tema aset , peab pesema oma riided ja loputama ennast veega ning olema õhtuni roojane .
03015022	Ja igaüks , kes puudutab mõnda eset , millel naine on istunud , peab pesema oma riided ja loputama ennast veega ning olema õhtuni roojane !
03015023	Ja kui midagi on aseme peal või eseme peal , millel ta on istunud , ja keegi puudutab seda , siis ta on õhtuni roojane .
03015024	Ja kui mees ometi magab tema juures ja ta kuuverd jääb mehe külge , siis on viimane seitse päeva roojane ja iga ase , millel ta magab , on ka roojane .
03015025	Ja kui mõne naise verevoolus kestab pikemat aega , ilma et see oleks kuuveri , või kui see kestab üle ta kuuvere päevade , siis ta on roojane oma ebapuhta vooluse kestusel nagu kuuvere ajalgi .
03015026	Iga ase , millel ta magab kogu oma vooluse aja , on samasugune nagu ta ase kuuvere ajal , ja kõik esemed , millel ta istub , saavad roojaseks , nagu ta kuuvere roojasuse ajal .
03015027	Igaüks , kes neid puudutab , saab roojaseks ; ta pesku oma riided ja loputagu ennast veega ; ta on õhtuni roojane !
03015028	Aga kui naine saab puhtaks oma voolusest , siis ta lugegu seitse päeva ja pärast seda on ta puhas !
03015029	Ja kaheksandal päeval võtku ta enesele kaks turteltuvi või kaks muud tuvi ja viigu need preestrile kogudusetelgi ukse juurde !
03015030	Ja preester ohverdagu üks neist patuohvriks ja teine põletusohvriks ning preester toimetagu tema eest lepitust Issanda ees ta ebapuhta vooluse pärast !
03015031	Nõnda te peate Iisraeli lapsed hoidma eemal ebapuhtusest , et nad ei sureks oma roojasusest , roojastades minu eluaset , mis on teie keskel !
03015032	See on seadus selle kohta , kellel on mingi voolus ja kellel seeme voolab , tehes teda roojaseks ,
03015033	ja selle kohta , kellel on kuuverejooks ja kellel on muu voolus , olgu meeste - või naisterahvas , ja mehe kohta , kes magab naise juures , kui see ei ole puhas . '
03016001	Ja Issand rääkis Moosesega pärast Aaroni kahe poja surma , kui need Issanda ette astudes olid surnud .
03016002	Ja Issand ütles Moosesele : ' Ütle oma vennale Aaronile , et ta mitte igal ajal ei läheks pühamusse sissepoole eesriiet , laeka peal oleva lepituskaane ette , et ta ei sureks , kuna ma ilmutan ennast lepituskaane kohal pilve sees .
03016003	Ainult sel viisil võib Aaron minna pühamusse : üks noor härjavärss patuohvriks ja jäär põletusohvriks ;
03016004	ta pangu selga püha linane särk , jalga linased püksid ihu katteks , vöötagu ennast linase vööga ja mähkigu ümber pea linane peakate : need on pühad riided ; ta loputagu oma ihu veega ja pangu need selga !
03016005	Ja ta võtku Iisraeli laste koguduselt kaks sikku patuohvriks ja üks jäär põletusohvriks !
03016006	Ja Aaron toogu esile oma patuohvri härjavärss ning toimetagu lepitust enese ja oma pere eest !
03016007	Siis ta võtku need kaks sikku ja pangu need seisma Issanda ette kogudusetelgi ukse juurde !
03016008	Ja Aaron heitku liisku nende kahe siku vahel : üks liisk Issandale ja teine liisk Asaselile !
03016009	Siis Aaron toogu esile see sikk , kelle liisk määras Issandale , ja valmistagu see patuohvriks !
03016010	Aga sikk , kelle liisk määras Asaselile , pandagu elusana Issanda ette , et tema peal lepitust toimetada , saates ta kõrbesse Asaselile !
03016011	Seejärel Aaron toogu esile oma patuohvri härjavärss ning toimetagu lepitust enese ja oma pere eest ja tapku oma patuohvri härjavärss !
03016012	Ja ta võtku sütepannitäis tuliseid süsi altari pealt Issanda eest ja mõlemad pihud täis peent , healõhnalist suitsutusrohtu ja viigu sissepoole eesriiet !
03016013	Ja ta pangu suitsutusrohi tule peale Issanda ees , nõnda et suitsutuspilv kataks lepituskaane , mis on seaduselaeka peal , et ta ei sureks !
03016014	Ja ta võtku härjavärsi verd ja piserdagu sõrmega lepituskaane esikülje peale ; ja lepituskaane ette ta piserdagu sõrmega verd seitse korda !
03016015	Siis ta tapku rahva patuohvri sikk ja viigu selle veri sissepoole eesriiet ning talitagu selle verega , nõnda nagu ta talitas härjavärsi verega : ta piserdagu seda lepituskaane peale ja lepituskaane ette !
03016016	Ja ta toimetagu lepitust pühamu eest Iisraeli laste roojuste pärast ja nende üleastumiste pärast kõigi nende pattude kohaselt ; nõnda ta tehku ka kogudusetelgiga , mis asetseb nende juures keset nende roojusi !
03016017	Ühtegi inimest ärgu olgu kogudusetelgis , kui ta läheb pühamusse lepitust toimetama , kuni ta on välja tulnud ja on lepitust toimetanud enese ja oma pere ja kogu Iisraeli koguduse eest .
03016018	Siis ta mingu välja altari juurde , mis on Issanda ees , ja toimetagu lepitust selle eest ; ta võtku härjavärsi verd ja siku verd ja määrigu seda altari sarvedele ümberringi !
03016019	Ja ta piserdagu sõrmega verd selle peale seitse korda ja puhastagu ning pühitsegu seda Iisraeli laste roojuste pärast !
03016020	Ja kui ta on lõpetanud pühamu ja kogudusetelgi ja altari lepitamise , siis ta toogu esile elus sikk
03016021	ja Aaron pangu oma mõlemad käed elusa siku pea peale ja tunnistagu tema peal üles kõik Iisraeli laste süüteod ja kõik nende üleastumised kõigis nende pattudes ja pangu need siku pea peale ning saatku see ühe kõlvulise mehe käe kõrval kõrbesse :
03016022	sikk kannab enesega kõik nende patud tühjale maale ; sikk lastagu kõrbes lahti !
03016023	Ja Aaron mingu kogudusetelki ja võtku seljast linased riided , mis ta pühamusse minnes selga pani , ja jätku need sinna !
03016024	Ta loputagu oma ihu veega pühas paigas ja pangu selga oma riided ; siis ta mingu välja ja ohverdagu oma põletusohver ja rahva põletusohver ning toimetagu lepitust enese ja rahva eest !
03016025	Ja ta süüdaku patuohvri rasv altaril põlema !
03016026	Ja see , kes laskis siku lahti Asaselile , pesku oma riided ja loputagu oma ihu veega , alles pärast seda tulgu ta leeri !
03016027	Ja patuohvri härjavärss ja patuohvri sikk , kelle veri viidi lepituse toimetamiseks pühamusse , viidagu väljapoole leeri ja nende nahad , liha ja sisikond põletatagu tulega !
03016028	Ja see , kes neid põletas , pesku oma riided ja loputagu oma ihu veega , alles pärast seda tulgu ta leeri !
03016029	See olgu teile igaveseks kohustuseks : seitsmenda kuu kümnendal päeval peate alandama oma hinged ; ja te ei tohi teha mitte mingisugust tööd , ei päriselanik ega võõras , kes teie keskel elab ,
03016030	sest sel päeval toimetatakse lepitust teie eest , et teid puhastada ; te peate saama puhtaks kõigist oma pattudest Issanda ees !
03016031	See olgu teile täielikuks hingamispäevaks ; siis alandage oma hinged , see olgu igaveseks kohustuseks !
03016032	Ja lepitust toimetagu see preester , kes on võitud ja kelle käsi on täidetud , et ta oleks preester oma isa asemel ; ta pangu selga linased riided , pühad riided ,
03016033	ja toimetagu lepitust kõige pühama paiga , kogudusetelgi ja altari eest ; ja ta toimetagu lepitust preestrite ja kogu koguduse rahva eest !
03016034	See olgu teile igaveseks kohustuseks : üks kord aastas tuleb Iisraeli laste eest lepitust toimetada kõigi nende pattude pärast ! ' Ja Aaron tegi nõnda , nagu Issand oli Moosesele käsu andnud .
03017001	Ja Issand rääkis Moosesega , öeldes :
03017002	' Räägi Aaroni ja ta poegade ning kõigi Iisraeli lastega ja ütle neile : Issand on käskinud öelda nõnda :
03017003	Kes iganes Iisraeli soost tapab härja või lamba või kitse , leeris või väljaspool leeri ,
03017004	aga ei vii seda kogudusetelgi ukse juurde ohvrianni toomiseks Issandale Issanda eluaseme ees , sellele loetakse see veresüüks : ta on valanud verd , ja see mees tuleb hävitada oma rahva seast !
03017005	Seepärast toogu Iisraeli lapsed oma ohvriloomad , mis nad seni väljal tapsid , ja viigu kogudusetelgi ukse juurde preestri kätte ja tapku need tänuohvriks Issandale !
03017006	Ja preester piserdagu veri Issanda altarile kogudusetelgi ukse ees ning süüdaku rasv põlema Issandale meeldivaks lõhnaks !
03017007	Ja nad ei tohi enam tappa oma tapaohvreid paharettidele , kelle järel nad hoora viisil käivad : see olgu nende sugupõlvedele igaveseks seaduseks !
03017008	Ja ütle neile : Igaüks Iisraeli soost ja nende keskel asuvaist võõraist , kes ohverdab põletus - või tapaohvrit ,
03017009	aga ei vii seda kogudusetelgi ukse juurde Issandale ohverdamiseks , tuleb hävitada oma rahva seast !
03017010	Ja kui keegi Iisraeli soost ja nende keskel asuvaist võõraist sööb mingisugust verd , siis ma pööran oma palge selle veresööja vastu ja hävitan tema ta rahva seast .
03017011	Sest liha hing on veres , ja selle ma olen teile andnud altari jaoks lepituse toimetamiseks teie hingede eest ; sest veri lepitab temas oleva hinge tõttu .
03017012	Seepärast ma olen öelnud Iisraeli lastele : Ükski teist ei tohi verd süüa , ka teie keskel asuv võõras ei tohi verd süüa !
03017013	Igaüks Iisraeli lastest ja nende keskel asuvaist võõraist , kes kütib söödava jahilooma või linnu , peab selle vere maha kallama ja mullaga katma .
03017014	Sest kõige liha hing on tema hinge sisaldav veri . Ja ma ütlen Iisraeli lastele : Te ei tohi süüa mitte ühegi liha verd , sest iga liha hingeks on ta veri . Igaüks , kes seda sööb , hävitatagu !
03017015	Ja igaüks , kes sööb raibet või mahamurtud looma , olgu päriselanik või võõras , peab pesema oma riided ja loputama ennast veega ning olema õhtuni roojane ; siis ta on puhas !
03017016	Aga kui ta ei pese ja oma ihu ei loputa , siis ta kannab oma patusüüd . '
03018001	Ja Issand rääkis Moosesega , öeldes :
03018002	' Räägi Iisraeli lastega ja ütle neile : Mina olen Issand , teie Jumal !
03018003	Ärge tehke , nagu tehakse Egiptusemaal , kus te elasite , ja ärge tehke , nagu tehakse Kaananimaal , kuhu ma teid viin : Te ei tohi käia nende seaduste järgi !
03018004	Te peate tegema minu seadluste järgi ja tähele panema minu määrusi , et käiksite nende järgi !
03018005	Jah , pange tähele minu seadlusi ja minu kohtuseadusi : inimene , kes teeb nende järgi , elab nende varal ! Mina olen Issand !
03018006	Ükski teist ärgu liginegu mitte ühelegi oma lähemale veresugulasele tema häbet paljastama ! Mina olen Issand !
03018007	Ära paljasta oma isa häbet ja oma ema häbet !
03018008	Ära paljasta oma isa naise häbet , see on su isa häbe !
03018009	Ära paljasta oma õe häbet , kes on su isa tütar või su ema tütar , olgu peres sündinud või väljaspool sündinud !
03018010	Ära paljasta oma pojatütre või tütretütre häbet , sest see on su enese häbe !
03018011	Ära paljasta oma isa naise tütre häbet , kes su isale on sündinud : ta on su õde !
03018012	Ära paljasta oma isa õe häbet : ta on su isa veresugulane !
03018013	Ära paljasta oma ema õe häbet , sest ta on su ema veresugulane !
03018014	Ära paljasta oma isa venna häbet , ära ligine tema naisele : ta on su isa sugulane !
03018015	Ära paljasta oma minia häbet , ta on su poja naine ; sa ei tohi tema häbet paljastada !
03018016	Ära paljasta oma venna naise häbet : see on su venna häbe !
03018017	Ära paljasta naise ja ta tütre häbet ; sa ei tohi võtta nende häbeme paljastamiseks ta pojatütart ja ta tütretütart : nad on veresugulased ; see oleks häbitegu !
03018018	Ära võta naist liignaiseks tema õele , et paljastada ta häbet tema õe eluajal !
03018019	Ära ligine naisele , kes on kuuverest roojane , ta häbeme paljastamiseks !
03018020	Ära maga oma ligimese naisega soo soetamiseks : sa roojastad ennast tema läbi !
03018021	Oma järeltulijaist ära anna ühtegi Moolokile ohverdamiseks : sa ei tohi teotada oma Jumala nime ! Mina olen Issand !
03018022	Ära maga meesterahva juures , nagu magatakse naise juures : see on jäledus !
03018023	Sa ei tohi ühtida ühegi loomaga : sa roojastad ennast tema läbi ! Ja naine ärgu seisku paaritamiseks looma ees : see on loomuvastane !
03018024	Ärge roojastage endid mitte ühegagi neist asjust , sest nende kõigiga on endid roojastanud need paganad , keda ma ajan ära teie eest :
03018025	maa on roojastunud , mina karistan ta patusüüd ja maa sülitab välja oma elanikud !
03018026	Aga teie pange tähele minu seadlusi ja kohtuseadusi ja ärge tehke mitte ainsatki neist jäledustest , olgu päriselanik või teie keskel asuv võõras ,
03018027	sest kõiki neid jäledusi tegid teie eel sellel maal olnud mehed ja maa on saanud roojaseks ,
03018028	et maa ei sülitaks teid välja , kui te seda roojastate , nagu ta sülitab välja rahva , kes oli seal enne teid .
03018029	Jah , kõik tegijad , kes teevad midagi kõigist neist jäledustest , tuleb hävitada oma rahva seast !
03018030	Pange siis tähele , mida tuleb tähele panna , et te ei täidaks neid jäledaid kombeid , nagu on tehtud enne teid , ega roojastaks endid nendega ! Mina olen Issand , teie Jumal ! '
03019001	Ja Issand rääkis Moosesega , öeldes :
03019002	' Räägi kogu Iisraeli laste kogudusega ja ütle neile : Olge pühad , sest mina , Issand , teie Jumal , olen püha !
03019003	Igaüks teist peab austama oma ema ja isa ning peab pidama minu hingamispäevi ! Mina olen Issand , teie Jumal .
03019004	Te ei tohi pöörduda ebajumalate poole ega tohi endile teha valatud jumalaid ! Mina olen Issand , teie Jumal !
03019005	Ja kui te ohverdate Issandale tänuohvri , siis ohverdage nõnda , et see teeks teid meelepäraseks !
03019006	Seda sööge päeval , mil te ohverdate , ja järgmisel päeval ; aga mis üle jääb kolmandaks päevaks , põletage tulega !
03019007	Kui seda kolmandal päeval ometi süüakse , siis on see kõlbmatu ega ole meelepärane .
03019008	Kes seda sööb , peab kandma oma patusüüd , sellepärast et ta on teotanud Issandale pühitsetut , ja ta tuleb hävitada oma rahva seast !
03019009	Kui te lõikate oma maa vilja , siis ära lõika oma põlluääri sootuks , ja ära nopi üles , mida su lõikuse järelt saaks noppida !
03019010	Ära korja tühjaks oma viinamäge ja ära nopi üles oma viinamäe varisenud marju : jäta need kehvale ja võõrale ! Mina olen Issand , teie Jumal !
03019011	Ärge varastage ja ärge valetage , ja ükski ärgu petku oma ligimest !
03019012	Ärge vanduge minu nime juures valet ; sellega sa teotad oma Jumala nime ! Mina olen Issand !
03019013	Ära tee liiga oma ligimesele ja ära riisu teda ; päevilise palka ära hoia enese käes üle öö hommikuni !
03019014	Ära nea kurti ja ära pane komistuskivi pimedale , vaid karda oma Jumalat ! Mina olen Issand !
03019015	Ärge tehke kohtus ülekohut ! Ära ole erapoolik viletsa kasuks ja ära austa vägevat , vaid mõista ligimesele õiglaselt kohut !
03019016	Ära käi keelekandjana oma rahva seas , ära seisa oma ligimese vere vastu ! Mina olen Issand !
03019017	Ära vihka südames oma venda ! Noomi julgesti oma ligimest , et sina ei peaks tema pärast pattu kandma !
03019018	Ära tasu kätte ja ära pea viha oma rahva laste vastu , vaid armasta oma ligimest nagu iseennast ! Mina olen Issand !
03019019	Pange tähele minu seadusi : ära lase oma looma teistsugusega paarituda ! Ära külva oma põldu kahesuguse viljaga ja ärgu olgu sul seljas kuube kahesugusest lõngast , villasest ja linasest !
03019020	Kui mees sugutades magatab naist , kes on orjatar ja teise mehe oma ega ole lunastatud ega vabaks lastud , siis karistatagu neid , aga ärgu surmatagu , sest naine ei olnud vaba !
03019021	Mees toogu oma süüohver Issandale kogudusetelgi ukse juurde : süüohvri jäär .
03019022	Ja preester toimetagu tema eest lepitust Issanda ees süüohvri jääraga ta patu pärast , mis ta on teinud ; siis antakse temale andeks ta tehtud patt .
03019023	Kui te jõuate sinna maale ja istutate kõiksugu viljapuid , siis jätke ümber lõikamata nende eesnahk - nende vili ; need olgu teil kolm aastat ümber lõikamata , neist ärge sööge !
03019024	Aga neljandal aastal olgu kõik nende vili pühitsetud Issandale rõõmupeol !
03019025	Alles viiendal aastal võite süüa nende vilja , et saaksite neist suuremat saaki . Mina olen Issand , teie Jumal !
03019026	Ärge sööge midagi koos verega ! Ärge ennustage märkidest ja ärge tegutsege nõidusega !
03019027	Ärge piirake oma juuste äärt ; ära riku oma habeme äärt !
03019028	Ärge lõigake oma ihusse surnumärki ja ärge tehke endile söövitatud kriimustusi ! Mina olen Issand !
03019029	Ära teota oma tütart , lastes teda hoorata , et kogu maa ei hakkaks hoorama ega täituks häbitegudega !
03019030	Pidage minu hingamispäevi ja kartke mu pühamut ! Mina olen Issand !
03019031	Ärge pöörduge vaimude ja ' teadjate ' poole , ärge otsige neid , et te ei saaks nende läbi roojaseks ! Mina olen Issand , teie Jumal !
03019032	Hallpea ees tõuse üles ja vanale anna au ! Karda oma Jumalat ! Mina olen Issand !
03019033	Kui teie maal su juures asub võõras , siis ärge rõhuge teda !
03019034	Võõras , kes asub teie juures , olgu teie keskel nagu päriselanik ; armasta teda nagu iseennast , sest te ise olete olnud võõrad Egiptusemaal ! Mina olen Issand , teie Jumal !
03019035	Ärge tehke ülekohut kohtus , küünarpuu , kaalu ja vakaga !
03019036	Teil olgu õiged vaekausid , õiged vihid , õige vakk ja õige kann ! Mina olen Issand , teie Jumal , kes tõi teid ära Egiptusemaalt !
03019037	Pange tähele kõiki mu määrusi ja kõiki mu seadlusi ning tehke nende järgi ! Mina olen Issand ! '
03020001	Ja Issand rääkis Moosesega , öeldes :
03020002	' Ütle Iisraeli lastele : Iga Iisraeli last või võõrast , kes asub Iisraelis , kes annab mõne oma lastest Moolokile , karistatagu surmaga ; maa rahvas peab tema kividega surnuks viskama !
03020003	Mina ise pööran oma palge selle mehe vastu ja hävitan tema ta rahva seast , sellepärast et ta on andnud oma lapse Moolokile , millega ta on roojastanud minu pühamut ja on teotanud minu püha nime .
03020004	Kui maa rahvas niisuguse mehe puhul , kes annab oma lapse Moolokile , oma silmad tõesti kinni pigistab teda surmamata ,
03020005	siis pööran mina ise oma palge niisuguse mehe ja tema suguvõsa vastu ning hävitan nende rahva seast tema ja kõik , kes hoora viisil teda järgides on hoora viisil järginud Moolokit .
03020006	Kui keegi pöördub vaimude ja ' teadjate ' poole , järgides neid hoora viisil , siis pööran mina oma palge niisuguse inimese vastu ja hävitan tema ta rahva seast .
03020007	Pühitsege endid ja olge pühad , sest mina olen Issand , teie Jumal !
03020008	Pidage minu seadlusi ja tehke nende järgi ! Mina olen Issand , kes teid pühitseb !
03020009	Kes iganes neab oma isa ja ema , seda karistatagu surmaga : ta on neednud oma isa ja ema , ta peal on veresüü !
03020010	Meest , kes abielu rikub abielunaisega , meest , kes abielu rikub oma ligimese naisega , abielurikkujat meest ja abielurikkujat naist karistatagu surmaga !
03020011	Mees , kes magab oma isa naise juures , paljastab oma isa häbeme ; neid mõlemaid karistatagu surmaga , nende peal on veresüü !
03020012	Kui keegi magab oma miniaga , siis karistatagu mõlemaid surmaga ; nad on teinud hirmsat asja , nende peal on veresüü !
03020013	Kui mees magab mehega , nagu magatakse naise juures , siis on nad mõlemad teinud jäledust ; neid karistatagu surmaga , nende peal on veresüü !
03020014	Kui keegi võtab naise koos ta emaga , siis on see häbitegu : tema ja need põletatagu tulega , et see häbitegu ei jääks teie sekka !
03020015	Meest , kes ühtib loomaga , karistatagu surmaga ja loom tapetagu !
03020016	Kui naine ligineb mõnele loomale , et sellega paarituda , siis tapa naine ja loom : neid karistatagu surmaga , nende peal on veresüü !
03020017	Kui mees võtab oma õe , oma isa tütre või oma ema tütre ja vaatab tema häbet ja õde vaatab tema häbet , siis on see häbitegu ja nad hävitatagu oma rahva laste silma eest : ta on paljastanud oma õe häbeme , ta kandku oma patusüüd !
03020018	Kui mees magab naise juures , kellel on kuuveri , ja paljastab tema häbeme , avab tema lätte ja naine paljastab oma verelätte , siis hävitatagu mõlemad oma rahva seast !
03020019	Ära võta paljaks oma ema õe ja oma isa õe häbet , sest kes nõnda teeb , paljastab oma sugulase : nad kandku oma patusüüd !
03020020	Kui mees magab oma lelle naise juures , siis ta on paljastanud oma lelle häbeme : nad kandku oma pattu , nad surgu lasteta !
03020021	Kui mees võtab oma venna naise , siis see ei ole puhas asi ; ta on paljastanud oma venna häbeme , nad peavad jääma lapsetuks !
03020022	Pidage seepärast kõiki mu määrusi ja kõiki mu seadlusi ning tehke nende järgi , et see maa , kuhu ma teid viin elama , ei sülitaks teid välja !
03020023	Te ei tohi käia selle rahva seaduste järgi , kelle ma ajan ära teie eest , sest nemad on teinud kõike seda ja on saanud mulle vastikuks !
03020024	Aga mina ütlen teile : Te pärite nende maa ja mina annan selle teile pärandiks , maa , mis piima ja mett voolab . Mina olen Issand , teie Jumal , kes teid on eraldanud teistest rahvastest !
03020025	Tehke siis vahet puhta ja roojase looma vahel ning roojase ja puhta linnu vahel , ja ärge tehke endid põlastusväärseiks loomadega ja lindudega ja kõigi maa peal roomajatega , keda ma teile olen eraldanud kui roojased !
03020026	Olge siis mulle pühad , sest mina , Issand , olen püha ! Ma olen teid eraldanud teistest rahvastest , et te oleksite minu päralt .
03020027	Kui mehes või naises on ' vaim ' või ' tarkus ' , siis karistatagu neid surmaga ; nad visatagu kividega surnuks , nende peal on nende veresüü ! '
03021001	Ja Issand ütles Moosesele : ' Räägi preestritega , Aaroni poegadega , ja ütle neile , et ükski neist ei tohi ennast roojastada surnu pärast oma rahva seas ;
03021002	üksnes sugulase pärast , kes temale on kõige lähem : oma ema ja isa , oma poja ja tütre , oma venna
03021003	või oma neitsiliku õe pärast , kes on temaga suguluses ega ole saanud mehele , võib ta ennast roojastada ;
03021004	ta ei tohi ennast roojastada ega teotada isandana oma rahva seas !
03021005	Nad ei tohi endil pealage paljaks ajada ega habeme äärt ära lõigata ja nad ei tohi oma ihusse lõigata mitte mingisugust märki !
03021006	Nad peavad olema pühad oma Jumalale ja nad ei tohi teotada oma Jumala nime , sest nad ohverdavad Issanda tuleohvreid , oma Jumala leiba , ja seepärast olgu nad pühad !
03021007	Nad ei tohi võtta hoora ega teotatud naist ; nad ei tohi võtta ka mehe poolt äraaetud naist , sest preester on pühitsetud oma Jumalale !
03021008	Sa pead teda pidama pühaks , sest ta ohverdab sinu Jumala leiba ; ta olgu sulle püha , sest mina , Issand , kes teid pühitseb , olen püha !
03021009	Kui preestri tütar ennast teotab hoorusega , siis ta teotab oma isa ; ta põletatagu ära tulega !
03021010	Ülempreester oma vendade hulgas , kellele on valatud pähe võideõli ja kelle kätt on täidetud , et ta võib kanda ametiriideid , ei tohi oma juukseid lahtiseks jätta ega oma riideid lõhki käristada ,
03021011	ja ta ei tohi minna mitte ühegi surnu juurde ; ka oma isa ja ema pärast ei tohi ta ennast roojastada !
03021012	Ta ei tohi väljuda pühamust , et ta ei teotaks oma Jumala pühamut , sest tema peal on ta Jumala pühitsuse võideõli ! Mina olen Issand !
03021013	Ta võtku naine selle neitsipõlves :
03021014	ta ei tohi võtta leske ega hüljatut ega teotatut ega hoora , vaid ta võtku naiseks üks neitsi oma rahva seast ,
03021015	et ta ei teotaks oma seemet oma rahva seas , sest mina olen Issand , kes teda on pühitsenud ! '
03021016	Ja Issand rääkis Moosesega , öeldes :
03021017	' Räägi Aaroniga ja ütle : Ükski su järglasist nende tulevastes põlvedes , kellel on mingi viga , ei tohi tulla ohverdama oma Jumala leiba ,
03021018	sest ükski , kellel on mingi viga , ärgu astugu esile , olgu mees pime või lombak või lõhkise ninaga või mõne moonutatud liikmega ,
03021019	või keegi , kellel on murtud jalg või murtud käsi ,
03021020	või on küürakas , kuivetanud , kaega silmal , sügeliste või sammaspoolega , või on kohitsetu !
03021021	Ükski preester Aaroni järglasist , kellel on mingi viga , ärgu tulgu ohverdama Issanda tuleohvreid : tal on viga küljes , ta ei tohi tulla ohverdama oma Jumala leiba !
03021022	Oma Jumala leiba , kõige pühamat ja püha , ta võib küll süüa ,
03021023	ometi ta ei tohi tulla eesriide juurde ega ligineda altarile , sest ta on vigane ; ta ei tohi teotada minu pühi paiku , sest mina olen Issand , kes need on pühitsenud ! '
03021024	Ja Mooses rääkis seda Aaronile ja ta poegadele ja kõigile Iisraeli lastele .
03022001	Ja Issand rääkis Moosesega , öeldes :
03022002	' Ütle Aaronile ja ta poegadele , et nad tunneksid aukartust Iisraeli laste pühade andide vastu , mida nad mulle pühitsevad , et nad ei teotaks mu püha nime ! Mina olen Issand !
03022003	Ütle neile teie tulevaste põlvede jaoks : Igaüks kõigist teie järglasist , kes ligineb pühadele andidele , mida Iisraeli lapsed Issandale pühitsevad , olles ise roojane , tuleb hävitada mu palge eest ! Mina olen Issand !
03022004	Ükski Aaroni järeltulijaist , kes on pidalitõbine või kellel on voolus , ei tohi süüa pühi ande , enne kui ta on puhtaks saanud ; ja kes puudutab mõnda surnu läbi roojastunut või seda , kellel on olnud seemnevoolus ,
03022005	või kui keegi puudutab mõnda roomajat , kellest ta roojastub , või inimest , kellest ta roojastub selle mõnesuguse roojasuse pärast ,
03022006	siis see , kes seesugust puudutab , on õhtuni roojane ega tohi süüa pühi ande , enne kui ta oma ihu on veega loputanud !
03022007	Kui päike on loojunud , siis ta on puhas , ja pärast seda ta võib süüa pühi ande , sest need on tema leib .
03022008	Ta ei tohi süüa raibet ja mahamurtut , et ta sellest ei roojastuks . Mina olen Issand !
03022009	Nad peavad tähele panema minu seadusi , et nad ei võtaks enestele pattu ega sureks , sellepärast et nad neid teotavad . Mina olen Issand , kes neid pühitseb !
03022010	Ükski võõras ei tohi süüa püha andi ; ka preestri majaline ja päeviline ei tohi süüa püha andi !
03022011	Aga kui preester ostab oma raha eest mõne hinge , siis see võib seda süüa ; ja kes tema peres on sündinud , need võivad ta leiba süüa .
03022012	Kui preestri tütar on saanud võõrale mehele , siis ta ei tohi süüa pühi tõsteohvreid .
03022013	Aga kui preestri tütar on lesk või hüljatu ja tal ei ole last ning ta tuleb tagasi oma isakotta , siis ta võib süüa oma isa leiba nagu oma nooruses ; aga ükski võõras ei tohi seda süüa !
03022014	Kui keegi sööb püha andi kogemata , siis ta asendagu see püha and preestrile ja lisagu sellele veel viies osa sellest !
03022015	Preestrid ei tohi teotada Iisraeli laste pühi ande , mida need Issandale ohverdavad ,
03022016	pannes neid kandma patusüüd , kui nad söövad pühi ande , mis kuuluvad preestritele , sest mina olen Issand , kes neid pühitseb ! '
03022017	Ja Issand rääkis Moosesega , öeldes :
03022018	' Räägi Aaroni ja ta poegade ja kõigi Iisraeli lastega ning ütle neile : Kui keegi Iisraeli soost või Iisraelis olevaist võõraist toob oma ohvrianni , mõne tõotus - või mõne vabatahtliku ohvri , mida nad tahavad tuua Issandale põletusohvriks ,
03022019	siis olete meelepärased , kui selleks on veatu isaloom veistest , lammastest või kitsedest ;
03022020	ühtegi , kellel on viga küljes , te ei tohi ohverdada , sest see ei tee teid meelepäraseks !
03022021	Kui keegi ohverdab Issandale tänuohvri erilise tõotuse pärast või vabatahtlikult veistest või lammastest ja kitsedest , siis olgu selleks veatu loom , et see oleks meelepärane ; tal ei tohi olla küljes ühtegi viga :
03022022	pimedat või murtud liikmega või vermetega või tatitõbist või kärnast ehk korbalist te ei tohi tuua Issandale ega panna altarile tuleohvriks Issandale .
03022023	Härja või lamba liigse või kasina liikmega võid küll ohverdada vabatahtlikuks ohvriks , kuid tõotusohvrina see ei ole meelepärane .
03022024	Pigistamise , tagumise , rebimise või lõikamise teel kohitsetud looma ärge ohverdage Issandale ; oma maal te ei tohi seda teha !
03022025	Ka võõra käest te ei tohi oma Jumala leivana ohverdada mitte midagi niisugust , sest need on rikutud , neil on viga küljes , need ei tee teid meelepäraseks ! '
03022026	Ja Issand rääkis Moosesega , öeldes :
03022027	' Kui sünnib härgvasikas või lamba - või kitsetall , siis olgu ta oma ema all seitse päeva ; aga kaheksandast päevast alates on ta Issandale meelepäraseks tuleohvrianniks .
03022028	Veist ja lammast ärge tapke samal päeval koos ta vasika või tallega !
03022029	Kui te ohverdate Issandale kiitusohvrit , siis ohverdage nõnda , et saaksite meelepäraseks !
03022030	Seda söödagu selsamal päeval , sellest te ei tohi midagi üle jätta hommikuks ! Mina olen Issand !
03022031	Pidage siis minu käske ja tehke nende järgi ! Mina olen Issand !
03022032	Ja ärge teotage minu püha nime , ma tahan olla pühitsetud Iisraeli laste seas ! Mina olen Issand , kes teid pühitseb ,
03022033	kes tõi teid ära Egiptusemaalt , et olla teile Jumalaks ! Mina olen Issand ! '
03023001	Ja Issand rääkis Moosesega , öeldes :
03023002	' Räägi Iisraeli lastega ja ütle neile : Issanda seatud pühad , mis te peate kuulutama pühiks kokkutulekuiks , minu seatud pühad on need :
03023003	kuus päeva tehtagu tööd , aga seitsmes päev on täielik hingamispäev , püha kokkutulek ; te ei tohi teha ühtegi tööd , see olgu Issanda hingamispäev kõigis teie asupaigus !
03023004	Need on Issanda seatud pühad , pühad kokkutulekud , mis te peate välja kuulutama nende seatud ajal :
03023005	esimeses kuus , neljateistkümnenda päeva õhtul on paasapüha Issanda auks .
03023006	Ja sellesama kuu viieteistkümnendal päeval on Issanda auks hapnemata leibade püha ; seitse päeva sööge hapnemata leiba !
03023007	Esimesel päeval olgu teil püha kokkutulek ; ühtegi argipäevatööd ärge tehke !
03023008	Seitse päeva ohverdage Issandale tuleohvreid ; seitsmendal päeval on püha kokkutulek , ühtegi argipäevatööd ärge tehke ! '
03023009	Ja Issand rääkis Moosesega , öeldes :
03023010	' Räägi Iisraeli lastega ja ütle neile : Kui te tulete maale , mille mina teile annan , ja lõikate selle vilja , siis viige oma lõikusest uudsevihk preestrile !
03023011	Tema kõigutagu seda vihku Issanda ees , et te saaksite meelepäraseks ; preester kõigutagu seda hingamispäevale järgneval päeval !
03023012	Ja päeval , mil te vihku kõigutate , ohverdage Issandale põletusohvriks üks veatu aastane oinastall
03023013	ja selle juurde kuuluv roaohver - kaks kannu õliga segatud peent jahu Issandale healõhnaliseks tuleohvriks , ja selle juurde kuuluv joogiohver - kolm kortlit veini .
03023014	Aga enne seda päeva , mil te viite ohvrianni oma Jumalale , te ei tohi süüa uudseleiba ega kuivatatud ja toorest vilja . See olgu teie sugupõlvedele igaveseks seaduseks kõigis teie asupaigus !
03023015	Siis lugege endile hingamispäevale järgnevast päevast , päevast , mil te tõite kõigutusvihu , seitse täis nädalat -
03023016	kuni seitsmendale hingamispäevale järgneva päevani lugege viiskümmend päeva - , siis tooge Issandale uus roaohver !
03023017	Paigust , kus te elate , tooge kaks kõigutusohvri leiba ; need olgu hapnenult küpsetatud kahest kannust peenest jahust uudseanniks Issandale !
03023018	Ja koos leivaga ohverdage seitse veatut , aastast oinastalle , üks noor härjavärss ja kaks jäära : need olgu koos oma roaohvriga ja joogiohvritega põletusohvriteks Issandale , healõhnaliseks tuleohvriks Issandale !
03023019	Ja ohverdage üks noor sikk patuohvriks ja kaks aastast oinastalle tänuohvriks !
03023020	Preester kõigutagu neid kahte oinastalle koos uudseleivaga kõigutusohvrina Issanda ees : need olgu Issandale pühitsetud preestri jaoks !
03023021	Ja kuulutage endile samaks päevaks püha kokkutulek ; ärge tehke siis ühtegi argipäevatööd ! See olgu igaveseks seaduseks teie sugupõlvedele , kus te iganes asute !
03023022	Ja kui te lõikate oma maa vilja , siis ära lõika oma põlluääri sootuks ja ära nopi üles , mida su lõikuse järelt saaks noppida ! Jäta see kehvale ja võõrale ! Mina olen Issand , teie Jumal ! '
03023023	Ja Issand rääkis Moosesega , öeldes :
03023024	' Räägi Iisraeli lastega ja ütle : Seitsmendas kuus , esimesel päeval , olgu teil hingamispäev , sarvehäälega meeldetuletatav püha kokkutulek .
03023025	Ärge tehke siis ühtegi argipäevatööd , vaid ohverdage Issandale tuleohver ! '
03023026	Ja Issand rääkis Moosesega , öeldes :
03023027	' Aga kümnes päev selles seitsmendas kuus on lepituspäev ; see olgu teile pühaks kokkutulekuks : alandage siis oma hinged ja ohverdage Issandale tuleohvreid !
03023028	Sel päeval ärge tehke ühtegi tööd , sest see on teile lepituspäevaks , mil teie eest lepitust toimetatakse Issanda , teie Jumala ees !
03023029	Jah , igaüks , kes sel päeval ennast ei alanda , hävitatagu oma rahva seast !
03023030	Ja igaühe , kes sel päeval teeb mingit tööd , ma hävitan tema rahva seast !
03023031	Ärge tehke siis ühtegi tööd ; see olgu teie sugupõlvedele igaveseks seaduseks , kus te iganes asute !
03023032	See olgu teile täielikuks hingamispäevaks ja hingede alandamiseks ! Algusega kuu üheksanda päeva õhtul , õhtust õhtuni , pidage seda oma hingamispäeva ! '
03023033	Ja Issand rääkis Moosesega , öeldes :
03023034	' Räägi Iisraeli lastega ja ütle : Viieteistkümnendal sellesama seitsmenda kuu päeval olgu seitsmepäevane lehtmajadepüha Issanda auks !
03023035	Esimesel päeval olgu püha kokkutulek ; ärgu tehtagu ühtegi argipäevatööd !
03023036	Seitse päeva ohverdage Issandale tuleohvrit ; kaheksandal päeval olgu teil püha kokkutulek ja ohverdage siis Issandale tuleohver ; see on lõpetuspüha , ühtegi argipäevatööd ärgu tehtagu !
03023037	Need on Issanda seatud pühad , mis te peate kuulutama pühiks kokkutulekuiks , Issandale tuleohvrite ohverdamiseks : põletusohver ja roaohver , tapaohver ja joogiohver iga päev , vastavalt päevale ,
03023038	peale Issanda hingamispäevade ja peale teie andide , peale kõigi teie tõotusohvrite ja peale kõigi teie vabatahtlike ohvrite , mis te Issandale annate .
03023039	Aga seitsmenda kuu viieteistkümnendal päeval , kui te maa saagi olete koristanud , pühitsege Issanda püha seitse päeva ; esimene päev olgu hingamispäev , samuti olgu kaheksas päev hingamispäev !
03023040	Esimesel päeval võtke endile puuvilja ihaldusväärsetest puudest , palmioksi ja oksi leherikastelt puudelt ja jõepajudelt ja olge seitse päeva rõõmsad Issanda , oma Jumala ees !
03023041	Pühitsege seda püha Issanda auks seitse päeva aastas ! See olgu teie sugupõlvedele igaveseks seaduseks ; pühitsege seda seitsmendas kuus !
03023042	Elage lehtmajades seitse päeva ; kõik Iisraelis sündinud elagu lehtmajades ,
03023043	et teie tulevased põlved teaksid , kuidas ma Iisraeli lapsi lasksin elada lehtmajades , kui ma tõin nad ära Egiptusemaalt . Mina olen Issand , teie Jumal ! '
03023044	Nõnda rääkis Mooses Iisraeli lastele neist Issanda seatud pühadest .
03024001	Ja Issand rääkis Moosesega , öeldes :
03024002	' Käsi Iisraeli lapsi , et nad tooksid sulle valgustuse jaoks puhast tambitud õlipuuõli , et saaks üles seada alaliselt põlevaid lampe !
03024003	Kogudusetelgis , väljaspool seaduselaeka eesriiet peab Aaron seda alaliselt korraldama õhtust hommikuni Issanda palge ees . See olgu igaveseks seaduseks teie tulevastele põlvedele !
03024004	Ta seadku alalised lambid puhtast kullast lambijalale Issanda ees !
03024005	Ja võta peent jahu ning küpseta sellest kaksteist kooki ; iga kook olgu kahest kannust jahust !
03024006	Siis aseta need kahte ritta , kuus kumbagi ritta , puhtast kullast laua peale Issanda ees !
03024007	Ja pane kummalegi reale puhast viirukit : see olgu lisaks leivale kui meenutusohver , kui tuleohver Issandale !
03024008	Igal hingamispäeval seadku ta need alati Issanda ette kui and Iisraeli lastelt igavese lepingu kohaselt !
03024009	See olgu Aaroni ja ta poegade oma ning nad söögu seda pühas paigas ; sest väga pühana Issanda tuleohvritest kuulub see igavese seaduse kohaselt temale ! '
03024010	Keegi Iisraeli naise poeg , kelle isaks oli egiptlane , läks välja Iisraeli laste sekka ; ja nad hakkasid leeris riidlema , see Iisraeli naise poeg ja üks Iisraeli mees .
03024011	Iisraeli naise poeg pilkas Nime ja needis seda . Siis viidi ta Moosese juurde . Tema ema nimi oli Selomit , Dibri tütar Daani suguharust .
03024012	Ja nad panid ta seniks vahi alla , kuni neile langeb otsus Issanda suust .
03024013	Ja Issand rääkis Moosesega , öeldes :
03024014	' Vii needja väljapoole leeri ; kõik kuuljad pangu oma käed tema pea peale ja terve kogudus visaku ta kividega surnuks !
03024015	Ja räägi Iisraeli lastega ning ütle : Kes neab oma Jumalat , see peab oma pattu kandma !
03024016	Ja kes pilkab Issanda nime , seda karistatagu surmaga ; terve kogudus visaku ta kividega surnuks ! Olgu võõras või päriselanik , kes Nime pilkab , surmatagu !
03024017	Ja kui keegi lööb maha mõne inimese , siis karistatagu teda surmaga !
03024018	Aga kui keegi lööb maha karilooma , siis ta andku asemele : hing hinge vastu !
03024019	Ja kui keegi teeb viga oma ligimesele , siis tehtagu temale , nagu tema tegi :
03024020	murre murde vastu , silm silma vastu , hammas hamba vastu ; missuguse vea ta tegi teisele , niisugune tehtagu temale !
03024021	Kes lööb maha karilooma , andku asemele , aga kes lööb maha inimese , surmatagu !
03024022	Ühesugune õigus olgu teil niihästi võõrale kui päriselanikule ! Sest mina olen Issand , teie Jumal ! '
03024023	Ja Mooses rääkis nõnda Iisraeli lastele . Siis nad viisid needja väljapoole leeri ja viskasid ta kividega surnuks . Iisraeli lapsed tegid nõnda , nagu Issand oli Moosesele käsu andnud .
03025001	Ja Issand rääkis Moosesega Siinai mäel , öeldes :
03025002	' Räägi Iisraeli lastega ja ütle neile : Kui te tulete maale , mille mina teile annan , siis maa puhaku Issanda auks !
03025003	Kuus aastat külva oma põldu ja kuus aastat nopi oma viinamäge ja korista maa saaki ,
03025004	aga seitsmendal aastal olgu maal täielik puhkeaeg , puhkus Issanda auks : sa ei tohi külvata oma põldu ega noppida oma viinamäge !
03025005	Ära lõika pärast su lõikust isevõrsunud vilja ja ära nopi hoolduseta kasvanud viinamarju ! See olgu maale puhkeaastaks !
03025006	Aga maa puhkeaja vili võib olla teile toiduks : sinule , su sulasele ja teenijale , su päevilisele ja majalisele , kes elab võõrana su juures .
03025007	Ka su karjale ja metsloomadele , kes su maal on , olgu toiduks kogu selle saak !
03025008	Loe enesele seitse aastanädalat , seitse korda seitse aastat : nõnda saab sulle seitsme aastanädala aega nelikümmend üheksa aastat .
03025009	Siis lase seitsmenda kuu kümnendal päeval kõlada sarvehäält : lepituspäeval kõlagu sarv kogu maal !
03025010	Ja pühitsege viiekümnendat aastat ning kuulutage vabakslaskmist kõigile elanikele maal ; see olgu teile juubeliaastaks : igaüks teist saab tagasi oma pärisosale ja igaüks pöördub oma suguvõsa juurde .
03025011	Viiekümnes aasta olgu teile juubeliaastaks : ärge külvake , ärge lõigake isevõrsunud vilja ja ärge noppige hoolduseta kasvanud viinamarju !
03025012	Sest juubeliaasta olgu teile püha : sööge põllult , mida see ise kannab !
03025013	Niisugusel juubeliaastal peab igaüks saama tagasi oma pärisosale !
03025014	Ja kui te maaomandi oma ligimesele müüte või oma ligimeselt ostate , siis ärge üksteist tüssake !
03025015	Osta oma ligimeselt , arvestades aastaid pärast juubeliaastat ; tema müügu sulle , arvestades saagiaastaid :
03025016	seevõrra kui aastaid on rohkem , suurenda oma ostuhinda , ja seevõrra kui aastaid on vähem , vähenda oma ostuhinda , sest ta peab sulle müüma saagi kohaselt .
03025017	Ükski ärgu tüssaku oma ligimest , vaid kartku oma Jumalat , sest mina olen Issand , teie Jumal !
03025018	Tehke mu määruste järgi ning pidage mu seadlusi ja täitke neid , et te võiksite maal julgesti elada !
03025019	Maa annab siis teile vilja ja te sööte küllastuseni ning elate seal julgesti .
03025020	Ja kui te küsite : Mida me sööme seitsmendal aastal ? Vaata , me ei tohi külvata ega koristada oma saaki ,
03025021	siis ma saadan teile kuuendal aastal oma õnnistuse , et see annaks saaki kolmeks aastaks .
03025022	Ja kui te külvate kaheksandal aastal , siis on teil veel süüa tunamullusest saagist kuni üheksanda aastani : seni kui jõuab selle saak , on teil süüa vana .
03025023	Maad ärgu müüdagu igaveseks , sest maa on minu päralt ; sest te olete ju võõrad ja majalised minu juures !
03025024	Aga kogu maal , mis on teie valduses , laske maad lunastada !
03025025	Kui su vend jääb kehvaks ja müüb midagi oma maaomandist , siis tulgu lunastama see , kes temale on kõige lähem , ja lunastagu , mida ta vend on müünud !
03025026	Kui kellelgi ei ole lunastajat , aga ta enese jõud lubab ja ta hangib nii palju , kui lunastuseks on tarvis ,
03025027	siis ta arvestagu aastaid müügist alates ja andku rohkem makstud osa tagasi mehele , kellele ta müüs , ja ta mingu taas oma maaomandile !
03025028	Aga kui ta jõud ei suuda hankida nii palju , kui tasumiseks on tarvis , siis jäägu see , mis ta on müünud , ostja kätte kuni juubeliaastani ; aga juubeliaastal saagu see vabaks ja tema mingu tagasi oma maaomandile !
03025029	Kui keegi müüb eluhoone müüriga ümbritsetud linnas , siis olgu tal lunaõigus aasta jooksul müügist arvates ; tal olgu lunaõigus kogu aasta !
03025030	Aga kui seda ei lunastata , enne kui kogu aasta on möödunud , siis peab koda , mis on müüriga ümbritsetud linnas , jääma jäädavalt selle ostjale ja tema tulevastele põlvedele , ilma et see juubeliaastal saaks vabaks .
03025031	Aga kodasid külades , millel ei ole müüre ümber , loetagu põllumaale kuuluvaiks : need on lunastatavad ja juubeliaastal tagasiantavad .
03025032	Ja leviitide linnade , kodade kohta nende omandiks olevais linnades , kehtib see : leviitidel olgu igavene lunaõigus !
03025033	Kui keegi leviitidest ei lunasta müüdud koda linnas , kus on nende omand , siis tuleb see ometi loovutada juubeliaastal , sest kojad leviitide linnades on nende omandiks Iisraeli laste keskel .
03025034	Ja nende linnade ümbruse karjamaad ärgu müüdagu , sest see on nende igavene pärandus !
03025035	Kui su vend jääb kehvaks ja ta jõud väsib su kõrval , siis toeta teda , ta elagu su juures nagu võõras või majaline !
03025036	Sa ei tohi temalt võtta renti ega vahekasu , vaid karda oma Jumalat ja lase oma vennal elada enda juures !
03025037	Ära anna temale oma raha rendi peale ja ära anna oma toitu vahekasu eest !
03025038	Mina olen Issand , teie Jumal , kes tõi teid ära Egiptusemaalt , et anda teile Kaananimaa ja olla teile Jumalaks !
03025039	Kui su vend su kõrval jääb kehvaks ja müüb ennast sulle , siis sa ei tohi tema peale panna orjatööd ,
03025040	vaid ta olgu su juures nagu palgaline , nagu majaline ; ta teenigu sind kuni juubeliaastani !
03025041	Siis ta võib ära minna su juurest , tema ja ta lapsed koos temaga , et ta saaks tagasi oma suguvõsa juurde ja tuleks jälle oma isade maaomandile .
03025042	Sest nemad on minu sulased , keda ma tõin ära Egiptusemaalt ; neid ei tohi müüa , nagu orje müüakse !
03025043	Sa ei tohi teda valitseda vägivallaga , vaid karda oma Jumalat !
03025044	Aga kes peavad saama sulle orjaks ja orjatariks , need ostke ümberkaudsete rahvaste hulgast orjaks ja orjatariks !
03025045	Nõndasamuti võite osta ka oma majaliste laste hulgast , kes elavad võõraina teie juures , samuti nende sugulaste hulgast , kes on teie juures , keda nad teie maal on sünnitanud ; need saagu teie pärisomandiks ,
03025046	need omandage oma laste jaoks pärast teid päritavaks omandiks ; neile võite orjuse igaveseks peale panna , aga teie vendade , Iisraeli laste hulgas ärgu ükski valitsegu teise üle vägivallaga !
03025047	Kui su juures oleva võõra või majalise jõud hakkab kandma , aga su vend tema juures jääb kehvaks ja ta müüb ennast võõrale , kes su juures on majalisena või on võõra suguvõsa järeltulija ,
03025048	siis jäägu temale pärast enese müümist lunaõigus : teda lunastagu üks ta vendadest ,
03025049	või lunastagu teda ta lell või lellepoeg või keegi ta suguvõsa lähemaist veresugulastest , või kui ta jõud kannab , siis ta lunastagu ennast ise !
03025050	Ta arvestagu koos sellega , kes tema ostis , aega aastast , mil ta ennast temale müüs , kuni juubeliaastani , et ta müügiraha jaotuks aastate arvuga ; tema juures olemist peetagu päevilise ajaks !
03025051	Kui veel palju aastaid on üle jäänud , siis ta maksku neile vastavalt oma lunahind tagasi rahast , mille eest ta osteti !
03025052	Aga kui juubeliaastani on vähe aastaid üle jäänud , siis arvestatagu temale ta maksta olev lunahind vastavalt ta oldud aastaile !
03025053	Ta olgu tema juures nagu päeviline aastast aastasse ; sinu silma ees ta ei tohi tema üle vägivallaga valitseda !
03025054	Aga kui teda sel viisil ei lunastata , siis ta saagu juubeliaastal vabaks , tema ja ta lapsed koos temaga ,
03025055	sest Iisraeli lapsed on minu sulased ; minu sulased on need , keda ma tõin ära Egiptusemaalt . Mina olen Issand , teie Jumal !
03026001	Te ei tohi enestele teha ebajumalaid ega nikerdatud kuju , ärge püstitage enestele ühtki sammast ja ärge pange oma maale kummardamiseks kivist kuju , sest mina olen Issand , teie Jumal !
03026002	Pidage minu hingamispäevi ja kartke mu pühamut ! Mina olen Issand !
03026003	Kui te käite mu seaduste järgi ning peate mu käske ja teete nende järgi ,
03026004	siis ma annan teile vihma õigel ajal ning maa annab oma saagi ja puud väljal annavad oma vilja ;
03026005	rehepeks kestab teil viinamarjalõikuseni ja viinamarjalõikus kestab külviajani : te saate leiba süüa küllastuseni ja elada oma maal julgesti .
03026006	Ja mina annan maale rahu , te saate magada ja ükski ei hirmuta teid ; ma hävitan maalt kurjad metsloomad ja mõõk ei käi üle teie maast .
03026007	Te ajate taga oma vaenlasi ja need langevad teie ees mõõga läbi .
03026008	Viis teie seast ajavad taga sadat ja sada teie seast ajavad taga kümmet tuhandet , ja teie vaenlased langevad teie ees mõõga läbi .
03026009	Ma pöördun teie poole ja teen teid viljakaks , lasen teid saada arvurikkaks ja jõustan oma lepingu teiega .
03026010	Teile jätkub söömiseks vana , mullust vilja ja uudse pärast peate välja viskama mulluse .
03026011	Ma panen oma eluaseme teie keskele ja mu hing ei põlga teid ära .
03026012	Ma käin teie keskel ja olen teie Jumal , ja teie peate olema mu rahvas .
03026013	Mina olen Issand , teie Jumal , kes tõi teid ära Egiptusemaalt , et te ei oleks enam nende orjad ; ma murdsin katki teie ikkepuud ja panin teid käima püstipäi .
03026014	Aga kui te ei kuula mind ega tee kõigi nende käskude järgi ,
03026015	vaid hülgate mu määrused ja teie hinged põlgavad mu seadlusi , nõnda et te ei tee kõigi mu käskude järgi , vaid tühistate mu lepingu ,
03026016	siis teen ka mina teiega sedasama ja saadan teie kallale ootamatu kohkumise , kõhetustõve ja palaviku , mis kustutab silmad ja närib hinge ; ja te külvate ilmaaegu oma seemet , sest teie vaenlased söövad selle .
03026017	Ja ma pööran oma palge teie vastu ning teie vaenlane lööb teid ; teie vihamehed hakkavad valitsema teie üle ja te põgenete , isegi kui keegi teid taga ei aja .
03026018	Ja kui te sellest hoolimata ei kuula mind , siis ma karistan teid veel seitse korda enam teie pattude pärast .
03026019	Ma murran teie ülbe kõrkuse ja teen teie taeva raua ja teie maa vase sarnaseks .
03026020	Siis teie ramm kulub asjata , teie maa ei anna enam saaki ja maa puud ei kanna vilja .
03026021	Ja kui te siiski teete mulle vastuoksa ega taha mind kuulda , siis ma nuhtlen teid veel seitsmekordselt teie pattude pärast .
03026022	Ma läkitan teie kallale metsloomad , kes teevad teid lapsetuks , murravad teie kariloomad ja vähendavad teid endid , nõnda et teie teed jäävad tühjaks .
03026023	Aga kui te sellest veel ei lase endid minu poolt hoiatada ja teete mulle ikka vastuoksa ,
03026024	siis teen minagi teile vastuoksa ja mina löön teid seitsmekordselt teie pattude pärast .
03026025	Ma saadan teie kallale tasumismõõga , mis tasub kätte lepingu rikkumise eest . Ja kui te siis kogunete oma linnadesse , läkitan mina teie keskele katku ja teid antakse vaenlase kätte .
03026026	Kui ma murran katki teie leivatoe , siis küpsetavad teie leiba kümme naist ühes ahjus ; nad annavad teie leiva tagasi kaalu järgi , ja kui te sööte , siis teie kõhud ei saa täis .
03026027	Aga kui te seejuures veel ei kuula mind ja teete mulle vastuoksa ,
03026028	siis teen minagi tulises vihas teile vastuoksa ja karistan teid seitsmekordselt teie pattude pärast .
03026029	Te hakkate sööma oma poegade ja tütarde liha .
03026030	Ma hävitan teie ohvrikünkad ja purustan teie suitsutusaltarid ; ma viskan teie laibad teie elutute ebajumalate peale ja mu hing põlastab teid .
03026031	Ma teen teie linnad varemeiks ja hävitan teie pühamud , ja ma ei salli enam teie meeldivat lõhna .
03026032	Jah , mina ise hävitan maa , nõnda et teie vaenlased , kes seal elavad , pööraselt kohkuvad .
03026033	Teid ma aga pillutan rahvaste sekka ja paljastan mõõga teie taga . Teie maa laastatakse ja teie linnad muutuvad varemeiks .
03026034	Siis maa saab hüvituse oma puhkeaegade arvel kõigil oma tühjuse päevil ja teie viibides vaenlaste maal . Siis maa puhkab ja saab hüvituse oma puhkeaegade arvel .
03026035	Kõigil oma laastatud oleku päevil ta puhkab ; puhkus , mida ta ei saanud teie puhkeaegadel , siis kui te elasite seal .
03026036	Ja kes teist üle jäävad , nende südamed ma teen araks nende vaenlaste maal : isegi tuules lendleva lehe kahin ajab neid pakku ja nad põgenevad , otsekui põgeneksid mõõga eest . Ja nad langevad maha , olgugi et keegi taga ei aja .
03026037	Ja nad komistavad üksteise otsa , just nagu mõõga ees , kuigi keegi taga ei aja . Te ei suuda oma vaenlastele vastu panna .
03026038	Te hukkute rahvaste seas ja teid neelab teie vaenlaste maa .
03026039	Ja kes teist üle jäävad , hääbuvad oma patusüü pärast oma vaenlaste maal ; nad hääbuvad ka oma vanemate patusüü pärast nagu nood .
03026040	Siis nad tunnistavad oma patusüüd ja oma vanemate patusüüd , truudusetust , mida nad mulle osutasid , samuti , et nad tegid mulle vastuoksa .
03026041	Minagi pean tegema neile vastuoksa ja viima nad vaenlaste maale : vahest siis alandab ennast nende ümberlõikamata süda ja nad tunnistavad oma patusüüd .
03026042	Siis ma mõtlen oma lepingule Jaakobi , Iisaki ja Aabrahamiga , ja ma mõtlen ka maale .
03026043	Aga esmalt jääb maa nende poolt mahajäetuks ja saab hüvituse oma puhkeaegade arvel , siis kui on neist tühjendatud ; ja nad ise peavad tunnistama oma patusüüd , aina sellepärast , et nad on hüljanud mu seadlused ja nende hing on põlanud mu määrusi .
03026044	Aga isegi siis , kui nad on oma vaenlaste maal , ma ei hülga neid ega põlga täieliku hävituseni , tühistades oma lepingu nendega , sest mina olen Issand , nende Jumal .
03026045	Ja ma mõtlen nende heaks lepingule nende esivanematega , keda ma rahvaste silme all tõin ära Egiptusemaalt , et olla neile Jumalaks . Mina olen Issand ! '
03026046	Need on määrused , seadlused ja õpetused , mis Issand Siinai mäel Moosese kaudu andis enese ja Iisraeli laste vahele .
03027001	Ja Issand rääkis Moosesega , öeldes :
03027002	' Räägi Iisraeli lastega ja ütle neile : Kui keegi erilise tõotusena Issandale tahab anda inimhingi hindeväärtuse alusel ,
03027003	siis olgu hindeväärtuseks meesterahva eest : kahekümneaastastest kuuekümneaastasteni olgu hindeväärtuseks viiskümmend hõbeseeklit püha seekli järgi !
03027004	Aga kui ta on naisterahvas , siis olgu hindeväärtuseks kolmkümmend seeklit !
03027005	Kui vanus on viiest aastast kahekümne aastani , siis olgu hindeväärtuseks meesterahva eest kakskümmend seeklit ja naisterahva eest kümme seeklit !
03027006	Kui vanus on ühest kuust viie aastani , siis olgu hindeväärtuseks meesterahva eest viis hõbeseeklit ja naisterahva eest kolm hõbeseeklit !
03027007	Kui keegi on kuuskümmend aastat vana ja üle selle , siis olgu hindeväärtuseks viisteist seeklit , kui ta on meesterahvas , ja kümme seeklit , kui ta on naisterahvas !
03027008	Aga kui tõotaja on vaesem , kui hindeväärtus nõuab , siis seatagu tõotatu preestri ette ja preester hinnaku teda ; vastavalt sellele , nagu tõotaja jõud lubab , hinnaku preester teda !
03027009	Ja kui on tegemist mõne loomaga , keda tohib tuua ohvrianniks Issandale , siis olgu igaüks , kelle ta Issandale annab , püha !
03027010	Ta ei tohi seda asendada ega vahetada head halva või halba hea vastu ; kui ta aga siiski vahetab looma loomaga , siis olgu ka selle asendaja püha !
03027011	Aga kui see on mõni roojane loom , keda ei tohi tuua ohvrianniks Issandale , siis ta seadku lojus preestri ette
03027012	ja preester hinnaku seda heaks või halvaks ; nagu on preestri hinnang , nõnda jäägu !
03027013	Aga kui tooja siiski tahab seda lunastada , siis ta lisagu viies osa hindeväärtusest !
03027014	Ja kui keegi pühitseb oma koja pühaks Issandale , siis preester hinnaku seda heaks või halvaks ; nagu preester seda hindab , nõnda jäägu !
03027015	Aga kui pühitseja tahab oma koja lunastada , siis ta lisagu viies osa hinderahast ja see saab jälle tema omaks !
03027016	Ja kui keegi pühitseb Issandale tüki oma päruspõllust , siis olgu hindeväärtus selle seemne järgi : viis vakka otri - viiskümmend seeklit hõbedat .
03027017	Kui ta pühitseb oma põllu kohe juubeliaastast arvates , siis jäägu hindeväärtus jõusse ,
03027018	aga kui ta pühitseb oma põllu alles pärast juubeliaastat , siis preester arvestagu temale raha aastate järgi , mis on jäänud järgmise juubeliaastani , ja see arvatagu maha hindeväärtusest !
03027019	Ja kui see , kes põllu on pühitsenud , tahab seda siiski lunastada , siis ta lisagu viies osa hindeväärtusest ja see jääb siis tema omaks !
03027020	Aga kui ta põldu ei lunasta , vaid müüb põllu kellelegi teisele , siis see ei ole enam lunastatav ,
03027021	vaid põld , saades juubeliaastal vabaks , olgu pühitsetud Issandale nagu pühendatud põld ; see saagu preestri omandiks !
03027022	Ja kui keegi oma ostetud põllu , mis ei ole tema päruspõld , pühitseb Issandale ,
03027023	siis preester arvestagu temale oma hinnangu järgi hind kuni juubeliaastani ja ta andku määratud hind veel samal päeval Issandale kui pühitsetud and !
03027024	Juubeliaastal mingu põld jälle sellele , kellelt see on ostetud ja kelle pärusmaa see on !
03027025	Iga hinnang sündigu püha seekli järgi ; seeklis olgu kakskümmend geera !
03027026	Aga esmasündinut , kes kariloomadest esmasündinuna on määratud Issandale , ei tohi keegi pühitseda , olgu see härg , lammas või kits , sest see on juba Issanda oma .
03027027	Ja kui see on roojastest loomadest , siis ostetagu see vabaks vastavalt hindeväärtusele ja lisatagu sellele veel viies osa ; kui seda ei lunastata , siis müüdagu see vastavalt hindeväärtusele !
03027028	Aga ainsatki pühendatut , mille keegi on pühendanud Issandale kõigest , mis tal on : inimestest ja lojustest ja päruspõllust - ei tohi müüa ega lunastada ; kõik pühendatu kuulub Issandale kui väga püha .
03027029	Ühtegi vande alla pandut , kes inimeste seast on pandud vande alla , ei tohi osta vabaks - ta tuleb surmata !
03027030	Ja kõik maa kümnis maa seemnest ja puude viljast on Issanda päralt ; see on pühitsetud Issandale .
03027031	Aga kui keegi siiski oma kümnisest tahab midagi lunastada , siis ta lisagu sellele veel viies osa sellest !
03027032	Ja kõik kümnis veistest , lammastest ja kitsedest , kõigist , kes karjasekepi alt läbi käivad - see kümnis on pühitsetud Issandale :
03027033	ei tule uurida hea ja halva vahel ega tohi ka vahetada ; aga kui ometi vahetatakse , siis olgu ka selle asendaja püha - seda ei tohi lunastada ! '
03027034	Need on käsud , mis Issand Siinai mäel andis Moosesele Iisraeli laste jaoks .
04001001	Ja Issand rääkis Moosesega Siinai kõrbes kogudusetelgis teise kuu esimesel päeval , teisel aastal pärast nende lahkumist Egiptusemaalt , öeldes :
04001002	' Võta arvele kogu Iisraeli laste koguduse pead nende suguvõsade kaupa , nende perekondade kaupa nimekirja järgi kõik meesterahvad pea-pealt ,
04001003	kahekümneaastased ja üle selle , kõik , kes Iisraelist on kõlvulised minema sõtta . Sina ja Aaron lugege nad ära nende väeosade kaupa .
04001004	Ja teiega olgu igast suguharust mees , kes on oma perekondade peamees .
04001005	Ja need on nende meeste nimed , kes seisku teie juures : Ruubenist Elisuur , Sedeuuri poeg ;
04001006	Siimeonist Selumiel , Suurisaddai poeg ;
04001007	Juudast Nahson , Amminadabi poeg ;
04001008	Issaskarist Netaneel , Suuari poeg ;
04001009	Sebulonist Eliab , Heeloni poeg ;
04001010	Joosepi poegadest : Efraimist Elisama , Ammihudi poeg ; Manassest Gamliel , Pedasuuri poeg ;
04001011	Benjaminist Abidan , Gideoni poeg ;
04001012	Daanist Ahieser , Ammisaddai poeg ;
04001013	Aaserist Pagiel , Okrani poeg ;
04001014	Gaadist Eljasaf , Deueli poeg ;
04001015	Naftalist Ahira , Eenani poeg . '
04001016	Need olid kogudusest kutsutud , oma vanemate suguharude vürstid , Iisraeli tuhandete peamehed .
04001017	Ja Mooses ja Aaron võtsid need mehed , kes olid nimeliselt näidatud ,
04001018	ja teise kuu esimesel päeval kogusid nad kokku terve koguduse , kes kanti sünnikirja oma suguvõsade , oma perekondade kaupa nimekirja järgi , pea-pealt , kahekümneaastased ja üle selle .
04001019	Nõnda nagu Issand oli Moosest käskinud , nõnda ta luges nad ära Siinai kõrbes .
04001020	Ruubeni , Iisraeli esmasündinu poegi , nende järglasi oma suguvõsade , oma perekondade kaupa nimekirja järgi pea-pealt , kõiki meesterahvaid , kahekümneaastasi ja üle selle , kõiki sõjakõlvulisi ,
04001021	neid Ruubeni suguharust loetuid oli nelikümmend kuus tuhat viissada .
04001022	Siimeoni poegade järglasi oma suguvõsade , oma perekondade kaupa nimekirja järgi pea-pealt , kõiki meesterahvaid , kahekümneaastasi ja üle selle , kõiki sõjakõlvulisi ,
04001023	neid Siimeoni suguharust loetuid oli viiskümmend üheksa tuhat kolmsada .
04001024	Gaadi poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001025	neid Gaadi suguharust loetuid oli nelikümmend viis tuhat kuussada viiskümmend .
04001026	Juuda poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001027	neid Juuda suguharust loetuid oli seitsekümmend neli tuhat kuussada .
04001028	Issaskari poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001029	neid Issaskari suguharust loetuid oli viiskümmend neli tuhat nelisada .
04001030	Sebuloni poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001031	neid Sebuloni suguharust loetuid oli viiskümmend seitse tuhat nelisada .
04001032	Joosepi pojad : Efraimi poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001033	neid Efraimi suguharust loetuid oli nelikümmend tuhat viissada .
04001034	Manasse poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001035	neid Manasse suguharust loetuid oli kolmkümmend kaks tuhat kakssada .
04001036	Benjamini poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001037	neid Benjamini suguharust loetuid oli kolmkümmend viis tuhat nelisada .
04001038	Daani poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001039	neid Daani suguharust loetuid oli kuuskümmend kaks tuhat seitsesada .
04001040	Aaseri poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001041	neid Aaseri suguharust loetuid oli nelikümmend üks tuhat viissada .
04001042	Naftali poegade järglasi oma suguvõsade , oma perekondade kaupa nimekirja järgi , kahekümneaastasi ja üle selle , kõiki sõjakõlvulisi ,
04001043	neid Naftali suguharust loetuid oli viiskümmend kolm tuhat nelisada .
04001044	Need olid need loetud , keda Mooses luges koos Aaroni ja Iisraeli vürstidega , keda oli kaksteist meest , igaüks oma perekondade esindaja .
04001045	Ja kõiki perekondade kaupa loetud Iisraeli lapsi , kahekümneaastasi ja üle selle , kõiki sõjakõlvulisi Iisraelis ,
04001046	kõiki neid loetuid oli kuussada kolm tuhat viissada viiskümmend .
04001047	Aga leviite , oma vanemate suguharu järgi , ei loetud teiste hulka ,
04001048	sest Issand oli rääkinud Moosesega , öeldes :
04001049	' Aga Leevi suguharu ära loe ja nende päid ära arvesta Iisraeli laste hulka ,
04001050	vaid pane leviidid tunnistuselamu üle , ja kõigi selle riistade üle , ja kõige üle , mis sellel on ! Nemad kandku elamut ja kõiki selle riistu , ja nad teenigu seda ning löögu oma leer üles elamu ümber !
04001051	Kui elamu läheb teele , siis leviidid võtku see maha , ja kui elamu jääb leeri , siis leviidid seadku see üles ; aga võõras , kes sellele ligineb , surmatagu !
04001052	Iisraeli lapsed löögu leer üles , igaüks oma leeripaika ja igaüks oma lipu juurde , rühmade kaupa .
04001053	Aga leviidid löögu leer üles ümber tunnistuselamu , et Iisraeli laste kogudust ei tabaks viha ; ja leviidid toimetagu , mida tunnistuselamus on vaja toimetada ! '
04001054	Ja Iisraeli lapsed tegid , nad tegid just nõnda , nagu Issand oli Moosest käskinud .
04002001	Ja Issand rääkis Moosese ja Aaroniga , öeldes :
04002002	' Iisraeli lapsed löögu leer üles , igaüks oma lipu juurde , oma perekonna märgi juurde ! Nad löögu leer üles ümber kogudusetelgi , sellega kohakuti :
04002003	esikülge , ida poole , löögu leer üles Juuda leeri lipkond oma väehulkade kaupa , Juuda poegade vürst Nahson , Amminadabi poeg ,
04002004	ja tema väehulk , milles on loetuid seitsekümmend neli tuhat kuussada .
04002005	Tema kõrvale löögu leer üles Issaskari suguharu , Issaskari poegade vürst Netaneel , Suuari poeg ,
04002006	ja tema väehulk , milles on loetuid viiskümmend neli tuhat nelisada .
04002007	Siis on Sebuloni suguharu , Sebuloni poegade vürst Eliab , Heeloni poeg ,
04002008	ja tema väehulk , milles on loetuid viiskümmend seitse tuhat nelisada .
04002009	Juuda leeris on kõiki loetuid väehulkade kaupa sada kaheksakümmend kuus tuhat nelisada . Nemad lähevad teele esimestena .
04002010	Ruubeni leeri lipkond oma väehulkade kaupa olgu lõuna pool , Ruubeni poegade vürst Elisuur , Sedeuuri poeg ,
04002011	ja tema väehulk , milles on loetuid nelikümmend kuus tuhat viissada .
04002012	Tema kõrvale löögu leer üles Siimeoni suguharu , Siimeoni poegade vürst Selumiel , Suurisaddai poeg ,
04002013	ja tema väehulk , milles on loetuid viiskümmend üheksa tuhat kolmsada .
04002014	Siis on Gaadi suguharu , Gaadi poegade vürst Eljasaf , Deueli poeg ,
04002015	ja tema väehulk , milles on loetuid nelikümmend viis tuhat kuussada viiskümmend .
04002016	Ruubeni leeris on kõiki loetuid väehulkade kaupa sada viiskümmend üks tuhat nelisada viiskümmend . Nemad lähevad teele järgmistena .
04002017	Seejärel mingu teele kogudusetelk koos leviitide leeriga teiste leeride keskel ! Nõnda nagu nad olid leeri üles löönud , nõnda nad mingu ka teele , igaüks oma kohal , oma lipkondade kaupa !
04002018	Lääne pool olgu Efraimi leeri lipkond oma väehulkade kaupa , Efraimi poegade vürst Elisama , Ammihudi poeg ,
04002019	ja tema väehulk , milles on loetuid nelikümmend tuhat viissada .
04002020	Tema kõrval olgu Manasse suguharu , Manasse poegade vürst Gamliel , Pedasuuri poeg ,
04002021	ja tema väehulk , milles on loetuid kolmkümmend kaks tuhat kakssada .
04002022	Siis on Benjamini suguharu , Benjamini poegade vürst Abidan , Gideoni poeg ,
04002023	ja tema väehulk , milles on loetuid kolmkümmend viis tuhat nelisada .
04002024	Efraimi leeris on kõiki loetuid väehulkade kaupa sada kaheksa tuhat ükssada . Nemad lähevad teele kolmandatena .
04002025	Põhja pool olgu Daani leeri lipkond oma väehulkade kaupa , Daani poegade vürst Ahieser , Ammisaddai poeg ,
04002026	ja tema väehulk , milles on loetuid kuuskümmend kaks tuhat seitsesada .
04002027	Tema kõrvale löögu oma leer üles Aaseri suguharu , Aaseri poegade vürst Pagiel , Okrani poeg ,
04002028	ja tema väehulk , milles on loetuid nelikümmend üks tuhat viissada .
04002029	Siis on Naftali suguharu , Naftali poegade vürst Ahira , Eenani poeg ,
04002030	ja tema väehulk , milles on loetuid viiskümmend kolm tuhat nelisada .
04002031	Daani leeris on kõiki loetuid sada viiskümmend seitse tuhat kuussada . Nemad oma lipkondade kaupa lähevad teele viimastena . '
04002032	Need olid oma perekondade kaupa loetud Iisraeli lapsed ; kõiki leerides väehulkade kaupa loetuid oli kuussada kolm tuhat viissada viiskümmend .
04002033	Leviite aga ei loetud Iisraeli laste hulka , nõnda nagu Issand oli Moosest keelanud .
04002034	Ja Iisraeli lapsed tegid kõik nõnda , nagu Issand oli Moosest käskinud : nõnda nad lõid leeri üles oma lipkondade kaupa ja nõnda nad läksid teele , igaüks koos oma suguvõsaga perekondade kaupa .
04003001	Need on Aaroni ja Moosese järglased ajast , mil Issand rääkis Moosesega Siinai mäel .
04003002	Need on Aaroni poegade nimed : Naadab , esmasündinu , Abihu , Eleasar ja Iitamar ;
04003003	need on Aaroni poegade , võitud preestrite nimed , kelle käsi oli täidetud preestriametiks .
04003004	Aga Naadab ja Abihu surid Issanda ees , kui nad Siinai kõrbes viisid Issanda ette võõra tule , ja neil ei olnud lapsi . Nii olid Eleasar ja Iitamar preestriametis oma isa Aaroni palge ees .
04003005	Ja Issand rääkis Moosesega , öeldes :
04003006	' Too Leevi suguharu ja sea see preester Aaroni ette teda teenima !
04003007	Nemad teostagu , mis on tema ülesandeks ja mida terve kogudusetelgi ees olev kogudus peab tegema : toimetagu elamu teenistust !
04003008	Nemad hooldagu kõiki kogudusetelgi riistu ja Iisraeli laste kohustusi , toimetades elamu teenistust !
04003009	Anna leviidid Aaronile ja tema poegadele ; nad on Iisraeli laste seast antud täielikult temale .
04003010	Aga käsi Aaronit ja tema poegi , et nad peaksid oma preestriametit ! Võõras , kes ligineb , surmatagu ! '
04003011	Ja Issand rääkis Moosesega , öeldes :
04003012	' Mina , vaata , olen võtnud leviidid Iisraeli laste seast kõigi Iisraeli laste esmasündinute , emakoja avajate asemel . Leviidid olgu minu päralt !
04003013	Sest minu päralt on iga esmasündinu : päeval , mil ma lõin maha kõik esmasündinud Egiptusemaal , pühitsesin ma enesele kõik esmasündinud Iisraelis , niihästi inimesed kui loomad . Nad on minu päralt . Mina olen Issand ! '
04003014	Ja Issand rääkis Moosesega Siinai kõrbes , öeldes :
04003015	' Loe ära Leevi pojad nende perekondade kaupa , nende suguvõsade kaupa ; loe ära kõik meesterahvad , ühe kuu vanused ja üle selle ! '
04003016	Ja Mooses luges nad ära Issanda sõna peale , nagu teda kästi .
04003017	Ja need olid Leevi pojad nimeliselt : Geerson , Kehat ja Merari .
04003018	Ja need olid Geersoni poegade nimed oma suguvõsade järgi : Libni ja Simei .
04003019	Ja Kehati pojad oma suguvõsade järgi olid Amram , Jishar , Hebron ja Ussiel .
04003020	Ja Merari pojad oma suguvõsade järgi olid Mahli ja Muusi . Need olid Leevi suguvõsad oma perekondade kaupa .
04003021	Geersonist põlvnevad libnilaste suguvõsa ja simeilaste suguvõsa . Need olid geersonlaste suguvõsad .
04003022	Neid , keda neist loeti , kõiki meesterahvaid nimekirja järgi , ühe kuu vanuseid ja üle selle , neid , keda neist loeti , oli seitse tuhat viissada .
04003023	Geersonlaste suguvõsad lõid leeri üles elamu taha , lääne poole .
04003024	Ja geersonlaste isakoja vürst oli Eljasaf , Laeli poeg .
04003025	Geersoni poegade hooleks oli ühenduses kogudusetelgiga elamu ja telk , selle kate ja kogudusetelgi ukse eesriie ,
04003026	õue seinavaibad ning elamu ja altari ümber oleva õue ukse kate ja selle nöörid - kõik sellega ühenduses olev töö .
04003027	Kehatist põlvnevad amramlaste suguvõsa , jisharlaste suguvõsa , hebronlaste suguvõsa ja ussiellaste suguvõsa . Need olid kehatlaste suguvõsad .
04003028	Kõiki meesterahvaid nimekirja järgi , ühe kuu vanuseid ja üle selle , oli kaheksa tuhat kuussada , kes pidid toimetama pühamu teenistust .
04003029	Kehatlaste suguvõsad lõid leeri üles elamu kõrvale , lõuna poole .
04003030	Ja kehatlaste suguvõsade isakoja vürst oli Elisafan , Ussieli poeg .
04003031	Nende hooleks olid laegas , laud , lambijalg , altarid ja pühad riistad , millega peetakse teenistust , eesriie ja kõik sellega ühenduses olev töö .
04003032	Ja leviitide vürstide vürst oli Eleasar , preester Aaroni poeg , nende järelevaataja , kelle hooleks oli pühamu teenistus .
04003033	Merarist põlvnevad mahlilaste suguvõsa ja muusilaste suguvõsa . Need olid Merari suguvõsad .
04003034	Neid , keda neist loeti , kõiki meesterahvaid nimekirja järgi , ühe kuu vanuseid ja üle selle , oli kuus tuhat kakssada .
04003035	Ja Merari suguvõsade isakoja vürst oli Suuriel , Abihaili poeg . Nemad lõid leeri üles elamu kõrvale , põhja poole .
04003036	Merari poegade kohustuseks oli hoolekanne elamu laudade , põiklattide , sammaste , jalgade ja kõigi riistade eest , ja kõik sellega ühenduses olev töö ,
04003037	samuti hoolekanne õue ümber olevate postide , nende jalgade , vaiade ja nööride eest .
04003038	Aga elamu ette , kogudusetelgi ette idapoolsesse esikülge , lõid leeri üles Mooses ja Aaron ning tema pojad , kes hoolitsesid pühamu talituste eest , mida Iisraeli lastel tuli toimetada . Lähenev võõras aga tuli surmata .
04003039	Kõiki loetud leviite , keda Mooses luges Issanda käsul nende suguvõsade kaupa , kõiki meesterahvaid , ühe kuu vanuseid ja üle selle , oli kakskümmend kaks tuhat .
04003040	Ja Issand ütles Moosesele : ' Loe ära kõik Iisraeli laste meessoost esmasündinud , ühe kuu vanused ja üle selle , ja tee kindlaks nende nimede arv !
04003041	Võta siis minule leviidid - mina olen Issand - kõigi Iisraeli laste esmasündinute asemel , ja leviitide loomad , kõigi Iisraeli laste lojuste esmasündinute asemel ! '
04003042	Ja Mooses luges ära kõik Iisraeli laste esmasündinud , nõnda nagu Issand teda käskis .
04003043	Kõiki meessoost esmasündinuid nimekirja järgi , ühe kuu vanuseid ja üle selle , neid , keda loeti , oli kakskümmend kaks tuhat kakssada seitsekümmend kolm .
04003044	Ja Issand rääkis Moosesega , öeldes :
04003045	' Võta leviidid kõigi Iisraeli laste esmasündinute asemel ja leviitide loomad nende loomade asemel , ja leviidid kuulugu minule ! Mina olen Issand !
04003046	Aga nende kahesaja seitsmekümne kolme lunastamiseks , kelle võrra Iisraeli laste esmasündinuid on rohkem kui leviite ,
04003047	võta viis seeklit iga pea kohta ; võta seda püha seekli järgi , kakskümmend geera seeklis .
04003048	Anna see raha Aaronile ja tema poegadele lunahinnaks nende eest , kes on üleliigsed ! '
04003049	Ja Mooses võttis lunaraha neilt , kes pärast leviitidega lunastamist olid üle jäänud .
04003050	Ta võttis selle raha , tuhat kolmsada kuuskümmend viis seeklit püha seekli järgi , Iisraeli laste esmasündinuilt .
04003051	Ja Mooses andis selle lunaraha Aaronile ja tema poegadele , Issanda sõna peale , nagu Issand oli Moosest käskinud .
04004001	Ja Issand rääkis Moosese ja Aaroniga , öeldes :
04004002	' Loe ära Kehati pojad Leevi poegade hulgast nende suguvõsade , nende perekondade kaupa ,
04004003	kolmekümneaastased ja üle selle kuni viiekümneaastasteni , kõik teenistuskõlvulised kogudusetelgi teenistuse toimetamiseks .
04004004	See on Kehati poegade teenistus kogudusetelgis : hoolekanne kõige pühamate asjade eest .
04004005	Leeri teele asudes mingu Aaron ja ta pojad ja võtku maha katte-eesriie ja katku sellega tunnistuslaegas !
04004006	Siis nad pangu selle peale merilehmanahast kate , laotagu selle peale tervenisti sinine riie ja asetagu paika selle kandekangid !
04004007	Ja nad laotagu ohvrileibade lauale sinine riie ja pangu selle peale vaagnad ja kausid , kannud ja joogiohvri peekrid ; ka alaline leib olgu selle peal !
04004008	Siis nad laotagu nende peale helepunane riie , katku see merilehmanahast kattega ja asetagu paika selle kandekangid !
04004009	Ja nad võtku sinine riie ja katku valgustuslambi jalg , selle lambid , tahikäärid , tahikarbid ja kõik selle õlinõud , millega teenistust toimetatakse !
04004010	Nad pangu see ja kõik selle riistad merilehmanahast kattesse ning asetagu kanderaamile !
04004011	Ja kuldaltarile nad laotagu sinine riie , katku see merilehmanahast kattega ja asetagu paika selle kandekangid !
04004012	Ja nad võtku kõik teenistusriistad , millega nad pühamus teenistust toimetavad , pangu need sinisesse riidesse , katku need merilehmanahast kattega ja asetagu kanderaamile !
04004013	Nad koristagu tuhk altarilt ja laotagu sellele purpurpunane riie !
04004014	Siis nad pangu selle peale kõik riistad , millega nad seal teenistust toimetavad : sütepannid , kahvlid , labidad ja piserdusnõud , kõik altari riistad , laotagu nende peale kate merilehmanahast ja asetagu paika selle kandekangid !
04004015	Kui leeri teele asudes Aaron ja tema pojad on kinni katnud pühamu ja kõik pühamu riistad , siis Kehati pojad tulgu kandma , aga nad ei tohi puudutada pühi asju , et nad ei sureks ! Need on Kehati poegade kandamiks kogudusetelgist .
04004016	Ja preester Aaroni poja Eleasari hooldada olgu valgustusõli , healõhnalised suitsutusrohud , alaline roaohver ja võideõli , hooldus kogu elamu üle ja kõige üle , mis selles on , pühamus ja selle riistades . '
04004017	Ja Issand rääkis Moosese ja Aaroniga , öeldes :
04004018	' Ärge laske hävida kehatlaste suguvõsade tüve leviitide seast !
04004019	Seepärast toimige nendega nõnda , et nad jääksid elama ega sureks , kui nad liginevad kõige pühamatele asjadele : Aaron ja ta pojad mingu ja pangu neist igaüks oma teenistusse ja oma kandami juurde ,
04004020	aga nemad ise ei tohi minna vaatama pühi asju mitte silmapilgukski , et nad ei sureks ! '
04004021	Ja Issand rääkis Moosesega , öeldes :
04004022	' Loe ära ka Geersoni pojad nende perekondade , nende suguvõsade kaupa ,
04004023	kolmekümneaastased ja üle selle kuni viiekümneaastasteni ! Loe ära kõik teenistuskõlvulised teenistuse toimetamiseks kogudusetelgis !
04004024	See olgu geersonlaste suguvõsade töö , mida nad peavad tegema ja mida kandma :
04004025	nemad kandku elamu vaipu ja kogudusetelki , selle katet ja merilehmanahast katet , mis kui pealis on selle peal , ja kogudusetelgi ukse katet ,
04004026	ja õue vaipu ja elamu ja altari ümber oleva õue väravaavause katet ja nende nööre ja kõiki nende juurde kuuluvaid tööriistu ; nad tehku kõike , mis neil seejuures tuleb teha !
04004027	Aaroni ja tema poegade käsu järgi sündigu kogu geersonlaste poegade teenistus kõiges , mis neil on kanda , ja kõiges , mis neil on toimetada ; andke nende hooleks kogu nende kandam !
04004028	See on geersonlaste poegade suguvõsade teenistus kogudusetelgis ; mis neil tuleb teha , sündigu Iitamari , preester Aaroni poja käe all .
04004029	Merari pojad - loe nad ära nende suguvõsade , nende perekondade kaupa ,
04004030	kolmekümneaastased ja üle selle kuni viiekümneaastasteni ; neist loe ära kõik teenistuskõlvulised kogudusetelgi teenistuse toimetamiseks !
04004031	Ja kogu nende teenistuseks kogudusetelgis on nende kohustus kanda elamu laudu , latte , sambaid ja jalgu ,
04004032	ja ümberringi oleva õue sambaid , nende jalgu , vaiu ja nööre koos kõigi nende riistadega ja kogu selleks vajaliku tööga ; nimetage nimeliselt riistad , mida nad on kohustatud kandma .
04004033	See on Merari poegade suguvõsade teenistus , kogu nende teenistus kogudusetelgis Iitamari , preester Aaroni poja käe all . '
04004034	Ja Mooses ja Aaron ja koguduse vürstid lugesid ära kehatlaste pojad nende suguvõsade ja nende perekondade kaupa ,
04004035	kolmekümneaastased ja üle selle kuni viiekümneaastasteni , kõik teenistuskõlvulised kogudusetelgi teenistuseks .
04004036	Ja neid , nende suguvõsade kaupa loetuid , oli kaks tuhat seitsesada viiskümmend .
04004037	Need olid need , kes ära loeti kehatlaste suguvõsadest , kõik kogudusetelgi teenistuses olijad , keda Mooses ja Aaron lugesid Moosese läbi antud Issanda käsul .
04004038	Ja loetud Geersoni poegi nende suguvõsade ja perekondade kaupa ,
04004039	kolmekümneaastasi ja üle selle kuni viiekümneaastasteni , kõiki teenistuskõlvulisi kogudusetelgi teenistuseks ,
04004040	neid nende suguvõsade ja perekondade kaupa loetuid oli kaks tuhat kuussada kolmkümmend .
04004041	Need olid need , kes ära loeti Geersoni poegade suguvõsadest , kõik kogudusetelgi teenistuses olijad , keda Mooses ja Aaron lugesid Issanda käsul .
04004042	Ja loetuid Merari poegade suguvõsadest , nende suguvõsade ja perekondade kaupa ,
04004043	kolmekümneaastasi ja üle selle kuni viiekümneaastasteni , kõiki teenistuskõlvulisi kogudusetelgi teenistuseks ,
04004044	neid nende suguvõsade kaupa loetuid oli kolm tuhat kakssada .
04004045	Need olid need , kes ära loeti Merari poegade suguvõsadest , keda Mooses ja Aaron lugesid Moosese läbi antud Issanda käsul .
04004046	Kõiki loetuid , keda Mooses ja Aaron ja Iisraeli vürstid lugesid leviitidest nende suguvõsade ja perekondade kaupa ,
04004047	kolmekümneaastasi ja üle selle kuni viiekümneaastasteni , kõiki töökõlvulisi teenistuse toimetamiseks ja kandetööks kogudusetelgis ,
04004048	neid loetuid oli kaheksa tuhat viissada kaheksakümmend .
04004049	Moosese läbi antud Issanda käsul loeti nad ära mees-mehelt , igaüks oma teenistuse või kandami jaoks . Nad loeti ära , nagu Issand oli Moosest käskinud .
04005001	Ja Issand rääkis Moosesega , öeldes :
04005002	' Käsi Iisraeli lapsi , et nad saadaksid leerist ära kõik pidalitõbised ja kõik , kellel on voolus , ja kõik , kes on roojased surnu pärast !
04005003	Saatke ära niihästi meesterahvas kui naisterahvas ; saatke nad väljapoole leeri , et nad ei roojastaks oma leeri , kus mina elan nende keskel ! '
04005004	Ja Iisraeli lapsed tegid nõnda ja saatsid need väljapoole leeri ; nõnda nagu Issand oli Moosest käskinud , nõnda Iisraeli lapsed tegid .
04005005	Ja Issand rääkis Moosesega , öeldes :
04005006	' Ütle Iisraeli lastele : Kui mees või naine teeb mõne inimliku patu ega ole ustav Issandale , ja see hing saab süüdlaseks ,
04005007	siis ta peab tunnistama oma pattu , mis ta on teinud , ja ta hüvitagu oma eksimus täies ulatuses ning lisagu sellele viies osa ja andku sellele , kelle vastu ta eksis !
04005008	Aga kui sel mehel ei ole pärijat , kelle kätte võlga tasuda , siis kuulub tasutav võlg Issandale , see tähendab preestrile , lisaks lepitusjäärale , kellega ta toimetab tema eest lepitust .
04005009	Ka iga tõstelõiv kõigist Iisraeli laste pühadest andidest , mida nad toovad preestrile , on preestri oma .
04005010	Iga mehe pühitsetud annid on preestri omad ; mis keegi annab preestrile , on preestri oma . '
04005011	Ja Issand rääkis Moosesega , öeldes :
04005012	' Räägi Iisraeli lastega ja ütle neile : Kui mõne mehe naine rikub abielu ja on tema vastu truuduseta ,
04005013	ning keegi magab sugutades tema juures , mis jääb varjatuks tema mehe silma eest , ilma et naist avastataks , kuigi ta on ennast roojastanud , aga tema vastu ei ole tunnistajat ja teda ei ole tabatud ,
04005014	meest aga valdab armukadeduse vaim ja ta armukadestab oma naist , kes ennast on roojastanud , või valdab teda armukadeduse vaim ja ta armukadestab oma naist , kuigi see ei ole ennast roojastanud ,
04005015	siis viigu mees oma naine preestri juurde ja viigu tema eest ohvrianniks üks kann odrajahu ; aga ta ärgu valagu selle peale õli ja ärgu pangu selle peale viirukit , sest see on armukadeduse-roaohver , meenutus-roaohver , mis meenutab süüd .
04005016	Ja preester toogu naine ja pangu ta seisma Issanda ette !
04005017	Ja preester võtku pühitsetud vett saviastjasse ja preester võtku elamu põrandalt põrmu ning pangu vette !
04005018	Ja preester pangu naine seisma Issanda ette , päästku valla naise juuksed ning andku ta käte peale meenutus-roaohver , see on armukadeduse-roaohver ; ja preestri käes olgu kibe needevesi !
04005019	Ja preester vannutagu naist ning öelgu temale : Kui keegi ei ole maganud su juures ja kui sa ei ole ennast roojastades hüljanud oma meest , siis ärgu sul olgu mingit viga sellest needeveest !
04005020	Aga kui sa oled hüljanud oma mehe , ja kui sa oled ennast roojastanud ning keegi teine mees , mitte su oma mees , on sind magatanud -
04005021	siis preester vannutagu seda naist sajatusevandega ja preester öelgu naisele : Issand pangu sind sajatuseks ja vandumiseks su rahva sekka ! Issand lasku su niuded kiduda ja su kõht paisuda !
04005022	Mingu see needevesi su sisikonda , et su kõht paisuks ja niuded kiduksid ! Ja naine öelgu : Aamen , aamen !
04005023	Ja preester kirjutagu need sajatused raamatusse ning uhtku seda kibeda veega !
04005024	Siis ta andku naisele juua kibedat needevett ja see needevesi mingu temasse kibedaks piinaks !
04005025	Ja preester võtku naise käest armukadeduse-roaohver ja kõigutagu roaohvrit Issanda ees ning viigu see altarile !
04005026	Ja preester võtku roaohvrist peotäis selle lõhnavaks ohvriosaks ning süüdaku altaril põlema ; ja seejärel andku ta naisele vett juua !
04005027	Ja kui ta on andnud temale vett juua , siis sünnib temaga nõnda : kui ta ennast on roojastanud ja on hüljanud oma mehe , siis läheb needevesi temasse kibedaks piinaks ning ta kõht paisub ja niuded kiduvad , ja naine saab sajatuseks oma rahva seas .
04005028	Aga kui naine ei ole ennast roojastanud , vaid on puhas , siis ta on süüta ja võib sigitada ihuvilja .
04005029	See on seadus armukadeduse puhul . Kui naine on hüljanud oma mehe ja on ennast roojastanud ,
04005030	või kui meest valdab armukadeduse vaim ja ta armukadestab oma naist , siis seadku ta naine Issanda ette ja preester talitagu naisega täiesti selle seaduse järgi !
04005031	Mees olgu vaba süüst , aga niisugune naine kandku oma süüd ! '
04006001	Ja Issand rääkis Moosesega , öeldes :
04006002	' Räägi Iisraeli lastega ja ütle neile : Kui mees või naine tõotab erilise nasiiritõotuse , et Issandale pühenduda ,
04006003	siis ta peab hoiduma veinist ja vägijoogist ; ta ei tohi juua veini - ega vägijoogi äädikat ; ta ärgu joogu ka mitte mingisugust viinamarjamahla ja ärgu söögu värskeid või kuivatatud viinamarju !
04006004	Kõigil oma nasiiripõlve päevil ei tohi ta midagi süüa , mida toodetakse viinapuust , isegi mitte kivikesi ega kesti .
04006005	Kõigil tema tõotatud nasiiripõlve päevil ei tohi habemenuga ta peast üle käia ; seni kui aeg täis saab , milleks ta ennast Issandale on pühendanud , on ta püha : ta peab laskma juuksed peas pikaks kasvada .
04006006	Kõigil oma Issandale pühenduse päevil ei tohi ta minna surnukeha juurde .
04006007	Ta ei tohi ennast roojastada oma isa ja ema , venna ja õe pärast , kui need surevad , sest ta pea peal on pühitsus Jumalale .
04006008	Kõigil oma nasiiripõlve päevil on ta Issandale pühitsetud !
04006009	Ja kui keegi tema juures väga äkitselt sureb ja ta nõnda roojastab oma nasiiripea , siis ta peab puhastuspäeval oma pea paljaks ajama ; ta ajagu see paljaks seitsmendal päeval !
04006010	Ja kaheksandal päeval viigu ta kaks turteltuvi või kaks muud tuvi preestrile kogudusetelgi ukse juurde !
04006011	Ja preester valmistagu üks patuohvriks ja teine põletusohvriks ning toimetagu temale lepitust , sellepärast et ta surnu tõttu pattu tegi ; selsamal päeval ta pühitsegu oma pead ,
04006012	eraldagu taas Issandale oma nasiiripõlve päevad ja viigu aastane oinastall süüohvriks ! Endised päevad aga langevad ära , sest ta nasiiripõli rüvetus .
04006013	Ja niisugune on nasiiriseadus : päeval , mil tema nasiiriaeg täitub , viidagu ta kogudusetelgi ukse juurde ,
04006014	ja ta toogu oma ohvriannina Issandale üks veatu aastane oinastall põletusohvriks ja üks veatu aastane utetall patuohvriks ja üks veatu jäär tänuohvriks ;
04006015	ja korv hapnemata leiba , peenest jahust õliga segatud kooke ja õliga võitud hapnemata koogikesi ; ja nende juurde kuuluv roaohver ning joogiohvrid !
04006016	Ja preester viigu need Issanda ette ning toimetagu tema patu - ja põletusohver ;
04006017	jäär aga ohverdagu ta Issandale tänuohvriks koos korvitäie hapnemata leibadega ; preester ohverdagu ka tema roa - ja joogiohver !
04006018	Siis nasiir pügagu oma nasiiripõlve pea paljaks kogudusetelgi ees ja võtku oma nasiiripea juuksed ning pangu tänuohvri all olevasse tulle !
04006019	Ja preester võtku keedetud jäärasaps , üks hapnemata kook korvist ja üks hapnemata koogike ning pangu nasiiri kätele , pärast seda kui see oma nasiirijuuksed on püganud .
04006020	Ja preester kõigutagu neid Issanda ees kõigutusohvrina ; see olgu preestrile pühitsetud koos kõigutusrinna ja tõstesapsuga ; pärast seda võib nasiir veini juua .
04006021	See on seadus nasiiri kohta , kes tõotab oma ohvrianni Issandale nasiiripõlve pärast lisaks sellele , mis ta jõud muidu lubab . Vastavalt tõotusele , mis ta tõotab , peab ta toimima oma nasiiriseaduse järgi . '
04006022	Ja Issand rääkis Moosesega , öeldes :
04006023	' Räägi Aaroni ja ta poegadega ning ütle : Õnnistades Iisraeli lapsi , öelge neile nõnda :
04006024	Issand õnnistagu sind ja hoidku sind !
04006025	Issand lasku oma pale paista sinu peale ja olgu sulle armuline !
04006026	Issand tõstku oma pale sinu üle ja andku sulle rahu !
04006027	Nõnda pandagu minu nimi Iisraeli laste peale ja mina õnnistan neid ! '
04007001	Sel päeval , mil Mooses oli lõpetanud elamu püstitamise ja oli seda võidnud ning pühitsenud , ja oli võidnud ning pühitsenud ka kõiki selle riistu ja altarit ja kõiki selle riistu ,
04007002	ohverdasid Iisraeli vürstid , nende perekondade pead ; need olid suguharude vürstid , need , kes seisid äraloetute eesotsas .
04007003	Nad tõid oma ohvriannina Issanda ette kuus kaetud vankrit ja kaksteist härga , vanker kahe ja härg ühe vürsti kohta ; nad tõid need elamu ette .
04007004	Ja Issand rääkis Moosesega , öeldes :
04007005	' Võta neilt need ja need olgu kogudusetelgi teenistuse tarvis ; anna need leviitidele , igaühele vastavalt ta teenistusele ! '
04007006	Ja Mooses võttis vankrid ja härjad ning andis need leviitidele .
04007007	Kaks vankrit ja neli härga andis ta Geersoni poegadele , vastavalt nende teenistusele .
04007008	Neli vankrit ja kaheksa härga andis ta Merari poegadele , vastavalt nende teenistusele preester Aaroni poja Iitamari käe all .
04007009	Aga Kehati poegadele ei andnud ta ühtegi , sest nende hooleks olid pühad asjad , mida nad pidid õlal kandma .
04007010	Ja vürstid tõid altari pühitsusanni sel päeval , mil seda võiti ; ja vürstid viisid oma ohvrianni altari ette .
04007011	Ja Issand ütles Moosesele : ' Iga vürst viigu eri päeval oma ohvriand altari pühitsusanniks ! '
04007012	Siis tõi esimesel päeval oma ohvrianni Nahson , Amminadabi poeg Juuda suguharust .
04007013	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007014	üks nõu , kümne-kuldseekline , täis suitsutusrohtu ,
04007015	üks noor härjavärss , üks jäär , üks aastane oinastall põletusohvriks ,
04007016	üks noor sikk patuohvriks ,
04007017	ja tänuohvriks kaks härga , viis jäära , viis sikku , viis aastast oinastalle . See oli Nahsoni , Amminadabi poja ohvriand .
04007018	Teisel päeval tõi Netaneel , Suuari poeg , Issaskari vürst .
04007019	Tema tõi oma ohvriannina ühe hõbevaagna , saja kolmekümne seeklise , ühe hõbekausi , seitsmekümneseeklise püha seekli järgi , mõlemad täis õliga segatud peent jahu roaohvriks ,
04007020	ühe nõu , kümne-kuldseeklise , täis suitsutusrohtu ,
04007021	ühe noore härjavärsi , ühe jäära , ühe aastase oinastalle põletusohvriks ,
04007022	ühe noore siku patuohvriks ,
04007023	ja tänuohvriks kaks härga , viis jäära , viis sikku , viis aastast oinastalle . See oli Netaneeli , Suuari poja ohvriand .
04007024	Kolmandal päeval Sebuloni poegade vürst Eliab , Heeloni poeg .
04007025	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007026	üks nõu , kümne-kuldseekline , täis suitsutusrohtu ,
04007027	üks noor härjavärss , üks jäär , üks aastane oinastall põletusohvriks ,
04007028	üks noor sikk patuohvriks ,
04007029	ja tänuohvriks kaks härga , viis jäära , viis sikku , viis aastast oinastalle . See oli Eliabi , Heeloni poja ohvriand .
04007030	Neljandal päeval Ruubeni poegade vürst Elisuur , Sedeuuri poeg .
04007031	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007032	üks nõu , kümne-kuldseekline , täis suitsutusrohtu ,
04007033	üks noor härjavärss , üks jäär , üks aastane oinastall põletusohvriks ,
04007034	üks noor sikk patuohvriks ,
04007035	ja tänuohvriks kaks härga , viis jäära , viis sikku , viis aastast oinastalle . See oli Elisuuri , Sedeuuri poja ohvriand .
04007036	Viiendal päeval Siimeoni poegade vürst Selumiel Suurisaddai poeg .
04007037	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007038	üks nõu , kümne-kuldseekline , täis suitsutusrohtu ,
04007039	üks noor härjavärss , üks jäär , üks aastane oinastall põletusohvriks ,
04007040	üks noor sikk patuohvriks ,
04007041	ja tänuohvriks kaks härga , viis jäära , viis sikku , viis aastast oinastalle . See oli Selumieli , Suurisaddai poja ohvriand .
04007042	Kuuendal päeval Gaadi poegade vürst Eljasaf , Deueli poeg .
04007043	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007044	üks nõu , kümne-kuldseekline , täis suitsutusrohtu ,
04007045	üks noor härjavärss , üks jäär , üks aastane oinastall põletusohvriks ,
04007046	üks noor sikk patuohvriks ,
04007047	ja tänuohvriks kaks härga , viis jäära , viis sikku , viis aastast oinastalle . See oli Eljasafi , Deueli poja ohvriand .
04007048	Seitsmendal päeval Efraimi poegade vürst Elisama , Ammihudi poeg .
04007049	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007050	üks nõu , kümne-kuldseekline , täis suitsutusrohtu ,
04007051	üks noor härjavärss , üks jäär , üks aastane oinastall põletusohvriks ,
04007052	üks noor sikk patuohvriks ,
04007053	ja tänuohvriks kaks härga , viis jäära , viis sikku , viis aastast oinastalle . See oli Elisama , Ammihudi poja ohvriand .
04007054	Kaheksandal päeval Manasse poegade vürst Gamliel , Pedasuuri poeg .
04007055	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007056	üks nõu , kümne-kuldseekline , täis suitsutusrohtu ,
04007057	üks noor härjavärss , üks jäär , üks aastane oinastall põletusohvriks ,
04007058	üks noor sikk patuohvriks ,
04007059	ja tänuohvriks kaks härga , viis jäära , viis sikku , viis aastast oinastalle . See oli Gamlieli , Pedasuuri poja ohvriand .
04007060	Üheksandal päeval Benjamini poegade vürst Abidan , Gideoni poeg .
04007061	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007062	üks nõu , kümne-kuldseekline , täis suitsutusrohtu ,
04007063	üks noor härjavärss , üks jäär , üks aastane oinastall põletusohvriks ,
04007064	üks noor sikk patuohvriks ,
04007065	ja tänuohvriks kaks härga , viis jäära , viis sikku , viis aastast oinastalle . See oli Abidani , Gideoni poja ohvriand .
04007066	Kümnendal päeval Daani poegade vürst Ahieser , Ammisaddai poeg .
04007067	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007068	üks nõu , kümne-kuldseekline , täis suitsutusrohtu ,
04007069	üks noor härjavärss , üks jäär , üks aastane oinastall põletusohvriks ,
04007070	üks noor sikk patuohvriks ,
04007071	ja tänuohvriks kaks härga , viis jäära , viis sikku , viis aastast oinastalle . See oli Ahieseri , Ammisaddai poja ohvriand .
04007072	Üheteistkümnendal päeval Aaseri poegade vürst Pagiel , Okrani poeg .
04007073	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007074	üks nõu , kümne-kuldseekline , täis suitsutusrohtu ,
04007075	üks noor härjavärss , üks jäär , üks aastane oinastall põletusohvriks ,
04007076	üks noor sikk patuohvriks ,
04007077	ja tänuohvriks kaks härga , viis jäära , viis sikku , viis aastast oinastalle . See oli Pagieli , Okrani poja ohvriand .
04007078	Kaheteistkümnendal päeval Naftali poegade vürst Ahira , Eenani poeg .
04007079	Tema ohvrianniks oli üks hõbevaagen , saja kolmekümne seekline , üks hõbekauss , seitsmekümneseekline püha seekli järgi , mõlemad täis õliga segatud peent jahu roaohvriks ,
04007080	üks nõu , kümne-kuldseekline , täis suitsutusrohtu ,
04007081	üks noor härjavärss , üks jäär , üks aastane oinastall põletusohvriks ,
04007082	üks noor sikk patuohvriks ,
04007083	ja tänuohvriks kaks härga , viis jäära , viis sikku , viis aastast oinastalle . See oli Ahira , Eenani poja ohvriand .
04007084	Need olid altari pühitsusannid Iisraeli vürstidelt selle võidmispäeval : kaksteist hõbevaagnat , kaksteist hõbekaussi , kaksteist kuldnõu ;
04007085	iga hõbevaagen oli saja kolmekümne seekline ja iga hõbekauss seitsmekümnene ; kogu riistade hõbedat oli kaks tuhat nelisada püha seekli järgi ;
04007086	kaksteist kuldnõu , täis suitsutusrohtu , iga nõu kümneseekline püha seekli järgi ; kogu nõude kulda oli sada kakskümmend seeklit .
04007087	Kõiki põletusohvri loomi oli kaksteist härjavärssi , kaksteist jäära , kaksteist aastast oinastalle ja nende juurde kuuluv roaohver ; ja kaksteist noort sikku oli patuohvriks .
04007088	Ja kõiki tänuohvri loomi oli kakskümmend neli härga , kuuskümmend jäära , kuuskümmend sikku , kuuskümmend aastast oinastalle . Need olid altari pühitsusannid pärast selle võidmist .
04007089	Ja kui Mooses läks kogudusetelki Issandaga rääkima , siis ta kuulis häält , mis kõnetas teda tunnistuslaeka peal olevalt kaanelt , kahe keerubi vahelt . Ja Issand rääkis temaga .
04008001	Ja Issand rääkis Moosesega , öeldes :
04008002	' Räägi Aaroniga ja ütle temale : Kui sa lambid üles sead , siis need seitse lampi valgustagu lambijala esist ! '
04008003	Ja Aaron tegi nõnda : ta seadis lambijala lambid selle esise poole , nagu Issand oli Moosesele käsu andnud .
04008004	Ja lambijalg oli valmistatud nõnda : kullast sepistatud , jalast kuni õiekeseni sepisetöö ; eeskuju järgi , mida Issand oli näidanud Moosesele , oli ta lambijala valmistanud .
04008005	Ja Issand rääkis Moosesega , öeldes :
04008006	' Võta leviidid Iisraeli laste hulgast ja puhasta nad !
04008007	Neid puhastades talita nendega nõnda : piserda nende peale patupuhastuse vett ja nad lasku endil käia habemenuga üle kogu ihu ; nad pesku oma riided ja puhastagu endid !
04008008	Siis nad võtku noor härjavärss ja selle roaohvrina õliga segatud peent jahu , sina aga võta teine noor härjavärss patuohvriks ,
04008009	lase leviidid astuda kogudusetelgi ette ja kogu kokku terve Iisraeli laste kogudus !
04008010	Siis lase leviidid astuda Issanda ette ja Iisraeli lapsed pangu oma käed leviitide peale !
04008011	Seejärel Aaron kõigutagu leviite Iisraeli laste kõigutusohvrina Issanda ees , et nad võiksid toimetada Issanda teenistust !
04008012	Siis pangu leviidid oma käed härjavärsside peade peale : üks neist valmistatagu patuohvriks ja teine põletusohvriks Issandale lepituse toimetamiseks leviitide eest !
04008013	Pane leviidid seisma Aaroni ja ta poegade ette ja kõiguta neid kõigutusohvrina Issandale !
04008014	Eralda leviidid Iisraeli laste hulgast , et leviidid jääksid minule !
04008015	Seejärel mingu leviidid kogudusetelgi teenistusse , kui sa oled neid puhastanud ja kõigutanud kõigutusohvrina ,
04008016	sest nad on antud täiesti minule Iisraeli laste hulgast ; kõigi emakoja avajate asemel kõigist Iisraeli laste esmasündinuist olen ma võtnud nad enesele ,
04008017	kuna minu päralt on iga esmasündinu Iisraeli laste hulgast , niihästi inimestest kui loomadest : sel päeval , mil ma lõin maha kõik esmasündinud Egiptusemaal , pühitsesin mina nad enesele .
04008018	Ma võtsin leviidid kõigi Iisraeli laste esmasündinute asemel
04008019	ja andsin leviidid kingina Iisraeli laste hulgast Aaronile ja ta poegadele toimetama Iisraeli laste teenistust kogudusetelgi juures ja toimetama Iisraeli laste eest lepitust , et Iisraeli lapsi ei tabaks nuhtlus , kui Iisraeli lapsed liginevad pühamule . '
04008020	Ja Mooses , Aaron ja terve Iisraeli laste kogudus talitasid nõnda leviitidega ; Iisraeli lapsed talitasid nendega kõigiti vastavalt Issanda poolt Moosesele antud käsule leviitide kohta .
04008021	Ja leviidid puhastasid endid ning pesid oma riided ; Aaron kõigutas neid kõigutusohvrina Issanda ees ja Aaron toimetas nende eest lepitust nende puhastamiseks .
04008022	Seejärel leviidid läksid toimetama oma teenistust kogudusetelgis Aaroni ja tema poegade ees . Nõnda nagu Issand oli Moosest leviitide pärast käskinud , nõnda nad talitasid nendega .
04008023	Ja Issand rääkis Moosesega , öeldes :
04008024	' See kehtib leviitide kohta : kes on kahekümne viie aastane ja üle selle , on teenistuskohustuslik kogudusetelgi töös .
04008025	Aga alates viiekümnendast eluaastast saagu ta lahti teenistuskohustusest ja ärgu enam teenigu ,
04008026	vaid ta aidaku oma vendi kogudusetelgis toimetada , mis on tarvis , ent päris teenistust ta ärgu toimetagu ! Talita nõnda leviitidega nende kohustuste poolest ! '
04009001	Ja Issand rääkis Moosesega Siinai kõrbes teisel aastal , esimeses kuus pärast Egiptusemaalt lahkumist , öeldes :
04009002	' Iisraeli lapsed pidagu paasapüha selle seatud ajal :
04009003	selle kuu neljateistkümnenda päeva õhtul pidage seda seatud ajal ; te peate seda pidama kõigi selle eeskirjade ja seaduste järgi ! '
04009004	Ja Mooses ütles Iisraeli lastele , et nad peaksid paasapüha .
04009005	Siis nad pidasid paasapüha esimese kuu neljateistkümnenda päeva õhtul Siinai kõrbes . Iisraeli lapsed tegid kõigiti nõnda , nagu Issand oli Moosest käskinud .
04009006	Aga seal oli mehi , kes olid roojased inimese laiba pärast , ja need ei tohtinud pidada paasapüha sel päeval . Ometi astusid nad sel päeval Moosese ja Aaroni ette ,
04009007	ja need mehed ütlesid temale : ' Me oleme roojased ühe inimese laiba pärast . Miks keelatakse meid toomast ohvriandi Issandale tema seatud ajal Iisraeli laste hulgas ? '
04009008	Ja Mooses vastas neile : ' Seiske siin , kuni ma kuulen , mida Issand teie kohta käsib ! '
04009009	Ja Issand rääkis Moosesega , öeldes :
04009010	' Räägi Iisraeli lastega ja ütle : Kui keegi teist või teie tulevastest põlvedest on roojane laiba pärast või viibib pikal teekonnal , võib ta ometi pidada paasapüha Issanda auks .
04009011	Seda peetagu teise kuu neljateistkümnenda päeva õhtul ; paasatalle söödagu koos hapnemata leiva ja kibedate rohttaimedega !
04009012	Midagi ärgu jäetagu sellest üle hommikuks ja selle luid ärgu murtagu ; seda peetagu kõigi paasapüha seaduste järgi !
04009013	Aga see mees , kes on puhas ega ole teekonnal ja ometi jätab paasapüha pidamata , tuleb hävitada oma rahva hulgast , sest ta ei ole toonud Issandale ohvriandi selleks seatud ajal . See mees peab kandma oma pattu !
04009014	Ja kui teie juures viibib mõni võõras , kes tahab pidada paasapüha Issanda auks , siis pidagu ta seda nõndasamuti paasapüha eeskirja ja seaduse järgi ! Teil olgu üks seadus niihästi võõra kui maa päriselaniku jaoks ! '
04009015	Päeval , kui elamu oli püstitatud , kattis elamut tunnistustelgi kohal pilv , aga õhtust hommikuni oli elamu kohal otsekui tulepaistus .
04009016	Nõnda oli see alaliselt : seda kattis pilv ja öine tulepaistus .
04009017	Ja iga kord , kui pilv tõusis üles telgi pealt , läksid Iisraeli lapsed teele ; ja paika , kuhu pilv jäi seisma , lõid Iisraeli lapsed leeri üles .
04009018	Issanda käsul läksid Iisraeli lapsed teele ja Issanda käsul lõid nad leeri üles ; nad jäid leeri nii kauaks , kuni pilv seisis elamu peal .
04009019	Ja kui pilv jäi elamu peale seisma kauemaks ajaks , siis Iisraeli lapsed panid tähele Issanda korraldusi ega läinud teele .
04009020	Kui juhtus , et pilv oli elamu peal ainult mõne päeva , siis nad jäid leeri Issanda käsul ja läksid teele Issanda käsul .
04009021	Kui juhtus , et pilv püsis õhtust hommikuni ja hommikul tõusis üles , siis nad läksid teele ; või kui see jäi päevaks ja ööks , siis nad läksid teele pilve tõustes .
04009022	Või kui pilv jäi elamu peale kaheks päevaks või kuuks või veel kauemaks ajaks , seisatades selle peal , siis Iisraeli lapsed jäid leeri ega läinud teele ; alles pilve tõustes nad läksid teele .
04009023	Issanda käsul jäid nad leeri ja Issanda käsul läksid nad teele ; nad panid tähele Issanda korraldust , Moosese läbi antud Issanda käsul .
04010001	Ja Issand rääkis Moosesega , öeldes :
04010002	' Valmista enesele kaks hõbepasunat ; valmista need taotud tööna ja need olgu sulle koguduse kokkukutsumiseks ja leeride teelesaatmiseks !
04010003	Kui puhutakse neid mõlemaid , siis peab terve kogudus kogunema su juurde kogudusetelgi ukse ette .
04010004	Aga kui puhutakse ainult ühte , siis kogunegu su juurde vürstid , Iisraeli tuhatkondade peamehed !
04010005	Kui te puhute märku , siis mingu teele leerid , mis on leeris ida pool .
04010006	Kui te teist korda puhute märku , siis mingu teele leerid , mis on leeris lõuna pool ; nende teeleminekuks tuleb puhuda märku .
04010007	Kogudust kokku kutsudes puhuge ka , aga mitte märku !
04010008	Aaroni pojad , preestrid , puhugu pasunaid ! See olgu teile ja teie sugupõlvedele igaveseks seaduseks !
04010009	Ja kui te oma maal lähete sõtta vaenlase vastu , kes tungib teile kallale , siis puhuge pasunatega märku , et te meenuksite Issandale , teie Jumalale , ja et teid päästetaks teie vaenlaste käest !
04010010	Oma rõõmupäevil , seatud pühil ja uue kuu alguses puhuge pasunaid oma põletus - ja tänuohvrite juures ; see meenutagu teid teie Jumala ees ! Mina olen Issand , teie Jumal ! '
04010011	Teisel aastal , teise kuu kahekümnendal päeval tõusis pilv tunnistuselamu pealt
04010012	ja Iisraeli lapsed läksid teele Siinai kõrbest rännakukorras ; ja pilv peatus Paarani kõrbes .
04010013	Kui nad esimest korda teele läksid Moosese kaudu antud Issanda käsul ,
04010014	siis läks esimesena teele Juuda järglaste leeri lipkond väehulkade kaupa ; selle väe ülem oli Nahson , Amminadabi poeg .
04010015	Issaskari järglaste suguharu väeülem oli Netaneel , Suuari poeg .
04010016	Sebuloni järglaste suguharu väeülem oli Eliab , Heeloni poeg .
04010017	Kui elamu oli maha võetud , siis läksid teele Geersoni järglased ja Merari järglased , elamu kandjad .
04010018	Siis läks teele Ruubeni leeri lipkond oma väehulkade kaupa ; selle väe ülem oli Elisuur , Sedeuuri poeg .
04010019	Siimeoni järglaste suguharu väeülem oli Selumiel , Suurisaddai poeg .
04010020	Gaadi järglaste suguharu väeülem oli Eljasaf , Deueli poeg .
04010021	Siis läksid teele kehatlased , pühade asjade kandjad ; elamu tuli püstitada enne nende saabumist .
04010022	Siis läks teele Efraimi järglaste leeri lipkond oma väehulkade kaupa ; selle väe ülem oli Elisama , Ammihudi poeg .
04010023	Manasse järglaste suguharu väeülem oli Gamliel , Pedasuuri poeg .
04010024	Benjamini järglaste suguharu väeülem oli Abidan , Gideoni poeg .
04010025	Daani järglaste leeri lipkond oma väehulkade kaupa läks teele kõigi leeride järelväena ; selle väe ülem oli Ahieser , Ammisaddai poeg .
04010026	Aaseri järglaste suguharu väeülem oli Pagiel , Okrani poeg .
04010027	Naftali järglaste suguharu väeülem oli Ahira , Eenani poeg .
04010028	Niisugune oli Iisraeli laste teeleminekukord nende väehulkade kaupa ; nõnda nad läksid teele .
04010029	Ja Mooses ütles Hoobabile , Moosese äia , midjanlase Reueli pojale : ' Me oleme teel sinna paika , mille kohta Issand on öelnud : Ma annan selle teile . Tule meiega ja me teeme sulle head , sest Issand on tõotanud Iisraelile head ! '
04010030	Aga too vastas temale : ' Ma ei tule , sest ma lähen oma maale ja oma sugulaste juurde . '
04010031	Siis ütles Mooses : ' Ära jäta meid maha , sest sina ju tead , kuhu me saame kõrbes leeri üles lüüa ! Jää meile silmaks !
04010032	Kui sa tuled koos meiega ja tuleb see hea , mida Issand lubab meile saata , siis teeme ka meie sulle head . '
04010033	Siis nad läksid teele Issanda mäe juurest , kolm päevateekonda , ja Issanda seaduselaegas käis kolm päevateekonda nende ees , otsides neile puhkepaika .
04010034	Ja nende leerist teeleminekul oli Issanda pilv päeval nende kohal .
04010035	Kui laegas läks teele , ütles Mooses : ' Tõuse , Issand , et su vaenlased hajuksid ja su vihamehed põgeneksid su palge eest ! '
04010036	Kui laegas pandi maha , ütles tema : ' Tule taas , Issand , Iisraeli tuhatkondade kümnete tuhandete juurde ! '
04011001	Aga rahvas nurises ja see oli Issanda kõrvus paha . Kui Issand seda kuulis , siis ta viha süttis põlema : nende keskel süttis Issanda tuli ja põletas leeri äärt .
04011002	Siis rahvas kisendas Moosese poole . Mooses palus Issandat ja tuli kustus .
04011003	Sellele paigale pandi nimeks Tabeera , sellepärast et Issanda tuli oli põlenud nende keskel .
04011004	Aga segarahval , kes oli nende hulgas , tekkis himu , ja Iisraeli lapsed hakkasid ka jälle nutma ning ütlesid : ' Kes annaks meile liha süüa ?
04011005	Meil on meeles kala , mida me sõime Egiptuses muidu , kurgid , melonid , laugud , sibulad ja küüslaugud .
04011006	Aga nüüd kuivetub meie hing , ei ole enam midagi kõigest sellest . Meie silme ees on ainult see manna ! '
04011007	Manna oli nagu koriandri seeme , välimuselt otsekui pedolavaik .
04011008	Rahvas uitas ringi ja korjas , jahvatas käsikivil või tampis uhmris , keetis potis või valmistas sellest kooke . See maitses nagu õliga küpsetatud maiuspala .
04011009	Kui öösel langes kaste leeri peale , siis langes ka manna selle peale .
04011010	Ja Mooses kuulis rahvast nutvat oma suguvõsade kaupa , igaüks oma telgi ukse ees . Siis Issanda viha süttis väga põlema ja see oli Moosese silmis paha .
04011011	Ja Mooses ütles Issandale : ' Miks oled teinud paha oma sulasele ? Miks ei ole ma leidnud armu sinu silma ees , et paned kogu selle rahva koormaks minu peale ?
04011012	Kas olen mina kogu selle rahva pärast olnud lapseootel või olen mina tema sünnitanud , et sa ütled mulle : Kanna teda süles , nagu hoidja kannab imikut , maale , mille sa vandega tõotasid anda tema vanemaile ?
04011013	Kus on mul liha anda kogu sellele rahvale ? Sest nad nutavad mu ees , öeldes : Anna meile liha süüa !
04011014	Ei jaksa mina üksi kanda kogu seda rahvast , sest see on mulle liiga raske .
04011015	Kui sa tahad mind kohelda nõnda , siis parem tapa mind , kui ma leian armu su silmis , et ma ei näeks oma viletsust ! '
04011016	Aga Issand ütles Moosesele : ' Kogu mulle seitsekümmend meest Iisraeli vanemaist , kellest sa tead , et nad on tõesti rahvavanemad ja ülevaatajad ; too need kogudusetelgi juurde ja nad seisku seal koos sinuga !
04011017	Siis ma astun alla ja räägin seal sinuga , ja ma võtan sinu peal oleva Vaimu , ja panen nende peale , et nad koos sinuga kannaksid rahva koormat ja sul ei oleks vaja üksinda kanda .
04011018	Aga rahvale ütle : Pühitsege endid homseks , siis te saate liha süüa , sest te olete nutnud Issanda kõrva ees , öeldes : Kes annaks meile liha süüa ? Egiptuses oli meil ju hea olla ! Issand annab teile nüüd liha süüa .
04011019	Te ei söö seda mitte üks päev , ka mitte kaks päeva , viis päeva , kümme päeva ega kakskümmend päeva ,
04011020	vaid terve kuu , kuni see tuleb teil ninast välja ja muutub teile vastikuks , sellepärast et te olete põlanud Issandat , kes on teie keskel , ja olete nutnud ta palge ees , öeldes : Miks tulime siis Egiptusest ära ? '
04011021	Aga Mooses ütles : ' Kuussada tuhat jalameest on seda rahvast , kelle keskel ma olen , ja sina ütled : Ma annan neile liha süüa terveks kuuks !
04011022	Ons lambaid , kitsi ja veiseid tapmiseks , nõnda et neile jätkuks ? Või tuleks neile koguda kõik mere kalad , et neile jätkuks ? '
04011023	Aga Issand vastas Moosesele : ' Kas Issanda käsi on jäänud lühemaks ? Nüüd sa saad näha , kas mu sõna sulle tõestub või mitte ! '
04011024	Ja Mooses tuli välja ning andis rahvale edasi Issanda sõnad ; ta kogus seitsekümmend meest rahva vanemaist ja pani need seisma ümber telgi .
04011025	Siis Issand astus alla pilve sees ja rääkis temaga ning võttis tema peal oleva Vaimu , ja pani nende seitsmekümne mehe peale , kes olid vanemad . Ja kui Vaim oli nende peal , siis nad rääkisid prohveti viisil , aga pärast seda mitte enam .
04011026	Kaks meest aga oli jäänud leeri , ühe nimi oli Eldad ja teise nimi Meedad ; nendegi peal oli Vaim , sest nad olid üleskirjutatute hulgast , kuid nad ei olnud läinud telgi juurde , vaid nad rääkisid leeris prohveti viisil .
04011027	Siis jooksis üks poiss ja kuulutas Moosesele ning ütles : ' Eldad ja Meedad räägivad leeris prohveti viisil ! '
04011028	Siis võttis sõna Joosua , Nuuni poeg , Moosese teener oma noorusest alates , ja ütles : ' Mooses , mu isand , keela neid ! '
04011029	Aga Mooses vastas temale : ' Kas sa ägestud minu eest ? Kes küll annaks , et kogu Issanda rahvas saaks prohveteiks , et Issand paneks oma Vaimu nende peale ! '
04011030	Ja Mooses läks tagasi leeri , tema ja Iisraeli vanemad .
04011031	Siis tõusis tuul Issanda juurest ja ajas mere poolt vutte , paisates need üle leeri , päevateekond siit - ja päevateekond sealtpoolt ümber leeri , ligi kahe küünra kõrguselt üle maapinna .
04011032	Ja rahvas võttis kätte kogu selle päeva , kogu öö ja kogu järgmise päeva , ja nad korjasid vutte . Kes korjas pisut , sai viiskümmend vakka , ja nad laotasid need endile kuivama ümber leeri .
04011033	Liha oli neil alles hammaste vahel , see ei olnud veel ära söödud , kui Issanda viha süttis põlema rahva vastu ja Issand lõi rahvast väga suure nuhtlusega .
04011034	Siis pandi sellele paigale nimeks Kibrot-Hattaava , sest sinna maeti rahvas , kes oli olnud himukas .
04011035	Kibrot-Hattaavast läks rahvas teele Haserotti ; ja nad jäid Haserotti .
04012001	Aga Mirjam ja Aaron rääkisid Moosesele vastu Etioopia naise pärast , kelle ta oli võtnud ; sest ta oli võtnud naiseks etiooplanna .
04012002	Ja nad ütlesid : ' Kas Issand räägib ainult Moosese läbi ? Eks ta räägi ka meie läbi ? ' Ja Issand kuulis seda .
04012003	Aga mees , Mooses , oli väga alandlik , alandlikum kõigist inimestest maa peal .
04012004	Siis Issand ütles äkitselt Moosesele , Aaronile ja Mirjamile : ' Minge teie kolmekesi välja kogudusetelgi juurde ! ' Ja need kolmekesi läksid .
04012005	Siis Issand astus alla pilvesambas , seisis telgi uksel ning kutsus Aaronit ja Mirjamit , ja mõlemad läksid .
04012006	Ja ta ütles : ' Kuulge ometi mu sõnu ! Kui teie prohvet on Issanda oma , siis ma ilmutan ennast temale nägemuses , räägin temaga unenäos .
04012007	Nõnda aga ei ole mu sulase Moosesega : tema on ustav kogu mu kojas .
04012008	Temaga ma räägin suust suhu , ilmsi , mitte nägemuste ja mõistatuste läbi . Ja tema võib vaadata Issanda kuju . Mispärast te siis ei ole kartnud rääkida vastu mu sulasele Moosesele ? '
04012009	Ja Issanda viha süttis põlema nende vastu ning ta läks ära .
04012010	Kui pilv oli lahkunud telgi pealt , ennäe , siis oli Mirjam pidalitõvest lumivalge . Aaron pöördus Mirjami poole , ja vaata , too oli pidalitõbine .
04012011	Siis Aaron ütles Moosesele : ' Oh mu isand ! Ära pane meie peale seda pattu , et me olime rumalad ja eksisime !
04012012	Ära lase teda jääda surnultsündinu sarnaseks , kellel juba emaihust tulles on pool ihu kõdunenud ! '
04012013	Siis Mooses kisendas Issanda poole , öeldes : ' Oh Jumal ! Tee ta ometi terveks ! '
04012014	Ja Issand vastas Moosesele : ' Kui ta isa oleks sülitanud temale näkku , kas ta ei oleks siis pidanud häbenema seitse päeva ? Olgu ta seitsmeks päevaks suletud väljapoole leeri ja seejärel ta võetagu tagasi ! '
04012015	Siis suleti Mirjam seitsmeks päevaks väljapoole leeri ja rahvas ei läinud teele enne , kui Mirjam oli tagasi võetud .
04012016	Pärast seda läks rahvas teele Haserotist ja nad lõid leeri üles Paarani kõrbe .
04013001	Ja Issand rääkis Moosesega , öeldes :
04013002	' Läkita mehi uurima Kaananimaad , mille ma annan Iisraeli lastele ; igast nende vanemate suguharust läkitage üks mees , igaüks neist olgu vürst ! '
04013003	Siis läkitas Mooses Issanda käsul nad Paarani kõrbest ; kõik need mehed olid Iisraeli laste peamehed .
04013004	Ja need on nende nimed : Ruubeni suguharust Sammua , Sakkuri poeg ;
04013005	Siimeoni suguharust Saafat , Hoori poeg ;
04013006	Juuda suguharust Kaaleb , Jefunne poeg ;
04013007	Issaskari suguharust Jigal , Joosepi poeg ;
04013008	Efraimi suguharust Hoosea , Nuuni poeg ;
04013009	Benjamini suguharust Palti , Raafu poeg ;
04013010	Sebuloni suguharust Gaddiel , Soodi poeg ;
04013011	Joosepi suguharust , nimelt Manasse suguharust , Gaddi , Suusi poeg ;
04013012	Daani suguharust Ammiel , Gemalli poeg ;
04013013	Aaseri suguharust Setuur , Miikaeli poeg ;
04013014	Naftali suguharust Nahbi , Vofsi poeg ;
04013015	Gaadi suguharust Geuel , Maaki poeg .
04013016	Need olid nende meeste nimed , keda Mooses läkitas maad kuulama . Ja Mooses nimetas Hoosea , Nuuni poja , Joosuaks .
04013017	Ja läkitades neid Kaananimaad uurima , ütles Mooses neile : ' Minge sinna Lõunamaale ja minge üles mäestikku ,
04013018	vaadake maad , missugune see on , ja rahvast , kes seal elab : on ta vägev või väeti , on teda pisut või palju ?
04013019	Kas maa , kus ta elab , on hea või halb ? Missugused on linnad , kus ta elab : kas leerid või kindlused ?
04013020	Ja missugune on maa : kas rammus või lahja , kas seal on puid või ei ole ? Olge vaprad ja võtke kaasa maa vilju ! ' Oli parajasti esimeste viinamarjade aeg .
04013021	Ja nad läksid ning uurisid maad Siini kõrbest kuni Rehobini , Hamati teelahkmeni .
04013022	Ja nad läksid lõuna poole ning tulid kuni Hebronini ; seal olid Ahiman , Seesai ja Talmai , Anaki järeltulijad . Hebron oli ehitatud seitse aastat enne Egiptuse Soani .
04013023	Siis nad tulid Kobaraorgu ja lõikasid sealt viinapuuväädi üheainsa kobaraga ning kandsid seda kahe mehega põikpuus ; nad võtsid ka granaatõunu ja viigimarju .
04013024	See paik nimetati Kobaraoruks viinamarjakobara pärast , mille Iisraeli lapsed sealt lõikasid .
04013025	Ja neljakümne päeva pärast tulid nad tagasi maad kuulamast .
04013026	Nad tulid ning läksid Moosese ja Aaroni ja kogu Iisraeli laste koguduse juurde Paarani kõrbe Kaadesisse ning tõid sõnumeid neile ja kogu kogudusele ja näitasid neile maa vilju .
04013027	Ja nad jutustasid temale ning ütlesid : ' Me jõudsime sellele maale , kuhu sa meid läkitasid . See voolab tõesti piima ja mett , ja siin on selle viljad .
04013028	Kuid rahvas , kes elab maal , on tugev , ja linnad on kindlustatud ja väga suured . Me nägime seal ka Anaki järeltulijaid .
04013029	Lõunamaal elavad amalekid , mäestikus elavad hetid , jebuuslased ja emorlased , mererannas ja Jordani ääres elavad kaananlased . '
04013030	Siis Kaaleb vaigistas rahvast Moosese ees ja ütles : ' Mingem siiski sinna ja vallutagem see , sest me suudame selle alistada ! '
04013031	Aga mehed , kes olid käinud koos temaga , ütlesid : ' Me ei või minna selle rahva vastu , sest ta on meist vägevam . '
04013032	Ja nad levitasid Iisraeli laste ees laimu maa kohta , mida nad olid uurinud , öeldes : ' Maa , mille me uurides läbi käisime , on maa , mis neelab oma elanikud , ja kogu see rahvas , keda me seal nägime , on pikakasvulised inimesed .
04013033	Me nägime seal hiiglasi , Anaki poegi hiiglaste soost : me olime iseendi silmis nagu rohutirtsud ja samasugused olime meie ka nende silmis . '
04014001	Siis terve kogudus tõstis valjusti häält ja rahvas nuttis sel ööl .
04014002	Kõik Iisraeli lapsed nurisesid Moosese ja Aaroni vastu ja terve kogudus ütles neile : ' Oleksime ometi surnud Egiptusemaal või siin kõrbes ! Oleksime ometi surnud !
04014003	Miks Issand viib meid sellele maale , kus me langeme mõõga läbi ja meie naised ja lapsed jäävad saagiks ? Kas meil ei oleks parem minna tagasi Egiptusesse ? '
04014004	Ja nad ütlesid üksteisele : ' Valigem pealik ja mingem tagasi Egiptusesse ! '
04014005	Siis Mooses ja Aaron heitsid silmili maha kogu Iisraeli laste kokkutulnud koguduse ees ,
04014006	Joosua , Nuuni poeg , ja Kaaleb , Jefunne poeg , maakuulajate hulgast aga käristasid oma riided lõhki
04014007	ja rääkisid kogu Iisraeli laste kogudusele , öeldes : ' Maa , mille me läbi käisime , et seda uurida , on väga hea maa .
04014008	Kui Issandal on meist hea meel , siis ta viib meid sellele maale ja annab selle meile , maa , mis piima ja mett voolab .
04014009	Ärge ainult pange vastu Issandale ja ärge kartke maa rahvast , sest nad on meile parajaks palaks : nende kaitsja on nad maha jätnud , aga Issand on meiega ! Ärge kartke neid ! '
04014010	Siis ütles terve kogudus , et nad tuleks kividega surnuks visata ! Aga Issanda auhiilgus ilmutas ennast kogudusetelgis kõigile Iisraeli lastele .
04014011	Ja Issand ütles Moosesele : ' Kui kaua see rahvas põlgab mind ja kui kaua nad ei usu mind hoolimata kõigist tunnustähtedest , mis ma nende keskel olen teinud ?
04014012	Ma löön teda katkuga ja hävitan tema , aga sinust ma teen suurema ja vägevama rahva kui tema ! '
04014013	Siis Mooses ütles Issandale : ' Egiptlased on muidugi kuulnud , et sa oma rammuga oled selle rahva ära toonud nende keskelt ,
04014014	ja nad on seda rääkinud selle maa elanikele . Nemadki on siis kuulnud , et sina , Issand , oled selle rahva keskel , sina , Issand , kes ennast ilmutad silmast silma , ja et sinu pilv seisab nende kohal ning et sa käid nende ees päeval pilvesambas ja öösel tulesambas .
04014015	Aga kui sa nüüd surmad selle rahva nagu üheainsa mehe , siis räägivad rahvad , kes sinu kuulsusest on kuulnud , ja ütlevad :
04014016	Sellepärast et Issand ei suutnud viia seda rahvast maale , mille ta neile oli vandega tõotanud , tappis ta nad kõrbes .
04014017	Nüüd aga saagu Issanda ramm suureks , nagu sa oled tõotanud , öeldes :
04014018	Issand on pika meelega ja rikas heldusest , ta annab andeks patu ja üleastumise , aga kes ei jäta süüdlast karistamata , vaid nuhtleb vanemate patu laste kätte kolmanda ja neljanda põlveni .
04014019	Anna siis andeks selle rahva patt oma suure helduse pärast ja nagu sa sellele rahvale oled andeks andnud Egiptusemaalt kuni siiani ! '
04014020	Ja Issand vastas : ' Ma annan andeks , nagu oled palunud !
04014021	Aga nii tõesti kui ma elan ja kogu maailm on täis Issanda auhiilgust :
04014022	ükski neist meestest , kes on näinud mu auhiilgust ja tunnustähti , mis ma tegin Egiptuses ja kõrbes , aga kes sellest hoolimata on mind kiusanud kümme korda ega ole võtnud kuulda mu häält ,
04014023	ei saa näha maad , mille ma vandega olen tõotanud anda nende vanemaile ; ükski , kes mind on põlanud , ei saa seda näha !
04014024	Aga oma sulase Kaalebi viin ma sellele maale , kus ta on käinud , ja tema sugu pärib selle , sellepärast et temas on teistsugune vaim ja tema on kõiges mulle järgnenud !
04014025	Amalekid ja kaananlased elavad ju orus . Homme pöörduge ümber ja minge teele kõrbe poole mööda Kõrkjamere teed ! '
04014026	Ja Issand rääkis Moosesega ja Aaroniga , öeldes :
04014027	' Kui kaua peab mul olema kannatust selle halva kogudusega , kes nuriseb mu vastu ? Iisraeli laste nurinaid , kuidas nad nurisevad mu vastu , ma olen kuulnud .
04014028	Ütle neile : Nii tõesti kui ma elan , on Issanda sõna , et nõnda nagu te minu kuuldes olete rääkinud , nõnda ma teen teiega !
04014029	Siia kõrbe langevad teie kehad , kõik teie äraloetud , nii palju kui teid on , kahekümneaastased ja üle selle , kes on nurisenud mu vastu .
04014030	Ükski teist ei pääse sellele maale , mille pärast ma oma käe olen vandudes üles tõstnud , et ma asustan teid sinna , peale Kaalebi , Jefunne poja , ja Joosua , Nuuni poja .
04014031	Aga teie lapsed , kelle kohta te ütlesite , et nad jäävad riisutavaiks , ma viin ja nad õpivad tundma maad , mida teie olete põlanud .
04014032	Kuid teie kehad langevad siia kõrbe
04014033	ja teie lapsed peavad olema kõrbes karjased nelikümmend aastat ja kandma teie uskmatuse süüd , kuni teie kehad on kõrbes hävinud .
04014034	Vastavalt päevade arvule , mis te uurisite seda maad , nelikümmend päeva , iga päeva kohta aasta , peate te kandma oma pattu nelikümmend aastat ja tundma minu vastupanu .
04014035	Mina , Issand , olen rääkinud ! Tõesti , seda ma teen kogu selle halva kogudusega , kes on kogunenud mu vastu : nad peavad hukkuma selles kõrbes ja surema seal ! '
04014036	Ja need mehed , keda Mooses oli läkitanud maad kuulama ja kes olid tagasi tulles ässitanud terve koguduse nurisema tema vastu , levitades maa kohta laimu ,
04014037	need mehed , kes olid levitanud maa kohta halba laimu , surid Issanda ees äkitselt .
04014038	Aga Joosua , Nuuni poeg , ja Kaaleb , Jefunne poeg , jäid elama neist meestest , kes olid käinud maad kuulamas .
04014039	Kui Mooses rääkis needsamad sõnad kõigile Iisraeli lastele , siis rahvas kurvastas väga .
04014040	Aga järgmisel hommikul tõusid nad vara ja läksid üles mäestikku , öeldes : ' Vaata , siin me oleme ja me läheme paika , millest Issand on rääkinud , sest me oleme pattu teinud . '
04014041	Aga Mooses ütles : ' Miks te siis astute üle Issanda käsust ? See ei õnnestu !
04014042	Ärge minge sinna üles , sest Issand ei ole teie keskel , et te ei kannaks kaotust oma vaenlaste ees !
04014043	Sest amalekid ja kaananlased on seal teie ees ja te langete mõõga läbi ; sellepärast et te olete taganenud Issanda järelt , ei ole ka Issand teiega . '
04014044	Aga nad olid ülemeelsed minema üles mäestikku , kuigi Issanda seaduselaegas ja Mooses ei läinud leerist välja .
04014045	Amalekid ja kaananlased , kes elasid seal mäestikus , tulid siis alla ja lõid neid ning ajasid nad kuni Hormani .
04015001	Ja Issand rääkis Moosesega , öeldes :
04015002	' Räägi Iisraeli lastega ja ütle neile : Kui te jõuate maale , mille mina teile elamiseks annan ,
04015003	ja te tahate Issandale ohverdada tuleohvrit , põletus - või tapaohvrit , olgu erilise tõotusena või vabatahtliku annina , või teie seatud pühil , et valmistada Issandale meeldivat lõhna veistest või lammastest ja kitsedest ,
04015004	siis toogu see , kes toob oma ohvrianni Issandale , roaohvriks kaks toopi peent jahu , segatud kolme kortli õliga ,
04015005	ja joogiohvriks põletus - või tapaohvri juurde ohverda kolm kortlit veini ühe talle kohta !
04015006	Aga jäära kohta ohverda roaohvriks kaks kannu peent jahu , segatud ühe toobi õliga ,
04015007	ja joogiohvriks too üks toop veini , Issandale meeldivaks lõhnaks !
04015008	Aga kui sa ohverdad noore veise põletus - või tapaohvriks , kas erilise tõotusena või tänuohvrina Issandale ,
04015009	siis toodagu noore veise kohta roaohvriks pool külimittu peent jahu , segatud poolteise toobi õliga ,
04015010	ja joogiohvriks too poolteist toopi veini ; see on healõhnaline tuleohver Issandale .
04015011	Nõndasamuti tehtagu iga härja või jäära puhul , või talle puhul lammastest või kitsedest
04015012	vastavalt nende arvule , keda te ohverdate ; nõnda tehke iga üksiku puhul vastavalt nende arvule !
04015013	Nõnda peab seda tegema iga pärismaalane , tuues healõhnalist tuleohvrit Issandale .
04015014	Ja kui keegi , kes elab teie juures võõrana , või keegi , kes põlvede jooksul on teie keskel , tahab tuua Issandale healõhnalist tuleohvrit , nagu teie seda teete , siis tehku ka tema nõnda !
04015015	Kogudusel olgu üks seadus niihästi teile kui võõrale , kes elab teie juures ! See olgu igaveseks seaduseks teie sugupõlvedele : nõnda nagu teie , nõnda olgu ka võõras Issanda ees !
04015016	Sama seadus ja sama õigus olgu teil ja võõral , kes elab teie juures ! '
04015017	Ja Issand rääkis Moosesega , öeldes :
04015018	' Räägi Iisraeli lastega ja ütle neile : Kui te tulete sellele maale , kuhu mina teid viin ,
04015019	siis süües selle maa leiba , te peate Issandale andma tõstelõivu :
04015020	oma uudsest sõmerast jahust andke kakuke tõstelõivuks ; nõnda nagu rehealuse tõstelõivu , nõnda andke ka seda !
04015021	Oma uudsest sõmerast jahust andke põlvest põlve Issandale tõstelõivu !
04015022	Aga kui te eksite ega täida kõiki neid käske , mis Issand on andnud Moosesele ,
04015023	kõiki , mis Issand teile on andnud Moosese läbi alates päevast , mil Issand andis käsud , ja edaspidi põlvest põlve ,
04015024	siis peab , kui seda on tehtud koguduse teadmata , tahtmatult , terve kogudus ohverdama ühe noore härjavärsi põletusohvriks , Issandale meeldivaks lõhnaks koos selle juurde kuuluva roaohvri ja joogiohvriga vastava korra järgi , ja ühe noore siku patuohvriks .
04015025	Ja preester toimetagu lepitust terve Iisraeli laste koguduse eest ; siis antakse neile andeks , sest see oli eksitus , ja nad on toonud oma ohvrianni tuleohvriks Issandale ja oma patuohvri Issanda ette oma eksimuse pärast .
04015026	Siis antakse andeks tervele Iisraeli laste kogudusele , ka võõrale , kes elab nende keskel , sest kogu rahvas on osaline eksimuses .
04015027	Aga kui üksik inimene kogemata pattu teeb , siis ta toogu patuohvriks üks aastane emane kitsetall
04015028	ja preester toimetagu lepitust eksinud hinge eest , kes kogemata on patustanud Issanda ees ; kui tema eest on lepitust toimetatud , siis antakse temale andeks !
04015029	Pärismaalasele Iisraeli laste seast ja võõrale , kes elab teie keskel , olgu teil ühesugune seadus , kui midagi on tehtud kogemata .
04015030	Aga hing , kes midagi teeb meelega , olgu pärismaalane või võõras , pilkab Issandat ; see hing hävitatagu oma rahva seast ,
04015031	sest ta on põlanud Issanda sõna ja on tühistanud tema käsu ! See hing hävitatagu tõesti , tema peal on süü ! '
04015032	Kord , kui Iisraeli lapsed olid kõrbes , tabasid nad ühe mehe hingamispäeval puid korjamast .
04015033	Need , kes tabasid tema puid korjamast , viisid ta Moosese ja Aaroni ja terve koguduse ette .
04015034	Ja nemad panid ta vahi alla , sest ei olnud selgesti öeldud , mis temaga tuli teha .
04015035	Aga Issand ütles Moosesele : ' Seda meest karistatagu surmaga , terve kogudus visaku ta väljaspool leeri kividega surnuks ! '
04015036	Siis terve kogudus viis tema väljapoole leeri ja nad viskasid ta kividega surnuks , nagu Issand oli Moosest käskinud .
04015037	Ja Issand rääkis Moosesega , öeldes :
04015038	' Räägi Iisraeli lastega ja ütle neile , et nad põlvest põlve teeksid enestele tutid oma kuue hõlmadele ja paneksid hõlmatuttide külge sinise nööri .
04015039	Need tutid olgu teile selleks , et te neid vaadates meenutaksite kõiki Issanda käske ja täidaksite neid ega käiks ringi oma südame - ja silmahimude järgi , mis ahvatlevad teid truudusetusele .
04015040	Pidage siis meeles ja täitke kõiki mu käske ja olge pühad oma Jumala ees !
04015041	Mina olen Issand , teie Jumal , kes tõi teid ära Egiptusemaalt , et olla teile Jumalaks . Mina olen Issand , teie Jumal ! '
04016001	Aga Korah , Jishari poeg , kes oli Leevi poja Kehati poeg , ja Daatan ja Abiram , Eliabi pojad , ja Oon , Peleti poeg Ruubeni poegadest , võtsid kätte
04016002	ja tõusid üles Moosese palge ees , nõndasamuti kakssada viiskümmend meest Iisraeli lastest , koguduse vürstid , kogudusest kutsutud nimekad mehed ,
04016003	ja nad kogunesid Moosese ja Aaroni vastu ning ütlesid neile : ' Nüüd on küllalt ! Sest terve kogudus - nad kõik on pühad ja Issand on nende keskel ! Mispärast tõstate siis teie endid Issanda koguduse üle ? '
04016004	Kui Mooses seda kuulis , siis ta heitis silmili maha
04016005	ja rääkis Korahi ning kogu ta jõuguga , öeldes : ' Homme ilmutab Issand , kes on tema oma , kes on püha ja keda ta laseb enesele ligineda . Kelle ta välja valib , seda ta laseb enesele ligineda .
04016006	Tehke nõnda : võtke enestele suitsutuspannid , Korah ja kogu ta jõuk ,
04016007	tehke neisse tuli ja pange homme nende peale suitsutusrohtu Issanda ees ; siis on see mees , kelle Issand välja valib , püha ! Nüüd on sellest küllalt , Leevi pojad ! '
04016008	Ja Mooses ütles Korahile : ' Kuulge ometi , Leevi pojad !
04016009	Ons teil vähe sellest , et Iisraeli Jumal teid on eraldanud Iisraeli kogudusest , lastes teid enesele ligineda , toimetama Issanda elamu teenistust ja seisma koguduse ees , et seda teenida ?
04016010	Ta on lasknud ligineda sind ja kõiki su vendi , Leevi poegi , koos sinuga . Ja nüüd te nõuate ka preestriametit !
04016011	Sellepärast olete sina ja kogu su jõuk kogunenud Issanda vastu , sest kes on Aaron , et te nurisete tema vastu ? '
04016012	Ja Mooses läkitas kutsuma Daatanit ja Abirami , Eliabi poegi . Aga need ütlesid : ' Me ei tule !
04016013	Ons veel vähe , et oled meid toonud ära maalt , mis piima ja mett voolab , et meid kõrbes suretada , et sa tahad ennast teha ka veel valitsejaks meie üle ?
04016014	Ei , sa ei ole meid viinud maale , mis piima ja mett voolab , ega ole meile andnud pärisosaks põlde ja viinamägesid ! Kas tahad neil inimestel silmad välja torgata ? Me ei tule ! '
04016015	Siis Moosese viha süttis väga põlema ja ta ütles Issandale : ' Ära hooli nende roaohvreist ! Ei ole ma neilt võtnud ühtegi eeslit ega ole ühelegi neist kurja teinud ! '
04016016	Ja Mooses ütles Korahile : ' Sina ja kogu su jõuk olge homme Issanda ees , sina ja nemad ja Aaron ,
04016017	ja igamees võtku oma suitsutuspann , pangu selle peale suitsutusrohtu ja igamees toogu Issanda ette oma suitsutuspann , kakssada viiskümmend suitsutuspanni , ka sina ja Aaron kumbki oma suitsutuspann ! '
04016018	Siis nad võtsid igamees oma suitsutuspanni , tegid sellesse tule , panid selle peale suitsutusrohtu ja astusid kogudusetelgi ukse ette , ka Mooses ja Aaron .
04016019	Ja Korah kogus nende vastu terve koguduse kogudusetelgi ukse ette . Siis Issanda auhiilgus ilmutas ennast tervele kogudusele .
04016020	Ja Issand rääkis Moosese ja Aaroniga , öeldes :
04016021	' Lahkuge sellest jõugust , siis ma hävitan nad silmapilkselt ! '
04016022	Aga nad heitsid silmili maha ja ütlesid : ' Jumal , kõige liha vaimude Jumal ! Kui üks mees pattu teeb , kas sa vihastud siis terve koguduse peale ? '
04016023	Ja Issand rääkis Moosesega , öeldes :
04016024	' Räägi kogudusega ja ütle : Minge ära Korahi , Daatani ja Abirami elukoha ümbrusest ! '
04016025	Siis Mooses tõusis ja läks Daatani ja Abirami juurde , ja Iisraeli vanemad järgnesid temale .
04016026	Ja ta rääkis kogudusega , öeldes : ' Minge nüüd eemale nende jultunud meeste telkide juurest ja ärge puudutage midagi , mis on nende oma , et teid ei hävitataks kõigi nende pattude pärast ! '
04016027	Siis läksid nad ära Korahi , Daatani ja Abirami elukoha ümbrusest ; aga Daatan ja Abiram tulid välja ja seisid oma telkide uste ees , ka nende naised , lapsed ja imikud .
04016028	Ja Mooses ütles : ' Et Issand on mind läkitanud tegema kõiki neid tegusid ja et ma ei tee neid omast tahtest , seda te saate teada sellest :
04016029	kui nad surevad , nagu kõik inimesed surevad , ja kõigi muude inimeste karistus tabab ka neid , siis ei ole Issand mind läkitanud .
04016030	Aga kui Issand laseb sündida midagi erakorralist ja maa avab oma suu ja neelab nemad ja kõik , mis neil on , nõnda et nad lähevad elusalt alla hauda , siis te teate , et need inimesed on põlanud Issandat ! '
04016031	Ja kui ta oli rääkinud kõik need sõnad , siis sündis , et nende all olev maa lõhkes
04016032	ja maa avas oma suu ja neelas ära nemad ja nende kojad ja kõik inimesed , kes kuulusid Korahile , ja kogu varanduse .
04016033	Nõnda läksid nemad ja kõik , mis neil oli , elusalt hauda ja maa kattis nad ning nad hävitati koguduse hulgast .
04016034	Ja kogu Iisrael , kes oli nende ümber , põgenes nende kisa tõttu , sest nad ütlesid : ' Et maa ei neelaks ka meid ! '
04016035	Ja Issanda juurest läks välja tuli ning põletas need kakssada viiskümmend meest , kes oli ohverdanud suitsutusrohtu .
04016036	Ja Issand rääkis Moosesega , öeldes :
04016037	' Ütle Eleasarile , preester Aaroni pojale , et ta võtaks suitsutuspannid tuleasemelt , ja pillu tuli laiali , sest need on saanud pühaks ,
04016038	nende patuste suitsutuspannid , nende hinge hinna eest ! Neist valmistatagu taotud plaate altari katteks , sest nad tõid need Issanda ette ja nõnda said need pühaks . Need olgu hoiatusmärgiks Iisraeli lastele ! '
04016039	Ja preester Eleasar võttis vasksuitsutuspannid , mis põlenud mehed olid toonud , ja need taoti altari katteks ,
04016040	meeldetuletuseks Iisraeli lastele , et ükski võõras , kes ei ole Aaroni soost , ärgu liginegu süütama suitsutusrohtu Issanda ees , et ei juhtuks nõnda nagu Korahi ja tema jõuguga , mida Issand temale oli kuulutanud Moosese läbi .
04016041	Aga järgmisel päeval nurises kogu Iisraeli laste kogudus Moosese ja Aaroni vastu , öeldes : ' Te olete tapnud Issanda rahva ! '
04016042	Aga kui kogudus kogunes Moosese ja Aaroni vastu ja nad pöördusid kogudusetelgi poole , vaata , siis kattis seda pilv ja Issanda auhiilgus ilmutas ennast .
04016043	Siis Mooses ja Aaron läksid kogudusetelgi ette .
04016044	Ja Issand rääkis Moosesega , öeldes :
04016045	' Minge ära selle koguduse keskelt ja ma hävitan nad silmapilkselt ! ' Siis nad heitsid silmili maha .
04016046	Ja Mooses ütles Aaronile : ' Võta suitsutuspann , pane selle peale suitsutusrohtu ja vii kiiresti koguduse juurde ning toimeta nende eest lepitust , sest Issandalt on lähtunud vihahoog , nuhtlus on alanud ! '
04016047	Ja Aaron tegi , nagu Mooses käskis , ja jooksis koguduse keskele , ja vaata , nuhtlus oli rahva seas juba alanud . Ta pani suitsutusrohtu pannile ja toimetas rahva eest lepitust .
04016048	Ja kui ta seisis surnute ja elavate vahel , pandi nuhtlusele piir .
04016049	Nuhtlusesse surnuid oli neliteist tuhat seitsesada , peale nende , kes olid surnud Korahi pärast .
04016050	Siis Aaron tuli tagasi Moosese juurde kogudusetelgi ukse ette , sest nuhtlus oli lakanud .
04017001	Ja Issand rääkis Moosesega , öeldes :
04017002	' Räägi Iisraeli lastega ja võta neilt kepid , iga perekonna kohta kepp kõigilt nende perekondade vürstidelt , kaksteist keppi ; kirjuta igaühe nimi ta kepile ,
04017003	Leevi kepile kirjuta Aaroni nimi , sest üks kepp olgu ka nende perekondade peamehel ,
04017004	ja pane need kogudusetelki seaduselaeka ette , sinna , kus ma ennast teile ilmutan !
04017005	Siis sünnib , et selle mehe kepp , kelle ma välja valin , hakkab haljendama , ja ma lõpetan enese eest Iisraeli laste nurinad , millega nad on nurisenud teie vastu . '
04017006	Ja Mooses rääkis seda Iisraeli lastele , ja kõik nende vürstid andsid temale perekondade kaupa kepi iga vürsti kohta , kaksteist keppi ; ja Aaroni kepp oli nende keppide hulgas .
04017007	Ja Mooses pani kepid Issanda ette tunnistustelki .
04017008	Kui Mooses järgmisel päeval läks tunnistustelki , vaata , siis haljendas Aaroni kepp , mis kuulus Leevi kojale , olles ajanud võsusid ja puhkenud õitsele ning kasvatanud küpseid mandleid .
04017009	Ja Mooses tõi kõik kepid Issanda palge eest kõigi Iisraeli laste juurde ; nad vaatasid neid ja võtsid igaüks oma kepi .
04017010	Ja Issand ütles Moosesele : ' Vii Aaroni kepp tagasi seaduselaeka ette , säilitamiseks meenutusmärgina vastupanijaile , ja lõpeta nende nurinad mu ees , et nad ei peaks surema ! '
04017011	Ja Mooses tegi : nõnda nagu Issand teda käskis , nõnda ta tegi .
04017012	Aga Iisraeli lapsed rääkisid Moosesega , öeldes : ' Vaata , me heidame hinge , me hukkume , me kõik hukkume !
04017013	Igaüks , kes ligineb , kes Issanda elamule ligineb , see sureb . Kas me kõik peame hinge heitma ? '
04018001	Ja Issand ütles Aaronile : ' Sina ja su pojad , koos sinuga su perekond , peate kandma süüd pühamu eest ; ja sina , ja koos sinuga su pojad , peate kandma süüd oma preestriameti eest .
04018002	Too ka oma vennad , Leevi suguharu , enesega kaasa ja nad seltsigu sinuga ja teenigu sind , kui sina , ja koos sinuga su pojad , olete tunnistustelgi ees !
04018003	Nad toimetagu sinu ja kogu telgiteenistust , aga pühadele riistadele ja altarile nad ei tohi ligineda , et ei sureks nii nemad kui teie !
04018004	Nad seltsigu sinuga ja toimetagu kogudusetelgi teenistust , kogu telgiteenistust ; aga võõras ei tohi teile ligineda !
04018005	Teie aga toimetage pühamu - ja altariteenistust , et suur viha ei tabaks enam Iisraeli lapsi !
04018006	Mina , vaata , olen võtnud teie vennad leviidid Iisraeli laste hulgast : nad on teile kingituseks , mis on antud Issandale , et nad toimetaksid kogudusetelgi teenistust .
04018007	Aga sina ja koos sinuga su pojad peate pidama preestriametit kõiges , mis puutub altarisse ja seespool eesriiet sooritatavaisse toiminguisse , ja teie peate toimetama teenistust ! Teie preestriameti ma annan teile kingitusena , aga võõras , kes ligineb , surmatagu ! '
04018008	Ja Issand rääkis Aaroniga : ' Mina , vaata , olen andnud sinule , mis mu tõstelõivudest tuleb üle jätta ; kõigist Iisraeli laste pühadest andidest ma annan need osaks sinule ja su poegadele igavese seadusena .
04018009	Kõige pühamaist andidest saagu sulle see , mida ei põletata tules : kõik nende ohvriannid kõigi nende roaohvrite ja kõigi nende patuohvrite ja kõigi nende süüohvrite puhul , mida nad mulle toovad ; kui kõige püham kuulub see sinule ja su poegadele .
04018010	Söö seda kõige pühamas paigas ; kõik meesterahvad võivad seda süüa ! See olgu sulle püha !
04018011	Nende andidest kuulub sinule tõstelõivuna ka see : kõik Iisraeli laste kõigutusohvrid ma annan sinule ja su poegadele ja tütardele koos sinuga igavese seadusena ; iga puhas su peres võib neid süüa .
04018012	Kõik parima õlist , kõik parima värskest veinist ja nende uudseviljast , mida nad annavad Issandale , ma annan sinule .
04018013	Uudsevili kõigest , mis nende maal on , mida nad toovad Issandale , olgu sinu ; kõik puhtad su peres võivad seda süüa .
04018014	Kõik pühendatu Iisraelis kuulub sinule .
04018015	Iga emakoja avaja kõigest lihast , keda tuuakse Issandale inimestest ja veistest , olgu sinu ; aga lase lunastada inimese esmasündinu , samuti lase lunastada roojase looma esmasündinu !
04018016	Neid lunastatavaid lase lunastada ühe kuu vanuselt hindeväärtuse alusel : viis seeklit hõbedat püha seekli järgi , milles on kakskümmend geera .
04018017	Aga härja või lamba või kitse esmasündinut ära lase lunastada : need on pühitsetud ; nende veri piserda altarile ja nende rasv süüta põlema healõhnaliseks tuleohvriks Issandale !
04018018	Nende liha aga saagu sinule ; samuti kui kõigutusrind ja parempoolne saps saagu see sinule !
04018019	Kõik pühad tõstelõivud , mida Iisraeli lapsed ohverdavad Issandale , annan ma sinule ja su poegadele ja tütardele koos sinuga kui igavesti kuuluva osa . See olgu igavene soolaosadus Issanda ees sinule ja su soole koos sinuga ! '
04018020	Ja Issand ütles Aaronile : ' Nende maal ärgu olgu sul pärisosa ja ärgu olgu sul omandit nende seas ! Mina olen su omand ja su pärisosa Iisraeli laste seas .
04018021	Aga leviitidele , vaata , annan ma pärisosaks kõik kümnise Iisraelis tasuks nende teenistuse eest , mida nad toimetavad , kogudusetelgi-teenistuse eest .
04018022	Ja Iisraeli lapsed ei tohi enam ligineda kogudusetelgile , et nad ei võtaks eneste peale pattu ega sureks ,
04018023	vaid leviidid toimetagu kogudusetelgi-teenistust ja nemad kandku süüd ; see olgu teie sugupõlvedele igaveseks seaduseks ! Aga Iisraeli laste seas nad ärgu saagu pärisosa ,
04018024	sest Iisraeli laste kümnise , mida nad ohverdavad Issandale tõstelõivuks , annan ma leviitidele pärisosaks . Seepärast ma ütlen neile , et nad ei tohi saada pärisosa Iisraeli laste seas ! '
04018025	Ja Issand rääkis Moosesega , öeldes :
04018026	' Räägi leviitidega ja ütle neile : Kui te võtate Iisraeli lastelt kümnist , mille ma neilt olen andnud teile kui teie pärisosa , siis võtke sellest Issandale tõstelõiv - kümnis kümnistest -
04018027	ja seda teie tõstelõivu arvestatagu teile nagu vilja rehealusest ja ülevoolavust surutõrrest !
04018028	Nõnda ohverdage ka teie Issandale tõstelõivu kõigist oma kümnistest , mida te saate Iisraeli lastelt , ja see Issanda tõstelõiv andke preester Aaronile !
04018029	Kõigist oma saadud andidest ohverdage Issandale täielik tõstelõiv , kõige parem osa neist kui temale pühitsetud and !
04018030	Ja ütle neile : Kui te ohverdate sellest parima osa , siis arvestatagu seda leviitidele nagu rehealuse vilja ja surutõrre saadust !
04018031	Ja te võite seda süüa igas paigas , teie ja teie pere , sest see on teie palk teenistuse eest kogudusetelgis .
04018032	Ja kui te ohverdate sellest parima osa , siis te ei võta sellega eneste peale pattu ega teota Iisraeli laste pühi ande , ja te ei sure . '
04019001	Ja Issand rääkis Moosese ja Aaroniga , öeldes :
04019002	' See on Seaduse määrus , mille Issand on andnud , öeldes : Ütle Iisraeli lastele , et nad tooksid sulle ühe punase veatu lehma , kellel ei ole kehalist viga , kelle peale veel ei ole iket pandud .
04019003	Andke see preester Eleasarile ; see viidagu väljapoole leeri ja tapetagu tema silma all !
04019004	Siis preester Eleasar võtku oma sõrmega verd ja piserdagu verd kogudusetelgi esikülje poole seitse korda !
04019005	Ja lehm põletatagu tema silma all ; selle nahk , liha ja veri põletatagu koos sisikonnaga !
04019006	Ja preester võtku seedripuud , iisopit ja helepunast lõnga ja visaku need keset lehmapõletust !
04019007	Siis preester pesku oma riided ja loputagu oma ihu veega ; seejärel ta võib tulla leeri ; aga preester on õhtuni roojane !
04019008	Ka see , kes selle põletas , pesku oma riided veega ja loputagu oma ihu veega , ja ta on õhtuni roojane !
04019009	Aga üks puhas mees koristagu kokku lehma tuhk ja pangu see väljapoole leeri ühte puhtasse paika ; seda säilitatagu Iisraeli laste kogudusele puhastusvee jaoks ! See on patuohver .
04019010	Ja kes lehma tuha kokku koristab , pesku oma riided , ja ta on õhtuni roojane . See olgu igaveseks seaduseks Iisraeli lastele ja võõrale , kes elab nende keskel !
04019011	Kes puudutab mõne inimese laipa , see on seitse päeva roojane .
04019012	Ta puhastagu ennast kolmandal ja seitsmendal päeval , siis ta saab puhtaks ; aga kui ta kolmandal ja seitsmendal päeval ennast ei puhasta , siis ta ei saa puhtaks .
04019013	Igaüks , kes puudutab surnut , mõnda surnud inimest , aga ei puhasta ennast , see roojastab Issanda eluaset ja see hing tuleb hävitada Iisraelist , sest tema peale ei ole piserdatud puhastusvett : ta on roojane , tema roojasus on üha ta peal !
04019014	Niisugune on seadus , kui inimene sureb telgis : igaüks , kes tuleb telki , ja igaüks , kes on telgis , on seitse päeva roojane .
04019015	Ja iga lahtine astja , mis ei ole pealt kinni seotud , on roojane .
04019016	Ja igaüks , kes väljal puudutab mõõgaga tapetut või muidu surnut , või inimese luud või hauda , on seitse päeva roojane .
04019017	Aga seesuguse roojase pärast võetagu põletatud patuohvri põrmu ja valatagu selle peale astjasse värsket vett !
04019018	Siis võtku üks puhas mees iisopit ja kastku vette ning piserdagu telgi ja kõigi riistade peale , samuti inimeste peale , kes seal olid , ja selle peale , kes puudutas luud või tapetut või muidu surnut või hauda !
04019019	Ja see puhas piserdagu kolmandal ja seitsmendal päeval seda roojast ja puhastagu teda seitsmendal päeval ; aga see roojane pesku oma riided ja loputagu ennast veega , siis ta saab õhtul puhtaks !
04019020	Aga mees , kes saab roojaseks ega puhasta ennast , tuleb hävitada koguduse seast , sest ta on roojastanud Issanda pühamut ; tema peale ei ole piserdatud puhastusvett , ta on roojane .
04019021	See olgu neile igaveseks seaduseks ! Ja kes piserdab puhastusvett , pesku oma riided , ja kes puudutab puhastusvett , on õhtuni roojane !
04019022	Ja kõik , mida puudutab roojane , saab roojaseks , ja inimene , kes puudutab teda , on õhtuni roojane . '
04020001	Ja Iisraeli lapsed , terve kogudus , tulid esimeses kuus Siini kõrbe ja rahvas asus Kaadesisse . Seal suri Mirjam ja ta maeti sinna .
04020002	Kogudusel aga ei olnud vett . Siis nad kogunesid Moosese ja Aaroni vastu .
04020003	Ja rahvas riidles Moosesega , nad rääkisid ning ütlesid nõnda : ' Oleksime ometi meiegi hinge heitnud , siis kui meie vennad hinge heitsid Issanda ees !
04020004	Miks tõite Issanda koguduse , meid ja meie loomad , siia kõrbe surema ?
04020005	Miks tõite meid ära Egiptusest , tuues meid siia pahasse paika ? Ei ole see vilja ega viigimarja , viinapuu ega granaatõuna paik , ja joomiseks ei ole vett ! '
04020006	Aga Mooses ja Aaron tulid rahvakogu eest kogudusetelgi ukse ette ja heitsid silmili maha . Siis ilmutas ennast neile Issanda auhiilgus .
04020007	Ja Issand rääkis Moosesega , öeldes :
04020008	' Võta kepp ja kogu kokku kogudus , sina ja su vend Aaron , ja öelge nende nähes kaljule , et see annaks vett ! Sina too neile kaljust vesi välja ning jooda kogudust ja nende loomi ! '
04020009	Siis Mooses võttis Issanda eest kepi , nagu teda oli kästud .
04020010	Ja Mooses ja Aaron kogusid koguduse kalju ette ; ja ta ütles neile : ' Kuulge nüüd , te vastupanijad ! Kas peame tooma teile vee välja sestsamast kaljust ? '
04020011	Siis Mooses tõstis oma käe üles ja lõi oma kepiga kaks korda kaljut , ja palju vett tuli välja ning kogudus ja nende loomad said juua .
04020012	Aga Issand ütles Moosesele ja Aaronile : ' Sellepärast et te ei uskunud minusse ega pidanud mind pühaks Iisraeli laste silme ees , ei saa teie viia seda kogudust sellele maale , mille mina neile annan ! '
04020013	See oli Meriba vesi , kus Iisraeli lapsed riidlesid Issandaga ja tema näitas ennast neile pühana .
04020014	Kaadesist läkitas Mooses käskjalad Edomi kuninga juurde : ' Nõnda ütleb su vend Iisrael : Sina tead kõiki raskusi , mis meid on tabanud ,
04020015	et meie vanemad läksid alla Egiptusesse ja me asusime kaua aega Egiptuses ja et egiptlased tegid kurja meile ja meie vanemaile .
04020016	Aga me kisendasime Issanda poole ja tema kuulis meie häält ning läkitas ingli , kes tõi meid Egiptusest välja . Ja vaata , me oleme Kaadesis , linnas su maa piiril .
04020017	Luba meid nüüd oma maast läbi minna ! Me ei lähe läbi põldude ega viinamägede ja me ei joo kaevuvett . Me läheme kuningateed mööda ega pöördu paremat või vasakut kätt , kuni oleme läbinud su maa-ala . '
04020018	Aga Edom vastas temale : ' Sa ei tohi läbi minna ! Muidu ma tulen mõõgaga su vastu . '
04020019	Ja Iisraeli lapsed ütlesid temale : ' Me läheme maanteed mööda ja kui me joome su vett , mina ja mu loomad , siis ma maksan selle eest . Ei midagi muud , kui et võiksin jala läbi minna ! '
04020020	Aga tema vastas : ' Sa ei tohi läbi minna ! ' Ja Edom läks välja tema vastu hulga rahva ja kindla käega .
04020021	Kui Edom keeldus lubamast Iisraeli oma maa-alast läbi minna , siis Iisrael pöördus temast eemale .
04020022	Ja nad läksid teele Kaadesist . Ja Iisraeli lapsed , terve kogudus , tulid Hoori mäe juurde .
04020023	Ja Issand rääkis Moosese ja Aaroniga Hoori mäe juures Edomi maa piiril , öeldes :
04020024	' Aaron koristatakse oma rahva juurde , sest ta ei pääse sellele maale , mille ma annan Iisraeli lastele , sellepärast et te Meriba vee juures olite tõrksad mu käsu vastu .
04020025	Võta Aaron ja tema poeg Eleasar ja vii nad Hoori mäele !
04020026	Võta Aaronil riided seljast ja pane need selga ta pojale Eleasarile ! Aaron koristatakse ära ja ta sureb seal . '
04020027	Ja Mooses tegi nõnda , nagu Issand käskis , ja nad läksid üles Hoori mäele terve koguduse nähes .
04020028	Ja Mooses võttis Aaronil riided seljast ning pani need selga ta pojale Eleasarile . Ja Aaron suri seal mäeharjal , aga Mooses ja Eleasar astusid mäelt alla .
04020029	Ja kui terve kogudus nägi , et Aaron oli hinge heitnud , siis nad nutsid Aaroni pärast kolmkümmend päeva , kogu Iisraeli sugu .
04021001	Kui Aradi kuningas , kaananlane , kes elas Lõunamaal , kuulis , et Iisrael tuli Atarimi teed mööda , siis ta sõdis Iisraeli vastu ja võttis neilt vange .
04021002	Siis Iisrael andis Issandale tõotuse , öeldes : ' Kui sa tõesti annad selle rahva minu kätte , siis ma hävitan nende linnad sootuks . '
04021003	Ja Issand kuulis Iisraeli häält ja loovutas kaananlased ning nad hävitasid need ja nende linnad sootuks . Ja sellele paigale pandi nimeks Horma .
04021004	Hoori mäe juurest läksid nad ära Kõrkjamere teed mööda , et minna ümber Edomimaa ; aga rahvas tüdines teekonnal .
04021005	Ja rahvas rääkis vastu Jumalale ja Moosesele : ' Miks olete meid toonud Egiptusest kõrbe surema ? Sest ei ole leiba ega vett ja meie hing tülkab seda viletsat toitu . '
04021006	Siis Issand läkitas rahva sekka mürgiseid madusid ja need salvasid rahvast ning Iisraelis suri palju rahvast .
04021007	Siis rahvas tuli Moosese juurde ja nad ütlesid : ' Me tegime pattu , et rääkisime vastu Jumalale ja sinule . Palu Issandat , et ta võtaks meilt ära need maod ! ' Ja Mooses palvetas rahva eest .
04021008	Ja Issand ütles Moosesele : ' Tee enesele madu ja pane see ridva otsa , siis jääb elama iga salvatu , kes seda vaatab ! '
04021009	Ja Mooses tegi vaskmao ning pani selle ridva otsa . Kui siis madu oli salvanud kedagi , aga too vaatas vaskmadu , siis ta jäi elama .
04021010	Ja Iisraeli lapsed läksid teele ja lõid leeri üles Obotisse .
04021011	Ja nad läksid teele Obotist ja lõid leeri üles Ijje-Abarimi , Moabi ees olevasse kõrbe päikesetõusu pool .
04021012	Sealt nad läksid teele ja lõid leeri üles Seredi nõkku .
04021013	Sealt nad läksid teele ja lõid leeri üles teisele poole Arnoni jõge , mis on kõrbes ja mis lähtub emorlaste maa-alalt , sest Arnon on piiriks Moabi ja emorlaste vahel .
04021014	Seepärast öeldakse ' Issanda sõdade raamatus ' : ' Vaaheb Suufas ja Arnoni orud
04021015	ja orgude nõlvakud , mis laskuvad Aari maa-alale ja naalduvad Moabi piirile . '
04021016	Ja sealt nad läksid kaevu juurde . See oli see kaev , mille puhul Issand ütles Moosesele : ' Kogu rahvas kokku , siis ma annan neile vett ! '
04021017	Tol korral laulis Iisrael seda laulu : ' Kee üles , kaev ! Laulgem temast !
04021018	Kaev , mille vürstid kaevasid , mida rahva parimad süvendasid valitsuskepiga , oma karjasekeppidega . ' Ja kõrbest läksid nad Mattanasse
04021019	ja Mattanast Nahalieli ja Nahalielist Baamotti
04021020	ja Baamotist sinna orgu , mis on Moabimaal Pisgaa mäetipu juures , mis vaatab alla kõrbepinnale .
04021021	Ja Iisrael läkitas käskjalad Siihoni , emorlaste kuninga juurde ütlema :
04021022	' Luba mind oma maast läbi minna ! Me ei põika põldudele ega viinamägedele , me ei joo kaevuvett . Me läheme kuningateed mööda , kuni oleme läbinud su maa-ala . '
04021023	Aga Siihon ei lubanud Iisraeli oma maa-alast läbi minna , vaid Siihon kogus kokku kogu oma rahva ja läks välja kõrbe Iisraeli vastu ; ta tuli Jaasasse ja sõdis Iisraeli vastu .
04021024	Aga Iisrael lõi teda mõõgateraga ja vallutas tema maa Arnonist kuni Jabbokini , kuni ammonlasteni , sest ammonlaste piir oli kindlustatud .
04021025	Ja Iisrael võttis kõik need linnad ja elas kõigis emorlaste linnades , Hesbonis ja kõigis selle tütarlinnades .
04021026	Sest Hesbon oli Siihoni , emorlaste kuninga linn ja tema oli sõdinud endise Moabi kuninga vastu ning oli tolle käest ära võtnud kogu tema maa kuni Arnonini .
04021027	Seepärast ütlevad pilkelaulikud : ' Tulge Hesboni ! Ehitatagu üles ja rajatagu Siihoni linn !
04021028	Sest tuli läks välja Hesbonist , leek Siihoni linnast . See põletas Moabi Aari , Arnoni küngaste isandad .
04021029	Häda sulle , Moab ! Kadunud oled , Kemosi rahvas ! Ta tegi oma pojad põgenikeks ja oma tütred vangideks emorlaste kuningale Siihonile .
04021030	Aga meie ambusime neid , Hesbon on hävinud kuni Diibonini ; me laastasime , kuni sai süüdatud tuli , mis ulatus Meedebani . '
04021031	Ja Iisrael jäi elama emorlaste maale .
04021032	Siis Mooses läkitas uurima Jaaserit ja nad vallutasid selle tütarlinnad ; emorlased , kes seal olid , aeti ära .
04021033	Siis nad pöördusid ja läksid üles mööda Baasani teed . Aga Baasani kuningas Oog läks välja nende vastu , tema ja kogu ta rahvas , taplusesse Edreis .
04021034	Aga Issand ütles Moosesele : ' Ära karda teda , sest ma annan su kätte tema ja kogu ta rahva ja maa ! Ja talita temaga , nagu sa talitasid Siihoniga , emorlaste kuningaga , kes elas Hesbonis ! '
04021035	Ja nad lõid maha tema ja ta pojad ja kogu ta rahva , laskmata põgeneda ainsatki . Ja nad vallutasid ta maa .
04022001	Ja Iisraeli lapsed läksid teele ning lõid leeri üles Moabi lagendikele teisele poole Jordanit Jeeriko kohale .
04022002	Aga Baalak , Sippori poeg , nägi kõike , mida Iisrael oli teinud emorlastega .
04022003	Ja moabid kartsid väga seda rahvast , sest see oli suur ; ja moabid värisesid hirmust Iisraeli laste ees .
04022004	Ja moabid ütlesid Midjani vanemaile : ' Nüüd sööb see jõuk paljaks kogu meie ümbruse , otsekui härg näsib väljalt rohu . ' Baalak , Sippori poeg , oli sel ajal Moabi kuningas .
04022005	Tema läkitas käskjalad Bileami , Beori poja juurde Petoori , mis on Frati jõe ääres Amau poegade maal , teda kutsuma , käskides öelda : ' Vaata , Egiptusest on tulnud üks rahvas ; näe , see ujutab maa üle ja on asunud elama mu naabrusesse .
04022006	Tule nüüd ja nea mulle ära see rahvas , sest ta on minust vägevam ! Vahest suudan , et me lööme teda ja ma ajan ta maalt välja , sest ma tean , et keda sina õnnistad , see on õnnistatud , ja keda sina nead , see on neetud . '
04022007	Siis läksid Moabi vanemad ja Midjani vanemad ja neil oli kaasas tõekuulutaja tasu ; nad tulid Bileami juurde ja andsid temale edasi Baalaki sõnad .
04022008	Ja tema ütles neile : ' Jääge selleks ööks siia , siis ma saadan teiega tagasi sõna , mis Issand mulle ütleb ! ' Ja Moabi vürstid jäid Bileami juurde .
04022009	Ja Jumal tuli Bileami juurde ning küsis : ' Kes on need mehed su juures ? '
04022010	Ja Bileam vastas Jumalale : ' Baalak , Sippori poeg , Moabi kuningas , on läkitanud minu juurde :
04022011	vaata , Egiptusest on tulnud üks rahvas ja ujutab maa üle . Tule nüüd , nea ta mulle ära , vahest suudan teda võitluses võita ja minema ajada ! '
04022012	Aga Jumal ütles Bileamile : ' Ära mine koos nendega , sa ei tohi needa seda rahvast , sest ta on õnnistatud ! '
04022013	Ja Bileam tõusis hommikul üles ning ütles Baalaki vürstidele : ' Minge oma maale , sest Issand ei luba mind minna koos teiega ! '
04022014	Ja Moabi vürstid võtsid kätte ja tulid Baalaki juurde ning ütlesid : ' Bileam keeldus meiega kaasa tulemast . '
04022015	Aga Baalak läkitas uuesti vürste , rohkem ja neist auväärsemaid .
04022016	Ja need tulid Bileami juurde ning ütlesid temale : ' Nõnda ütleb Baalak , Sippori poeg : Ära keeldu tulemast mu juurde ,
04022017	sest ma tahan osutada sulle väga suurt au ja ma teen kõik , mis sa minult nõuad . Tule siis ja nea mulle ära see rahvas ! '
04022018	Aga Bileam vastas ja ütles Baalaki sulastele : ' Isegi kui Baalak annaks mulle oma koja täie hõbedat ja kulda , ei või ma üle astuda Issanda , oma Jumala käsust ei väikeses ega suures asjas .
04022019	Aga jääge siis nüüd ka selleks ööks siia , et saaksin teada , mis Issand mulle veel ütleb ! '
04022020	Ja Jumal tuli öösel Bileami juurde ning ütles temale : ' Kui need mehed on tulnud sind kutsuma , siis võta kätte , mine koos nendega , aga tee ainult seda , mis ma sulle ütlen ! '
04022021	Ja Bileam tõusis hommikul üles , saduldas oma emaeesli ja läks koos Moabi vürstidega .
04022022	Aga kui ta läks , süttis Jumala viha põlema ja Issanda ingel seadis ennast teel temale vastu ; tema aga ratsutas oma emaeesli seljas , ja ta kaks poissi olid koos temaga .
04022023	Kui emaeesel nägi Issanda inglit tee peal seisvat , paljastatud mõõk käes , siis emaeesel põikas teelt ja läks väljale ; aga Bileam lõi emaeeslit , et ta pöörduks teele .
04022024	Siis seisis Issanda ingel viinamägede kitsasteel , millel oli müür kummalgi pool .
04022025	Kui emaeesel nägi Issanda inglit , siis ta surus ennast seina ligi ja pigistas Bileami jala vastu seina ; ja Bileam lõi teda veel korra .
04022026	Siis Issanda ingel läks edasi ja seisis kitsas kohas , kus ei olnud teed pöördumiseks paremale ega vasakule .
04022027	Kui emaeesel nägi Issanda inglit , siis ta heitis maha Bileami all ; aga Bileami viha süttis põlema ja ta lõi emaeeslit kepiga .
04022028	Siis Issand avas emaeesli suu ja too küsis Bileamilt : ' Mis ma sulle olen teinud , et sa nüüd lõid mind kolm korda ? '
04022029	Ja Bileam vastas emaeeslile : ' Sellepärast et sa tembutasid minuga . Kui mul oleks mõõk käes , ma tõesti tapaksin su nüüd ! '
04022030	Aga emaeesel ütles Bileamile : ' Eks ma ole sinu emaeesel , kelle seljas sa oled ratsutanud kogu aja kuni tänapäevani ? Kas mul on olnud viisiks sulle nõnda teha ? ' Ja tema vastas : ' Ei ! '
04022031	Siis Issand tegi lahti Bileami silmad ja ta nägi Issanda inglit tee peal seisvat , paljastatud mõõk käes . Siis ta kummardas ja heitis silmili maha .
04022032	Ja Issanda ingel ütles temale : ' Mispärast sa lõid oma emaeeslit kolm korda ? Vaata , ma olen su vastu välja astunud , sest hukutav on see tee minu ees .
04022033	Emaeesel nägi mind ja põikas mu eest need kolm korda . Kui ta ei oleks pöördunud mu eest , ma tõesti oleksin nüüd tapnud sinu ja jätnud tema elama . '
04022034	Siis Bileam ütles Issanda inglile : ' Ma tegin pattu , sest ma ei teadnud , et sina seisid tee peal mu vastas . Kui see nüüd sinu silmis on paha , siis ma lähen tagasi . '
04022035	Aga Issanda ingel vastas Bileamile : ' Mine koos meestega , aga räägi ainult seda , mis mina sulle ütlen ! ' Ja Bileam läks koos Baalaki vürstidega .
04022036	Kui Baalak kuulis , et Bileam tuli , siis ta läks temale vastu Moabimaa linna , mis oli Arnoni piiril , maa kaugeimas osas .
04022037	Ja Baalak ütles Bileamile : ' Kas ma ei ole tungivalt läkitanud su juurde sind kutsuma ? Miks sa ei tulnud mu juurde ? Kas ma tõesti ei suuda sind austada ? '
04022038	Aga Bileam vastas Baalakile : ' Vaata , ma olen tulnud su juurde ! Kas ma aga ise oskan nüüd midagi rääkida ? Ma räägin seda , mis Jumal mulle suhu paneb . '
04022039	Siis Bileam läks koos Baalakiga ja nad tulid Kirjat-Husotti .
04022040	Ja Baalak tappis veiseid , lambaid ja kitsi ning läkitas Bileamile ja vürstidele , kes olid koos temaga .
04022041	Aga järgmisel hommikul võttis Baalak Bileami ja viis tema üles Baali kõrgendikele , kust ta nägi tolle rahva äärt .
04023001	Ja Bileam ütles Baalakile : ' Ehita mulle siia seitse altarit ja muretse mulle siia seitse härjavärssi ja seitse jäära ! '
04023002	Ja Baalak tegi , nagu Bileam ütles ; ja Baalak ja Bileam ohverdasid igal altaril härjavärsi ja jäära .
04023003	Ja Bileam ütles Baalakile : ' Jää oma põletusohvri juurde , mina aga lähen sinna ! Vahest Issand tuleb mulle vastu . Ja mida tema mulle ilmutab , seda ma ütlen sinule . ' Ja ta läks lagedale künkale .
04023004	Ja Jumal tuli vastu Bileamile , kes ütles temale : ' Ma püstitasin need seitse altarit ning ohverdasin igal altaril härjavärsi ja jäära . '
04023005	Ja Issand pani Bileamile sõnad suhu ning ütles : ' Mine tagasi Baalaki juurde ja räägi nõnda ! '
04023006	Siis ta läks tagasi tema juurde , ja vaata , ta seisis oma põletusohvri juures , tema ja kõik Moabi vürstid .
04023007	Siis ta hakkas lausuma ja ütles : ' Aramist tõi mind Baalak , ida mägedelt Moabi kuningas : ' Tule , nea mulle Jaakob , tule sajata Iisraeli ! '
04023008	Kuidas ma võiksin needa , keda Jumal ei nea ? Ja kuidas ma võiksin sajatada , keda Issand ei sajata ?
04023009	Sest ma näen teda kaljude tipust ja vaatan küngastelt : ennäe rahvast , kes elab eraldi ega arva ennast paganate hulka .
04023010	Kes loendab Jaakobi põrmu ja kes arvab kokku Iisraeli tolmukübemed ? Mu hing surgu õiglaste surma ja mu lõpp olgu nagu temal ! '
04023011	Siis Baalak ütles Bileamile : ' Mis sa mulle tegid ? Ma tõin sind oma vaenlasi needma , ja vaata , sa oled neid hoopis õnnistanud ! '
04023012	Aga tema vastas ja ütles : ' Kas ma ei peaks ustavalt rääkima seda , mis Issand mu suhu paneb ? '
04023013	Siis Baalak ütles temale : ' Tule nüüd koos minuga teise paika , kust sa näed seda rahvast . Sa näed küll ainult ta äärt , sa ei näe teda kogu ulatuses , aga nea ta mulle sealt ! '
04023014	Ja ta võttis tema kaasa valvurite väljakule , Pisgaa mäetippu , ehitas seitse altarit ning ohverdas igal altaril härjavärsi ja jäära .
04023015	Siis Bileam ütles Baalakile : ' Jää siia oma põletusohvri juurde , mina lähen sinna kohtamisele ! '
04023016	Ja Issand tuli Bileamile vastu , pani temale sõnad suhu ja ütles : ' Mine tagasi Baalaki juurde ja räägi nõnda ! '
04023017	Siis ta tuli tema juurde , ja vaata , ta seisis oma põletusohvri juures ja koos temaga Moabi vürstid . Ja Baalak küsis temalt : ' Mis Issand rääkis ? '
04023018	Siis ta hakkas rääkima ja ütles : ' Tõuse , Baalak , ja kuule , pane mind tähele , Sippori poeg !
04023019	Jumal ei ole inimene , et ta valetaks , inimlaps , et ta kahetseks . Kas tema ütleb , aga ei tee , või räägib , aga ei vii täide ?
04023020	Vaata , mind on kästud õnnistada . Tema on õnnistanud , mina ei saa seda tagasi võtta .
04023021	Ei märgata häda Jaakobis ega nähta õnnetust Iisraelis . Issand , ta Jumal , on temaga ja rõõmuhääl kuningast tema keskel .
04023022	Jumal , kes tõi nad Egiptusest , on neile otsekui sarved metshärjale .
04023023	Sellepärast ei ole lausumist Jaakobi vastu ega loitsimist Iisraeli vastu . Küll öeldakse Jaakobist ja Iisraelist : Vaata , mis Jumal on teinud !
04023024	Vaata , rahvas tõuseb nagu emalõvi , ajab ennast püsti nagu lõvi . Ei ta heida maha enne , kui saak on söödud ja tapetute veri on joodud . '
04023025	Aga Baalak ütles Bileamile : ' Kui sa teda ei nea , siis ära teda ometi õnnista ! '
04023026	Bileam aga vastas ja ütles Baalakile : ' Eks ma ole sulle rääkinud ja öelnud : Ma pean tegema kõike , mida Issand käsib . '
04023027	Siis Baalak ütles Bileamile : ' Tule nüüd , ma võtan sind kaasa teise paika . Vahest on see õige Jumala silmis , et sa nead rahva mulle sealt ! '
04023028	Ja Baalak võttis Bileami enesega kaasa mäetippu , mis kerkib üle kõrbepinna .
04023029	Siis Bileam ütles Baalakile : ' Ehita mulle siia seitse altarit ja muretse mulle siia seitse härjavärssi ja seitse jäära ! '
04023030	Ja Baalak tegi , nagu Bileam ütles , ja ta ohverdas igal altaril härjavärsi ja jäära .
04024001	Kui Bileam nägi , et Iisraeli õnnistamine oli Issanda silmis hea , siis ei läinud ta mitte nagu eelmistel kordadel otsima endemärke , vaid pööras oma näo kõrbe poole .
04024002	Ja kui Bileam oma silmad üles tõstis , siis ta nägi Iisraeli asuvat leeris oma suguharude kaupa . Ja tema peale tuli Jumala Vaim .
04024003	Ta hakkas rääkima ja ütles : ' Nõnda kuulutab Bileam , Beori poeg , nõnda kõneleb avatud silmaga mees ,
04024004	nõnda kuulutab Jumala kõnede kuulaja , kes näeb Kõigeväelise nägemusi , mahalangenuna avatud silmil :
04024005	kui kaunid on su telgid , Jaakob , su eluasemed , oh Iisrael !
04024006	Nagu laiuvad orud , nagu rohuaiad jõe kaldal , nagu Issanda istutatud aaloepuud , nagu seedripuud vete ääres .
04024007	Vesi ta astjaist voolab üle ja ta külvil on palju vett . Tema kuningas on Agagist vägevam ja ta kuningriik ülendab ennast .
04024008	Jumal , kes tõi tema Egiptusest , on talle otsekui sarved metshärjale . Ta neelab rahvaid , oma vaenlasi , ta murrab nende luid , oma nooltega purustab neid .
04024009	Ta on laskunud lebama , ta lamab nagu lõvi või emalõvi , kes julgeks teda äratada ? Õnnistatud olgu , kes sind õnnistavad , neetud , kes sind neavad ! '
04024010	Siis Baalaki viha süttis põlema Bileami vastu ja ta lõi oma käed kokku . Ja Baalak ütles Bileamile : ' Ma kutsusin sind needma mu vaenlasi , ja vaata , sa oled neid kolm korda õnnistanud .
04024011	Mine nüüd , põgene koju ! Ma kavatsesin sind väga austada , aga näe , Issand on keelanud sind austada ! '
04024012	Ja Bileam vastas Baalakile : ' Eks ma rääkinud juba su käskjalgadele , keda sa saatsid minu juurde , öeldes :
04024013	Isegi kui Baalak annaks oma koja täie hõbedat ja kulda , ei võiks ma üle astuda Issanda käsust , tehes head või kurja omaenese südame järgi . Mis Issand räägib , seda räägin ka mina !
04024014	Ja nüüd , vaata , ma lähen oma rahva juurde . Tule , ma kuulutan sulle , mida see rahvas teeb sinu rahvaga tulevasil päevil ! '
04024015	Ja ta hakkas rääkima ning ütles : ' Nõnda kuulutab Bileam , Beori poeg , nõnda kõneleb avatud silmaga mees ,
04024016	nõnda kuulutab Jumala kõnede kuulaja ja Kõigekõrgema tarkuse tundja , kes näeb Kõigeväelise nägemusi , mahalangenuna avatud silmil .
04024017	Ma näen teda , aga mitte nüüd , ma silmitsen teda , aga mitte ligidalt : Jaakobist tõuseb täht , Iisraelist kerkib valitsuskepp . See purustab Moabi oimud ja kõigi Seti poegade pealaed .
04024018	Edom saab alistatud maaks ja Seir alluvaks oma vaenlastele , sest Iisrael teeb vägitegusid .
04024019	Jaakobist tuleb valitseja ja ta hävitab linnast põgenenu . '
04024020	Ja kui ta nägi Amalekki , siis ta hakkas rääkima ning ütles : ' Rahvaist esimene on Amalek , aga ta lõpp on häving igavesti ! '
04024021	Ja kui ta nägi keenlasi , siis ta hakkas rääkima ning ütles : ' Su eluase on püsiv ja su pesa on pandud kaljule .
04024022	Aga siiski hävitatakse Kain ! Kui kaua veel ? Ja Assur viib sind vangi ! '
04024023	Ja ta hakkas rääkima ning ütles : ' Oh häda ! Kes jääb elama , kui Jumal seda teeb ?
04024024	Need , kes lähevad välja kittide rannast , alandavad Assurit ja alandavad Eberit , aga ka tema hävib igavesti . '
04024025	Seejärel Bileam võttis kätte ja asus teele ning läks tagasi koju . Ka Baalak läks oma teed .
04025001	Kui Iisrael elas Sittimis , siis hakkas rahvas tegema hooratööd Moabi tütardega ,
04025002	kes kutsusid rahvast oma jumalate ohvriteenistustele ; ja rahvas sõi ning hakkas kummardama nende jumalaid .
04025003	Nõnda hoidis Iisrael Baal-Peori poole . Aga Issanda viha süttis põlema Iisraeli vastu
04025004	ja Issand ütles Moosesele : ' Võta kõik rahva peamehed ja poo nad päikese käes Issandale , et Issanda tuline viha pöörduks Iisraeli pealt ! '
04025005	Ja Mooses ütles Iisraeli kohtumõistjaile : ' Tapke igaüks oma meestest see , kes on hoidnud Baal-Peori poole ! '
04025006	Ja vaata , keegi mees Iisraeli lastest tuli ja tõi oma vendade juurde Midjani naise , Moosese ja kogu Iisraeli laste koguduse silma all , kui need parajasti nutsid kogudusetelgi ukse ees .
04025007	Kui Piinehas , preester Aaroni poja Eleasari poeg , seda nägi , siis ta tõusis üles koguduse keskelt , võttis piigi kätte
04025008	ja läks Iisraeli mehele järele naistekambrisse ning torkas mõlemale kõhtu , niihästi Iisraeli mehele kui sellele naisele . Siis võeti nuhtlus ära Iisraeli laste pealt .
04025009	Sellesse nuhtlusesse surnuid oli kakskümmend neli tuhat .
04025010	Ja Issand rääkis Moosesega , öeldes :
04025011	' Piinehas , preester Aaroni poja Eleasari poeg , on pööranud ära mu vihaleegi Iisraeli laste pealt , olles nende keskel vihastunud minu asemel , nõnda et minul ei olnud vaja oma vihas teha lõppu Iisraeli lastele .
04025012	Seepärast ütle : Vaata , ma teen temaga oma rahulepingu .
04025013	See olgu temale ja ta järeltulevale soole igaveseks preestriameti lepinguks , sellepärast et ta vihastus oma Jumala asemel ja toimetas lepitust Iisraeli laste eest . '
04025014	Surmatud Iisraeli mehe nimi , kes surmati ühes Midjani naisega , oli Simri , Salu poeg , siimeonlaste perekonna vürst .
04025015	Ja surmatud Midjani naise nimi oli Kosbi , Suuri tütar ; Suur oli Midjani sugukondade ühe perekonna peamees .
04025016	Ja Issand rääkis Moosesega , öeldes :
04025017	' Tungige kallale midjanlastele ja lööge nad maha !
04025018	Sest nad on teile kallale tunginud oma salakavalusega , mida nad tarvitasid teie vastu Peori juhtumi puhul , ja Kosbi , Midjani vürsti tütre , nende kaasmaalanna juhtumi puhul , kes surmati nuhtlusepäeval , mis oli Peori juhtumi pärast . '
04026001	Pärast seda nuhtlust rääkis Issand Moosesega ja preester Aaroni poja Eleasariga , öeldes :
04026002	' Võtke arvele kogu Iisraeli laste koguduse pead , kahekümneaastased ja üle selle , kõik sõjakõlvulised nende perekondade kaupa Iisraelis ! '
04026003	Ja Mooses ja preester Eleasar rääkisid nendega Moabi lagendikel Jordani ääres Jeeriko kohal , öeldes :
04026004	Kahekümneaastasi ja üle selle - nagu Issand oli Moosest käskinud - ja Egiptusemaalt tulnud Iisraeli lapsi oli :
04026005	Ruuben , Iisraeli esmasündinu ; Ruubeni järeltulijad olid : Hanokist hanoklaste suguvõsa , Pallust pallulaste suguvõsa ;
04026006	Hesronist hesronlaste suguvõsa , Karmist karmlaste suguvõsa .
04026007	Need olid ruubenlaste suguvõsad ja neist loetuid oli nelikümmend kolm tuhat seitsesada kolmkümmend .
04026008	Pallu poeg oli Eliab .
04026009	Eliabi pojad olid Nemuel , Daatan ja Abiram ; need olid Daatan ja Abiram , kogudusest kutsutud mehed , kes riidlesid Moosesega ja Aaroniga Korahi jõugus , kui need riidlesid Issandaga
04026010	ja maa avas oma suu ja neelas nemad ja Korahi - siis kui see jõuk suri ja kakssada viiskümmend meest põles tules - ja nad said hoiatusmärgiks .
04026011	Aga Korahi pojad ei surnud .
04026012	Siimeoni järeltulijad olid oma suguvõsade kaupa : Nemuelist nemuellaste suguvõsa , Jaaminist jaaminlaste suguvõsa , Jaakinist jaakinlaste suguvõsa ;
04026013	Serahist serahlaste suguvõsa , Saulist saullaste suguvõsa .
04026014	Need olid siimeonlaste suguvõsad - kakskümmend kaks tuhat kuussada .
04026015	Gaadi järeltulijad olid oma suguvõsade kaupa : Sefonist sefonlaste suguvõsa , Haggist haggilaste suguvõsa , Suunist suunlaste suguvõsa ;
04026016	Osnist osnilaste suguvõsa , Eerist eerlaste suguvõsa ;
04026017	Arodist arodlaste suguvõsa , Areelist areellaste suguvõsa .
04026018	Need olid Gaadi poegade suguvõsad ; neist loetuid oli nelikümmend tuhat viissada .
04026019	Juuda pojad olid Eer ja Oonan , aga Eer ja Oonan surid Kaananimaal .
04026020	Ja need olid Juuda järeltulijad oma suguvõsade kaupa : Seelast seelalaste suguvõsa , Peretsist peretslaste suguvõsa , Serahist serahlaste suguvõsa .
04026021	Ja need olid Peretsi järeltulijad : Hesronist hesronlaste suguvõsa , Haamulist haamullaste suguvõsa .
04026022	Need olid Juuda suguvõsad ; neist loetuid oli seitsekümmend kuus tuhat viissada .
04026023	Issaskari järeltulijad olid oma suguvõsade kaupa : Toolast toolalaste suguvõsa , Puuast puualaste suguvõsa ;
04026024	Jaasubist jaasublaste suguvõsa , Simronist simronlaste suguvõsa .
04026025	Need olid Issaskari suguvõsad ; neist loetuid oli kuuskümmend neli tuhat kolmsada .
04026026	Sebuloni järeltulijad olid oma suguvõsade kaupa : Seredist seredlaste suguvõsa , Eelonist eelonlaste suguvõsa , Jahleelist jahleellaste suguvõsa .
04026027	Need olid sebulonlaste suguvõsad ; neist loetuid oli kuuskümmend tuhat viissada .
04026028	Joosepi pojad olid Manasse ja Efraim ; oma suguvõsade kaupa
04026029	olid Manasse järeltulijad : Maakirist maakirlaste suguvõsa . Maakirile sündis Gilead ; Gileadist on gileadlaste suguvõsa .
04026030	Need olid Gileadi järeltulijad : Jeserist jeserlaste suguvõsa , Heelekist heeleklaste suguvõsa ;
04026031	Asrielist asriellaste suguvõsa , Sekemist sekemlaste suguvõsa ;
04026032	Semidast semidlaste suguvõsa ja Heeferist heeferlaste suguvõsa .
04026033	Aga Selofhadil , Heeferi pojal , ei olnud poegi , vaid olid ainult tütred ; ja Selofhadi tütarde nimed olid Mahla , Noa , Hogla , Milka ja Tirsa .
04026034	Need olid Manasse suguvõsad ; neist loetuid oli viiskümmend kaks tuhat seitsesada .
04026035	Need olid Efraimi järeltulijad oma suguvõsade kaupa : Suutelahist suutelahlaste suguvõsa , Bekerist bekerlaste suguvõsa , Tahanist tahanlaste suguvõsa .
04026036	Need olid Suutelahi järeltulijad : Eeranist eeranlaste suguvõsa .
04026037	Need olid Efraimi poegade suguvõsad ; neist loetuid oli kolmkümmend kaks tuhat viissada .
04026038	Benjamini järeltulijad olid oma suguvõsade kaupa : Belast belalaste suguvõsa , Asbelist asbellaste suguvõsa , Ahiramist ahiramlaste suguvõsa ;
04026039	Suufamist suufamlaste suguvõsa , Huufamist huufamlaste suguvõsa .
04026040	Aga Bela pojad olid Ard ja Naaman : Ardist ardlaste suguvõsa , Naamanist naamanlaste suguvõsa .
04026041	Need olid Benjamini järeltulijad oma suguvõsade kaupa ; neist loetuid oli nelikümmend viis tuhat kuussada .
04026042	Need olid Daani järeltulijad oma suguvõsade kaupa ; Suuhamist suuhamlaste suguvõsa . Need olid Daani suguvõsad oma suguvõsade kaupa .
04026043	Kõiki suuhamlaste suguvõsadest loetuid oli kuuskümmend neli tuhat nelisada .
04026044	Aaseri järeltulijad olid oma suguvõsade kaupa : Jimnast jimnalaste suguvõsa , Jisvist jisvilaste suguvõsa , Berijast berijalaste suguvõsa .
04026045	Berija järeltulijad olid : Heberist heberlaste suguvõsa , Malkielist malkiellaste suguvõsa .
04026046	Ja Aaseri tütre nimi oli Saarah .
04026047	Need olid Aaseri järeltulijate suguvõsad ; neist loetuid oli viiskümmend kolm tuhat nelisada .
04026048	Naftali järeltulijad olid oma suguvõsade kaupa : Jahselist jahsellaste suguvõsa , Guunist guunlaste suguvõsa ;
04026049	Jeeserist jeeserlaste suguvõsa , Sillemist sillemlaste suguvõsa .
04026050	Need olid Naftali suguvõsad oma suguvõsade kaupa ; neist loetuid oli nelikümmend viis tuhat nelisada .
04026051	Neid , keda Iisraeli lastest loeti , oli kuussada üks tuhat seitsesada kolmkümmend .
04026052	Ja Issand rääkis Moosesega , öeldes :
04026053	' Maa jaotatagu neile pärisosaks vastavalt nimede arvule :
04026054	suuremale suguharule anna pärisosaks rohkem ja väiksemale vähem ; igaühele antagu ta pärisosa vastavalt ta loetuile !
04026055	Aga maa jaotatagu liisu läbi ; nad saagu oma pärisosad oma vanemate suguharude nimede järgi !
04026056	Pärisosa jaotatagu nende vahel liisu läbi , olgu neid palju või pisut ! '
04026057	Ja need olid leviitidest loetud oma suguvõsade kaupa : Geersonist geersonlaste suguvõsa , Kehatist kehatlaste suguvõsa , Merarist merarlased .
04026058	Need oli leviitide suguvõsad : libnilaste suguvõsa , hebronlaste suguvõsa , mahlilaste suguvõsa , muusilaste suguvõsa , korahlaste suguvõsa . Ja Kehatile oli sündinud Amram .
04026059	Ja Amrami naise nimi oli Jookebed , Leevi tütar , kes Leevile oli sündinud Egiptuses , ja too tõi Amramile ilmale Aaroni ja Moosese ja nende õe Mirjami .
04026060	Ja Aaronile sündisid Naadab , Abihu , Eleasar ja Iitamar .
04026061	Aga Naadab ja Abihu surid , kui nad viisid võõra tule Issanda ette .
04026062	Ja neist oli loetuid kakskümmend kolm tuhat , kõik meesterahvad ühe kuu vanustest ja üle selle , sest neid ei olnud loetud Iisraeli laste hulka , kuna neile ei olnud antud pärisosa Iisraeli laste seas .
04026063	Need olid ära loetud Moosese ja preester Eleasari poolt , kui nad lugesid Iisraeli lapsi Moabi lagendikel Jordani ääres Jeeriko kohal .
04026064	Nende seas ei olnud kedagi , kes oleks olnud ära loetud Moosese ja preester Aaroni poolt , kui nad Iisraeli lapsi lugesid Siinai kõrbes ,
04026065	sest Issand oli neile öelnud , et nad peavad surema kõrbes ; seepärast ei olnud neist enam alles kedagi peale Kaalebi , Jefunne poja , ja Joosua , Nuuni poja .
04027001	Siis astusid ette Selofhadi tütred ; Selofhad oli Heeferi poeg , kes oli Gileadi poeg , kes oli Maakiri poeg , kes oli Manasse poeg Joosepi poja Manasse suguvõsast ; ja need olid tema tütarde nimed : Mahla , Noa , Hogla , Milka ja Tirsa .
04027002	Ja nad seisid Moosese ja preester Eleasari ja vürstide ja terve koguduse ees kogudusetelgi ukse juures , öeldes :
04027003	' Meie isa suri kõrbes , aga ta ei olnud selles jõugus , kes kogunes Issanda vastu , Korahi jõugus , vaid ta suri oma patu pärast ja tal ei olnud poegi .
04027004	Miks peaks kaduma meie isa nimi tema suguvõsa keskelt , sellepärast et tal ei olnud poega ? Anna meile pärisosa meie isa vendade keskel ! '
04027005	Ja Mooses viis nende nõudeasja Issanda ette .
04027006	Ja Issand rääkis Moosesega , öeldes :
04027007	' Selofhadi tütred räägivad õigesti . Anna neile tõesti maaomand pärisosaks nende isa vendade keskel ; anna neile üle nende isa pärisosa !
04027008	Ja räägi Iisraeli lastega , öeldes : Kui keegi sureb ja tal ei ole poega , siis andke ta pärisosa üle tema tütrele !
04027009	Aga kui tal ei ole tütart , siis andke ta pärisosa tema vendadele !
04027010	Aga kui tal ei ole vendi , siis andke ta pärisosa tema isa vendadele !
04027011	Aga kui ta isal ei ole vendi , siis andke tema pärisosa ligemale veresugulasele ta suguvõsast , ja tema võtku see oma valdusesse ! See olgu Iisraeli lastele seadluseks Issanda poolt Moosesele antud käsu kohaselt ! '
04027012	Ja Issand ütles Moosesele : ' Mine üles sellele Abarimi mäele ja vaata maad , mille ma annan Iisraeli lastele !
04027013	Ja kui sa oled seda vaadanud , siis koristatakse sind su rahva juurde , nagu koristati su vend Aaron ,
04027014	sellepärast et te Siini kõrbes , kui kogudus riidles , panite vastu mu käsule ega pühitsenud mind nende nähes vee muretsemisega . ' See oli Kaadesi Meriba vesi Siini kõrbes .
04027015	Ja Mooses rääkis Issandaga , öeldes :
04027016	' Pangu Issand , kõige liha vaimude Jumal , koguduse üle üks mees ,
04027017	kes läheks välja nende ees ja kes tuleks tagasi nende ees , kes viiks nad välja ja kes tooks nad tagasi , et Issanda kogudus ei oleks nagu kari , kellel ei ole karjast ! '
04027018	Ja Issand ütles Moosesele : ' Võta Joosua , Nuuni poeg , mees , kelles on Vaim , ja pane oma käsi tema peale !
04027019	Ja pane ta seisma preester Eleasari ja terve koguduse ette ning anna temale nende nähes kohustus !
04027020	Pane tema peale osa oma väärikusest , et terve Iisraeli laste kogudus võtaks teda kuulda !
04027021	Siis ta astugu preester Eleasari ette ja too küsigu temale uurimi otsust Issanda ees ; tema käsul nad mingu välja ja tema käsul nad tulgu tagasi , tema ise ja kõik Iisraeli lapsed koos temaga , terve kogudus ! '
04027022	Ja Mooses tegi , nagu Issand oli teda käskinud , ja võttis Joosua ning pani ta seisma preester Eleasari ja terve koguduse ette .
04027023	Ja ta pani oma käed tema peale ja andis temale kohustuse , nagu Issand oli käskinud Moosese läbi .
04028001	Ja Issand rääkis Moosesega , öeldes :
04028002	' Käsi Iisraeli lapsi ja ütle neile : Pidage meeles , et te peate tooma selleks seatud ajal mu ohvrianni , mu leiva , mulle healõhnaliseks tuleohvriks !
04028003	Ja ütle neile : See tuleohver , mille te peate tooma Issandale , on niisugune : iga päev kaks aastast veatut oinastalle alaliseks põletusohvriks ;
04028004	üks tall ohverda hommikul ja teine tall ohverda õhtul ;
04028005	ja roaohvriks olgu kaks toopi peent jahu , segatud kolme kortli tambitud õliga !
04028006	See on alaline põletusohver , mis Siinai mäe juures seati healõhnaliseks tuleohvriks Issandale .
04028007	Ja selle juurde olgu joogiohvriks kolm kortlit ühe talle kohta ; joogiohver vägijoogist valatagu Issandale pühamus !
04028008	Ja teine tall ohverda õhtul , samuti nagu hommikune koos roaohvri ja selle joogiohvriga ; ohverda see healõhnaliseks tuleohvriks Issandale !
04028009	Aga hingamispäeval olgu kaks aastast veatut oinastalle ja roaohvriks kaks kannu õliga segatud peent jahu koos selle juurde kuuluva joogiohvriga !
04028010	See on hingamispäeva põletusohver igal hingamispäeval , peale alalise põletusohvri ja selle juurde kuuluva joogiohvri .
04028011	Ja iga kuu esimesel päeval tooge Issandale põletusohvriks kaks noort härjavärssi , üks jäär ja seitse aastast veatut oinastalle ,
04028012	ja pool külimittu õliga segatud peent jahu roaohvriks ühe härjavärsi kohta ja kaks kannu õliga segatud peent jahu roaohvriks jäära kohta ,
04028013	ja üks kann õliga segatud peent jahu roaohvriks ühe talle kohta ; see on põletusohver , healõhnaline tuleohver Issandale .
04028014	Ja nende juurde kuuluvaks joogiohvriks olgu poolteist toopi veini härjavärsi , toop jäära ja kolm kortlit talle kohta ; see on noorkuu põletusohver igas aasta kuus .
04028015	Ja peale alalise põletusohvri ning selle juurde kuuluva joogiohvri tuleb ohverdada Issandale patuohvriks üks noor sikk .
04028016	Ja esimese kuu neljateistkümnendal päeval on paasapüha Issanda auks .
04028017	Ja sama kuu viieteistkümnendal päeval on püha ; seitse päeva söödagu hapnemata leiba !
04028018	Esimesel päeval on pühalik kokkutulek ; ühtegi argipäevatööd ärgu tehtagu !
04028019	Ja tooge tuleohvriks , põletusohvriks Issandale kaks noort härjavärssi , üks jäär ja seitse aastast oinastalle ; need olgu teil veatud !
04028020	Ja nende juurde kuuluvaks roaohvriks ohverdage õliga segatud peent jahu , pool külimittu härjavärsi ja kaks kannu jäära kohta !
04028021	Aga iga talle kohta neist seitsmest tallest ohverda üks kann !
04028022	Ja teie eest lepituse toimetamiseks olgu patuohvriks üks sikk !
04028023	Need ohverdage peale hommikuse põletusohvri , mis on alaliseks põletusohvriks !
04028024	Sel viisil ohverdage seitse päeva iga päev leiba , healõhnalist tuleohvrit Issandale ; ohverdage seda koos selle juurde kuuluva joogiohvriga lisaks alalisele põletusohvrile !
04028025	Ja seitsmendal päeval olgu teil pühalik kokkutulek ; ühtegi argipäevatööd ärgu tehtagu !
04028026	Ja uudsevilja päeval , kui te toote uudse roaohvri Issandale oma nädalatepühal , olgu teil pühalik kokkutulek ; ühtegi argipäevatööd ärgu tehtagu !
04028027	Siis tooge healõhnaliseks põletusohvriks Issandale kaks noort härjavärssi , üks jäär ja seitse aastast oinastalle
04028028	ning nende juurde kuuluvaks roaohvriks õliga segatud peent jahu , pool külimittu härjavärsi , kaks kannu jäära
04028029	ja kann iga talle kohta neist seitsmest tallest ;
04028030	ja üks noor sikk teie eest lepituse toimetamiseks !
04028031	Ohverdage need lisaks alalisele põletusohvrile ja selle juurde kuuluvale roaohvrile - need olgu teil veatud - ja nende juurde kuulugu joogiohvrid !
04029001	Ja seitsmenda kuu esimesel päeval olgu teil pühalik kokkutulek ; ühtegi argipäevatööd ärgu tehtagu ; see olgu teile sarve puhumise päevaks !
04029002	Siis ohverdage põletusohvriks , Issandale meeldivaks lõhnaks , üks noor härjavärss , üks jäär , seitse aastast veatut oinastalle
04029003	ja nende juurde kuuluvaks roaohvriks õliga segatud peent jahu , pool külimittu härjavärsi , kaks kannu jäära
04029004	ja üks kann iga talle kohta neist seitsmest tallest ,
04029005	ja üks noor sikk patuohvriks , teie eest lepituse toimetamiseks !
04029006	See olgu lisaks noorkuu põletusohvrile ja selle juurde kuuluvale roaohvrile , samuti alalisele põletusohvrile ja selle juurde kuuluvale roaohvrile ning nende juurde kuuluvaile kohustuslikele joogiohvritele kui healõhnaline tuleohver Issandale !
04029007	Ja sellesama seitsmenda kuu kümnendal päeval olgu teil pühalik kokkutulek , siis alandage oma hinged , ühtegi tööd ärge tehke !
04029008	Siis ohverdage põletusohvriks , Issandale meeldivaks lõhnaks , üks noor härjavärss , üks jäär , seitse aastast oinastalle ; need olgu teil veatud !
04029009	Ja nende juurde kuulugu roaohvrina õliga segatud peen jahu , pool külimittu härjavärsi , kaks kannu jäära
04029010	ja üks kann iga talle kohta neist seitsmest tallest !
04029011	Üks noor sikk olgu patuohvriks peale lepitus-patuohvri ja alalise põletusohvri koos selle juurde kuuluva roaohvri ja joogiohvritega .
04029012	Ja seitsmenda kuu viieteistkümnendal päeval olgu teil pühalik kokkutulek ; ühtegi argipäevatööd ärge tehke , ja pidage seda püha Issanda auks seitse päeva !
04029013	Siis ohverdage põletusohvriks , healõhnaliseks tuleohvriks Issandale , kolmteist noort härjavärssi , kaks jäära , neliteist aastast oinastalle ; need olgu veatud !
04029014	Ja nende juurde kuulugu roaohvrina õliga segatud peen jahu , pool külimittu iga härjavärsi kohta neist kolmeteistkümnest härjavärsist , kaks kannu iga jäära kohta neist kahest jäärast
04029015	ja üks kann iga talle kohta neist neljateistkümnest tallest !
04029016	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029017	Ja teisel päeval : kaksteist noort härjavärssi , kaks jäära , neliteist aastast veatut oinastalle
04029018	ja nende juurde kuuluv roaohver koos joogiohvritega , vastavalt härjavärsside , jäärade ja tallede arvule eeskirja kohaselt .
04029019	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029020	Ja kolmandal päeval : üksteist härjavärssi , kaks jäära , neliteist aastast veatut oinastalle
04029021	ja nende juurde kuuluv roaohver koos joogiohvritega , vastavalt härjavärsside , jäärade ja tallede arvule eeskirja kohaselt .
04029022	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029023	Ja neljandal päeval : kümme härjavärssi , kaks jäära , neliteist aastast veatut oinastalle
04029024	ja nende juurde kuuluv roaohver koos joogiohvritega , vastavalt härjavärsside , jäärade ja tallede arvule eeskirja kohaselt .
04029025	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029026	Ja viiendal päeval : üheksa härjavärssi , kaks jäära , neliteist aastast veatut oinastalle
04029027	ja nende juurde kuuluv roaohver koos joogiohvritega , vastavalt härjavärsside , jäärade ja tallede arvule eeskirja kohaselt .
04029028	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029029	Ja kuuendal päeval : kaheksa härjavärssi , kaks jäära , neliteist aastast veatut oinastalle
04029030	ja nende juurde kuuluv roaohver koos joogiohvritega , vastavalt härjavärsside , jäärade ja tallede arvule eeskirja kohaselt .
04029031	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029032	Ja seitsmendal päeval : seitse härjavärssi , kaks jäära , neliteist aastast veatut oinastalle
04029033	ja nende juurde kuuluv roaohver koos joogiohvritega , vastavalt härjavärsside , jäärade ja tallede arvule eeskirja kohaselt .
04029034	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029035	Kaheksandal päeval olgu teil lõpetuspüha ; ühtegi argipäevatööd ärgu tehtagu !
04029036	Siis ohverdage põletusohvriks , healõhnaliseks tuleohvriks Issandale , üks härjavärss , üks jäär , seitse aastast veatut oinastalle
04029037	ja nende juurde kuuluv roaohver koos joogiohvritega , vastavalt härjavärsi , jäära ja tallede arvule eeskirja kohaselt !
04029038	Ja üks noor sikk olgu patuohvriks , peale alalise põletusohvri , selle juurde kuuluva roaohvri ja joogiohvri !
04029039	Need ohverdage Issandale oma seatud pühil peale oma tõotus - ja vabatahtlike ohvrite põletusohvreiks , roa - , joogi - ja tänuohvreiks ! '
04029040	Ja Mooses rääkis Iisraeli lastele kõik , mida Issand oli Moosest käskinud .
04030001	Ja Mooses rääkis Iisraeli laste suguharude peameestega , öeldes : ' Nõnda on Issand käskinud :
04030002	Kui keegi mees annab Issandale tõotuse või vannub vande , võttes oma hinge peale loobumistõotuse , siis ei tohi ta murda oma sõna : ta peab tegema kõik , mis ta suust on välja tulnud !
04030003	Ja kui keegi naine annab Issandale tõotuse ja võtab enesele loobumistõotuse , olles noorpõlves oma isakojas ,
04030004	ja tema isa kuuleb ta lubadust ja loobumistõotust , mille ta on võtnud oma hinge peale , aga tema isa ei ütle temale sõnagi , siis peavad kõik ta lubadused jääma jõusse , ja kõik loobumistõotused , mis ta on võtnud oma hinge peale , peavad jääma jõusse !
04030005	Aga kui ta isa keelab teda päeval , mil ta seda kuuleb : siis ei jää jõusse ükski ta lubadus ja loobumistõotus , mille ta on võtnud oma hinge peale , ja Issand annab temale andeks , sellepärast et ta isa on teda keelanud .
04030006	Ja kui ta saab mehele ja temal on täita tõotus või mõtlemata sõna huultelt , mille ta on võtnud oma hinge peale ,
04030007	ja ta mees kuuleb seda , aga ei lausu temale ühtegi sõna sel päeval , mil ta seda kuuleb , siis peavad jääma jõusse tema lubadused ja loobumistõotused , mis ta on võtnud oma hinge peale !
04030008	Aga kui ta mees sel päeval , mil ta seda kuuleb , keelab teda , siis ta tühistab tema tõotuse , mis tal oli täita , ja selle mõtlemata sõna huultelt , mille ta oli võtnud oma hinge peale , ja Issand annab temale andeks .
04030009	Aga lese või hüljatu tõotus , kõik , mis ta on võtnud oma hinge peale , jäägu jõusse !
04030010	Ja kui naine tõotab oma mehe kojas või võtab vandega oma hinge peale loobumistõotuse
04030011	ja tema mees kuuleb , aga ei lausu temale sõnagi ega keela teda , siis jäävad jõusse kõik ta lubadused ja kõik loobumistõotused , mis ta on võtnud oma hinge peale .
04030012	Aga kui ta mees sel päeval , mil ta neid kuuleb , tühistab need täiesti , siis ei jää jõusse ükski ta huultelt tulnud lubadus või hinge peale võetud loobumistõotus . Ta mees on need tühistanud ja Issand annab temale andeks .
04030013	Kõiki ta tõotusi ja kõiki vandega antud lubadusi hinge alandamiseks võib ta mees jätta jõusse või tühistada .
04030014	Aga kui ta mees päevast päeva ei lausu temale sõnagi , siis jätab ta jõusse tema lubadused või kõik ta loobumistõotused , mis tal on täita . Ta jätab need jõusse , sest ta ei ole lausunud temale sõnagi päeval , mil ta neid kuulis .
04030015	Ja kui ta need siiski tühistab , pärast seda kui ta neid on kuulnud , aga alles hiljem , siis ta peab kandma naise süüd ! '
04030016	Need on seadused , mis Issand andis Moosesele , et need kehtiksid mehe ja ta naise vahel , isa ja ta tütre vahel , kui too on noorpõlves oma isakojas .
04031001	Ja Issand rääkis Moosesega , öeldes :
04031002	' Tasu kätte midjanlastele Iisraeli laste eest ! Pärast seda koristatakse sind su rahva juurde . '
04031003	Siis Mooses rääkis rahvaga , öeldes : ' Varustage eneste hulgast mehi sõjaks , et nad läheksid Midjani vastu Issanda poolt Midjanile kätte tasuma !
04031004	Tuhat meest igast suguharust , kõigist Iisraeli suguharudest läkitage sõtta ! '
04031005	Siis valiti Iisraeli tuhandeist tuhat meest igast suguharust , kaksteist tuhat sõjaks varustatud meest .
04031006	Ja Mooses läkitas sõtta need tuhat meest igast suguharust , nemad ja preester Eleasari poja Piinehasi , kellel olid kaasas pühad riistad ja märgupasunad .
04031007	Ja nad sõdisid Midjani vastu , nagu Issand oli Moosest käskinud , ja nad tapsid ära kõik meesterahvad .
04031008	Hukatute hulgas nad tapsid Midjani kuningad Evi , Rekemi , Suuri , Huuri ja Reba , viis Midjani kuningat ; ka Bileami , Beori poja , nad tapsid mõõgaga .
04031009	Ja Iisraeli lapsed võtsid vangi Midjani naised ja nende lapsed , nad riisusid ära kõik nende veoloomad ja kõik nende karjad ja kogu nende varanduse .
04031010	Ja kõik linnad nende asupaikades ja kõik nende telklaagrid nad põletasid tulega .
04031011	Ja nad võtsid kogu saagi ja kõik võetava inimestest ja loomadest
04031012	ning tõid vangid , võetu ja saagi Moosese ja preester Eleasari ja Iisraeli laste koguduse juurde leeri , mis oli Moabi lagendikel Jordani ääres Jeeriko kohal .
04031013	Siis läksid Mooses ja preester Eleasar ja kõik koguduse vürstid neile vastu väljapoole leeri .
04031014	Aga Mooses vihastus väeülemate peale , tuhande - ja sajapealikute peale , kes tulid sõjakäigult .
04031015	Ja Mooses ütles neile : ' Kas olete kõik naised jätnud elama ?
04031016	Vaata , nemad ju olid , kes Bileami nõu järgi saatsid Iisraeli lapsed Issandale truudust murdma Peori pärast , nõnda et Issanda kogudust tabas nuhtlus .
04031017	Seepärast tapke nüüd kõik poeglapsed , samuti tapke iga naine , kes on meest tunda saanud mehega magades !
04031018	Aga kõik tütarlapsed , kes ei ole õppinud tundma mehega magamist , jätke endile elama !
04031019	Ja te ise lööge leer üles väljapoole leeri seitsmeks päevaks ; igaüks , kes on tapnud inimese , ja igaüks , kes on puudutanud mahalöödut , puhastagu ennast kolmandal päeval ja seitsmendal päeval , te ise ja teie vangid !
04031020	Ja puhastage kõik riided , kõik nahkriistad ja kõik asjad , mis on tehtud kitsekarvust , ja kõik puuastjad ! '
04031021	Ja preester Eleasar ütles sõjameestele , kes olid käinud sõjas : ' See on Seaduse määrus , mille Issand andis Moosesele :
04031022	kuld , hõbe , vask , raud , tina ja seatina ,
04031023	kõik , mis kannatab tuld , laske tulest läbi käia , siis on see puhas ; ometi tuleb seda veel puhastada puhastusveega , samuti laske veest läbi käia kõik , mis ei kannata tuld !
04031024	Ja seitsmendal päeval peske oma riided , siis olete puhtad , ja pärast seda võite leeri tulla ! '
04031025	Ja Issand rääkis Moosesega , öeldes :
04031026	' Lugege üle inimestest ja loomadest võetud saak , sina ja preester Eleasar ja koguduse perekondade peamehed ,
04031027	ja jaota saak pooleks sõjas käinud sõjameeste ja terve koguduse vahel !
04031028	Siis võta sõjas käinud sõjameestelt andam Issandale , üks hingeline viiesajast , niihästi inimestest kui veistest , eeslitest , lammastest ja kitsedest !
04031029	Võta see nende osapoolest ja anna preester Eleasarile , tõstelõivuks Issandale !
04031030	Ja Iisraeli laste osapoolest võta üks viiekümnest : inimestest , veistest , eeslitest , lammastest ja kitsedest , kõigist loomadest , ja anna need leviitidele , kes toimetavad Issanda elamu teenistust ! '
04031031	Ja Mooses ja preester Eleasar tegid , nagu Issand oli Moosest käskinud .
04031032	Ja saak , ülejääk kokkuriisutust , mida sõjamehed olid riisunud , oli : lambaid ja kitsi kuussada seitsekümmend viis tuhat ;
04031033	veiseid seitsekümmend kaks tuhat ;
04031034	eesleid kuuskümmend üks tuhat ;
04031035	ja inimhingi naistest , kes ei olnud tundnud mehega magamist , kõiki kokku kolmkümmend kaks tuhat .
04031036	Pool sellest , sõjas käinute osa , oli : lambaid ja kitsi kolmsada kolmkümmend seitse tuhat viissada ;
04031037	andam Issandale lammastest ja kitsedest oli kuussada seitsekümmend viis ;
04031038	veiseid oli kolmkümmend kuus tuhat , ja neist andam Issandale : seitsekümmend kaks ;
04031039	eesleid oli kolmkümmend tuhat viissada , ja neist andam Issandale : kuuskümmend üks ;
04031040	inimhingi oli kuusteist tuhat , ja neist andam Issandale : kolmkümmend kaks hinge .
04031041	Ja Mooses andis Issanda tõstelõivu andami preester Eleasarile , nagu Issand oli Moosest käskinud .
04031042	Ja Iisraeli laste osapool , mille Mooses oli sõjameestelt eraldanud ,
04031043	see koguduse osapool oli : lambaid ja kitsi kolmsada kolmkümmend seitse tuhat viissada ;
04031044	veiseid kolmkümmend kuus tuhat ;
04031045	eesleid kolmkümmend tuhat viissada ;
04031046	inimhingi kuusteist tuhat .
04031047	Ja Mooses võttis Iisraeli laste osapoolest , inimestest ja loomadest , ühe viiekümnest ja andis need leviitidele , kes toimetasid Issanda elamu teenistust , nagu Issand oli Moosest käskinud .
04031048	Ja väeülemad , kes olid sõjaväe tuhandete üle , tuhande - ja sajapealikud , astusid Moosese juurde
04031049	ning ütlesid Moosesele : ' Su sulased on üle lugenud sõjamehed , kes olid meie käe all , ja meist pole ainsatki vajaka .
04031050	Seepärast me toome Issandale ohvrianniks , mida iga mees on leidnud kuldasjadest : käevõrusid , randmekette , sõrmuseid , kõrvarõngaid ja kaelakeesid , et teha oma hingede eest lepitust Issanda ees . '
04031051	Ja Mooses ja preester Eleasar võtsid neilt kulla , kõiksugu valmisasjad .
04031052	Kogu tõstelõivu kulda , mida nad Issandale võtsid igalt tuhandepealikult ja igalt sajapealikult , oli kuusteist tuhat seitsesada viiskümmend seeklit .
04031053	Sõjamehed aga olid riisunud igaüks iseenesele .
04031054	Ja Mooses ja preester Eleasar võtsid kulla tuhande - ja sajapealikuilt ning viisid selle kogudusetelki Iisraeli laste meenutamiseks Issanda ees .
04032001	Ruubenlastel ja gaadlastel oli palju karja , väga palju . Kui nad nägid Jaaserimaad ja Gileadimaad , vaata , siis oli see sobiv paik karjale .
04032002	Ja gaadlased ja ruubenlased tulid ning rääkisid Moosesega ja preester Eleasariga ja koguduse vürstidega , öeldes :
04032003	' Atarot , Diibon , Jaaser , Nimra , Hesbon , Elaale , Sebam , Nebo ja Beon ,
04032004	maa , mida Issand lõi Iisraeli koguduse ees , on karjamaa , ja su sulastel on karja . '
04032005	Ja nad ütlesid veel : ' Kui me su silmis oleme armu leidnud , siis antagu see maa omandiks su sulastele ! Ära vii meid üle Jordani ! '
04032006	Aga Mooses vastas gaadlastele ja ruubenlastele : ' Kas peavad teie vennad minema sõtta , teie aga jääte siia ?
04032007	Miks võtate Iisraeli lastelt julguse minna sellele maale , mille Issand on neile andnud ?
04032008	Nõnda tegid teie vanemad , kui ma Kaades-Barneast läkitasin neid maad vaatama :
04032009	kui nad jõudsid Kobaraorgu ja nägid maad , siis nad võtsid Iisraeli lastelt julguse minna maale , mille Issand oli neile andnud .
04032010	Sel päeval süttis Issanda viha põlema ja ta vandus , öeldes :
04032011	Need mehed , kes on tulnud Egiptusest , kahekümneaastased ja üle selle , ei saa näha maad , mille ma vandega tõotasin Aabrahamile , Iisakile ja Jaakobile , sest nad ei ole ustavalt käinud mu järel ,
04032012	peale Kaalebi , kenislase Jefunne poja , ja Joosua , Nuuni poja , sest nemad on ustavalt käinud Issanda järel .
04032013	Ja Issanda viha süttis põlema Iisraeli vastu ja ta laskis neid hulkuda kõrbes nelikümmend aastat , kuni oli otsa saanud kogu see sugupõlv , kes oli kurja teinud Issanda silmis .
04032014	Ja vaata , te olete nüüd tõusnud oma vanemate asemele , te patuste inimeste sigidikud , et veelgi õhutada Issanda vihaleeki Iisraeli vastu .
04032015	Kui te taganete tema järelt , siis ta jätab rahva veel kauemaks kõrbe ja te hukkate kogu selle rahva . '
04032016	Siis nad astusid tema juurde ja ütlesid : ' Me ehitame siia karjatarad oma loomadele ja linnad oma väetitele ,
04032017	me ise aga varustume kärmesti käima Iisraeli laste ees , kuni oleme nad nende paika viinud . Aga meie väetid jäävad kindlustatud linnadesse maa elanike pärast .
04032018	Me ei pöördu koju tagasi enne , kui igamees Iisraeli lastest on saanud oma pärisosa ,
04032019	sest me ei taha koos nendega saada pärisosa teiselt poolt Jordanit ega kaugemalt , kuna me saame oma pärisosa siitpoolt Jordanit , ida poolt . '
04032020	Ja Mooses vastas neile : ' Kui te teete nõnda , kui te Issanda ees varustate endid sõjaks
04032021	ja iga teie varustatu läheb Issanda ees üle Jordani , kuni ta oma vaenlased on enese eest ära ajanud
04032022	ja maa on alistatud Issanda ees , ja kui te alles seejärel pöördute tagasi , siis te olete süüta Issanda ja Iisraeli ees ning see maa jääb Issanda ees teie omandiks .
04032023	Aga kui te ei tee nõnda , vaata , siis te teete pattu Issanda vastu ja saate tunda oma karistust , mis teid tabab !
04032024	Ehitage oma väetitele linnad , lammastele ja kitsedele tarad ja tehke , mida olete lubanud ! '
04032025	Ja gaadlased ja ruubenlased rääkisid Moosesega , öeldes : ' Su sulased teevad , nagu meie isand käsib .
04032026	Meie lapsed , meie naised , meie kari ja kõik meie muud loomad jäävad siia Gileadi linnadesse ,
04032027	aga su sulased , kõik sõjaks varustatud , lähevad sinna üle , et sõdida Issanda ees , nagu mu isand on käskinud . '
04032028	Siis Mooses andis nende pärast käsu preester Eleasarile ja Joosuale , Nuuni pojale , ja Iisraeli laste suguharude perekondade peameestele ,
04032029	ja Mooses ütles neile : ' Kui gaadlased ja ruubenlased lähevad koos teiega üle Jordani , kõik , kes on varustatud sõjaks Issanda ees , ja kui maa alistub teile , siis andke Gileadimaa neile omandiks !
04032030	Aga kui nad ei lähe varustatult koos teiega sinna üle , siis nad peavad elama Kaananimaal teie keskel ! '
04032031	Siis vastasid gaadlased ja ruubenlased , öeldes : ' Mida Issand on öelnud su sulastele , seda me teeme .
04032032	Me läheme sõjaks varustatult Issanda ees üle Kaananimaale , et meie pärisosa jääks meile siiapoole Jordanit . '
04032033	Ja Mooses andis neile , gaadlastele ja ruubenlastele ja Joosepi poja Manasse poolele suguharule emorlaste kuninga Siihoni kuningriigi ja Baasani kuninga Oogi kuningriigi , maa ja selle linnad ühes maa-aladega , selle maa linnad ümberkaudu .
04032034	Ja gaadlased ehitasid üles Diiboni , Ataroti , Aroeri ,
04032035	Atrot-Soofani , Jaaseri , Jogbeha ,
04032036	Beet-Nimra ja Beet-Haarani kindlustatud linnad ja karjatarad .
04032037	Ja ruubenlased ehitasid üles Hesboni , Elaale , Kirjataimi ,
04032038	Nebo ja Baal-Meoni , nende nimed muudeti , ja Sibma . Nad panid linnadele , mis nad üles ehitasid , omad nimed .
04032039	Ja Manasse poja Maakiri pojad läksid Gileadi , vallutasid selle , ja emorlased , kes seal olid , aeti ära .
04032040	Ja Mooses andis Gileadi Manasse pojale Maakirile ning too asus sinna .
04032041	Ja Manasse poeg Jair läks ning vallutas nende telklaagrid ja nimetas need ' Jairi telklaagriteks ' .
04032042	Ja Nobah läks ning vallutas Kenati ja selle tütarlinnad ja nimetas selle Nobahiks enese nime järgi .
04033001	Need on Iisraeli laste rännakud , kui nad lahkusid Egiptusemaalt väehulkadena Moosese ja Aaroni juhtimisel .
04033002	Mooses kirjutas Issanda käsul üles nende rännakute peatuspaigad . Ja need on nende rännakud peatuspaikade järgi :
04033003	nad läksid teele Raamsesest esimeses kuus , esimese kuu viieteistkümnendal päeval ; päeval pärast paasapüha läksid Iisraeli lapsed välja kõrgele tõstetud käe abiga kõigi egiptlaste nähes .
04033004	Ja egiptlased matsid , keda Issand oli nende seast maha löönud , kõik esmasündinud , ja Issand mõistis kohut nende jumalate üle .
04033005	Iisraeli lapsed läksid teele Raamsesest ja lõid leeri üles Sukkotti .
04033006	Ja nad läksid teele Sukkotist ja lõid leeri üles Eetamisse , mis on kõrbe ääres .
04033007	Ja nad läksid teele Eetamist ja pöördusid tagasi Pii-Hahirotti , mis on vastu Baal-Sefonit , ja lõid leeri üles Migdoli kohale .
04033008	Ja nad läksid teele Pii-Hahirotist ja läksid merest läbi kõrbesse , käisid kolm päevateekonda Eetami kõrbes ja lõid leeri üles Maarasse .
04033009	Ja nad läksid teele Maarast ja jõudsid Eelimisse ; Eelimis oli kaksteist veeallikat ja seitsekümmend palmipuud ; ja nad lõid seal leeri üles .
04033010	Ja nad läksid teele Eelimist ja lõid leeri üles Kõrkjamere äärde .
04033011	Ja nad läksid teele Kõrkjamere äärest ja lõid leeri üles Siini kõrbe .
04033012	Ja nad läksid teele Siini kõrbest ja lõid leeri üles Dofkasse .
04033013	Ja nad läksid teele Dofkast ja lõid leeri üles Aalusesse .
04033014	Ja nad läksid teele Aalusest ja lõid leeri üles Refidimi , aga seal ei olnud rahval vett joomiseks .
04033015	Ja nad läksid teele Refidimist ja lõid leeri üles Siinai kõrbe .
04033016	Ja nad läksid teele Siinai kõrbest ja lõid leeri üles Kibrot-Hattaavasse .
04033017	Ja nad läksid teele Kibrot-Hattaavast ja lõid leeri üles Haserotti .
04033018	Ja nad läksid teele Haserotist ja lõid leeri üles Ritmasse .
04033019	Ja nad läksid teele Ritmast ja lõid leeri üles Rimmon-Peretsi .
04033020	Ja nad läksid teele Rimmon-Peretsist ja lõid leeri üles Libnasse .
04033021	Ja nad läksid teele Libnast ja lõid leeri üles Rissasse .
04033022	Ja nad läksid teele Rissast ja lõid leeri üles Kehelatasse .
04033023	Ja nad läksid teele Kehelatast ja lõid leeri üles Saaferi mäe juurde .
04033024	Ja nad läksid teele Saaferi mäe juurest ja lõid leeri üles Haraadasse .
04033025	Ja nad läksid teele Haraadast ja lõid leeri üles Makhelotti .
04033026	Ja nad läksid teele Makhelotist ja lõid leeri üles Taahatti .
04033027	Ja nad läksid teele Taahatist ja lõid leeri üles Taarahisse .
04033028	Ja nad läksid teele Taarahist ja lõid leeri üles Mitkasse .
04033029	Ja nad läksid teele Mitkast ja lõid leeri üles Hasmonasse .
04033030	Ja nad läksid teele Hasmonast ja lõid leeri üles Moserotti .
04033031	Ja nad läksid teele Moserotist ja lõid leeri üles Bene-Jaakanisse .
04033032	Ja nad läksid teele Bene-Jaakanist ja lõid leeri üles Hor-Hagidgadisse .
04033033	Ja nad läksid teele Hor-Hagidgadist ja lõid leeri üles Jotbatasse .
04033034	Ja nad läksid teele Jotbatast ja lõid leeri üles Abronasse .
04033035	Ja nad läksid teele Abronast ja lõid leeri üles Esjon-Geberisse .
04033036	Ja nad läksid teele Esjon-Geberist ja lõid leeri üles Siini kõrbe , see on Kaadesisse .
04033037	Ja nad läksid teele Kaadesist ja lõid leeri üles Hoori mäe juurde Edomimaa piirile .
04033038	Ja preester Aaron läks Issanda käsul üles Hoori mäele ning suri seal neljakümnendal aastal pärast Iisraeli laste lahkumist Egiptusemaalt , viienda kuu esimesel päeval .
04033039	Ja Aaron oli sada kakskümmend kolm aastat vana , kui ta suri Hoori mäel .
04033040	Ja Aradi kuningas , kaananlane , kes elas Kaananimaa lõunaosas , sai kuulda Iisraeli laste tulekust .
04033041	Ja nad läksid teele Hoori mäe juurest ja lõid leeri üles Salmonasse .
04033042	Ja nad läksid teele Salmonast ja lõid leeri üles Puunoni .
04033043	Ja nad läksid teele Puunonist ja lõid leeri üles Obotti .
04033044	Ja nad läksid teele Obotist ja lõid leeri üles Ijje-Abarimi Moabi maa-alal .
04033045	Ja nad läksid teele Ijjimist ja lõid leeri üles Diibon-Gaadi .
04033046	Ja nad läksid teele Diibon-Gaadist ja lõid leeri üles Almon-Diblataimi .
04033047	Ja nad läksid teele Almon-Diblataimist ja lõid leeri üles Abarimi mäestikku Nebo ette .
04033048	Ja nad läksid teele Abarimi mäestikust ja lõid leeri üles Moabi lagendikele , Jordani äärde Jeeriko kohale .
04033049	Ja Jordani ääres lõid nad leeri üles Beet-Jesimotist kuni Aabel-Sittimini Moabi lagendikel .
04033050	Ja Issand rääkis Moosesega Moabi lagendikel Jordani ääres Jeeriko kohal , öeldes :
04033051	' Räägi Iisraeli lastega ja ütle neile : Kui te lähete üle Jordani Kaananimaale ,
04033052	siis ajage eneste eest ära kõik maa elanikud ja purustage kõik nende jumalakujud ; hävitage kõik nende valatud kujud ja tehke maatasa kõik nende ohvrikünkad !
04033053	Võtke maa oma valdusesse ja asuge sinna , sest ma annan selle maa teile päranduseks !
04033054	Maa jaotatagu liisu läbi teile pärisosaks , vastavalt teie suguvõsadele : suuremale andke rohkem pärisosaks ja väiksemale vähem pärisosaks - kuhu temale liisk langeb , see saagu temale ; te peate saama pärisosa oma vanemate suguharude järgi .
04033055	Aga kui te ei aja ära maa elanikke eneste eest , siis saavad need , keda te neist alles jätate , okkaiks teie silmadele ja astlaiks teie külgedele , ja nad ohustavad teid sellel maal , kus te asute .
04033056	Ja siis sünnib , et ma talitan teiega nõnda , nagu ma mõtlesin talitada nendega . '
04034001	Ja Issand rääkis Moosesega , öeldes :
04034002	' Käsi Iisraeli lapsi ja ütle neile : Kui te tulete Kaananimaale , see on maa , mis langeb teile pärisosaks , Kaananimaa otsast otsani ,
04034003	siis olgu teie lõunakülg Siini kõrbest piki Edomit ; idas alaku teie lõunapoolne piir Soolamere äärest ,
04034004	seejärel pöördugu teie piir lõuna poolt Skorpioni astangut , kulgegu Siinini ja selle lõpp olgu lõuna pool Kaades-Barnead ; sealt lähtugu see Hasar-Addarisse ja kulgegu Asmonasse ;
04034005	Asmonast pöördugu piir Egiptuseojani ja selle lõpp olgu meri !
04034006	Teie läänepoolseks piiriks olgu suur meri ; see olgu teie läänepoolne piir !
04034007	Teie põhjapoolseks piiriks olgu see : suurest merest märgistage endile Hoori mäeni ;
04034008	Hoori mäelt märgistage Hamati teelahkmeni ja piir lõppegu Sedadis ;
04034009	sealt mingu piir Sifroni ja selle lõpp olgu Hasar-Eenanis ; see olgu teie põhjapoolne piir !
04034010	Idapoolne piir märgistage endile Hasar-Eenanist Sefamisse ;
04034011	Sefamist laskugu piir Riblasse ida pool Aini ; piir laskugu edasi ja puudutagu nõlvakut ida pool Kinnereti järve ;
04034012	siis laskugu piir Jordanini ja selle lõpp olgu Soolameri ! See olgu teie maa , ja need on piirid , mis seda ümbritsevad ! '
04034013	Ja Mooses käskis Iisraeli lapsi , öeldes : ' See on maa , mille te saate liisu läbi endile pärisosaks , mille Issand on käskinud anda üheksale ja poolele suguharule ,
04034014	sest ruubenlaste suguharu oma perekondade kaupa ja gaadlaste suguharu oma perekondade kaupa ja Manasse pool suguharu on juba saanud oma pärisosad .
04034015	Kaks ja pool suguharu on saanud oma pärisosad siinpool Jordanit Jeeriko kohal , ida pool , päikesetõusu pool . '
04034016	Ja Issand rääkis Moosesega , öeldes :
04034017	' Need on nende meeste nimed , kes peavad andma maa teile pärisosaks : preester Eleasar ja Joosua , Nuuni poeg .
04034018	Ja võtke igast suguharust üks vürst maad pärisosaks andma !
04034019	Ja need on nende meeste nimed : Juuda suguharust Kaaleb , Jefunne poeg ;
04034020	siimeonlaste suguharust Semuel , Ammihudi poeg ;
04034021	Benjamini suguharust Elidad , Kisloni poeg ;
04034022	daanlaste suguharust vürst Bukki , Jogli poeg ;
04034023	Joosepi järeltulijaist : manasselaste suguharust vürst Hanniel , Eefodi poeg ;
04034024	efraimlaste suguharust vürst Kemuel , Siftani poeg ;
04034025	sebulonlaste suguharust vürst Elisafan , Parnaki poeg ;
04034026	issaskarlaste suguharust vürst Paltiel , Assani poeg ;
04034027	aaserlaste suguharust vürst Ahihud , Selomi poeg ;
04034028	naftalilaste suguharust vürst Pedahel , Ammihudi poeg . '
04034029	Need olid need , keda Issand käskis anda Iisraeli lastele pärisosa Kaananimaal .
04035001	Ja Issand rääkis Moosesega Moabi lagendikel Jordani ääres Jeeriko kohal , öeldes :
04035002	' Käsi Iisraeli lapsi , et nad neile kuuluvast pärisosast annaksid leviitidele linnu elamiseks ; ja andke leviitidele ka karjamaad nende linnade ümber !
04035003	Need linnad olgu neile elamiseks ja karjamaad olgu nende veoloomadele , veistele ja kõigile muudele loomadele !
04035004	Ja nende linnade karjamaad , mis te annate leviitidele , olgu väljaspool linnamüüri tuhandeküünrase ringina !
04035005	Mõõtke väljaspool linna idapoolses küljes kaks tuhat küünart ja lõunapoolses küljes kaks tuhat küünart ja läänepoolses küljes kaks tuhat küünart ja põhjapoolses küljes kaks tuhat küünart ja linn olgu keskpaigas ; see olgu neile linnade karjamaaks !
04035006	Ja neist linnadest , mis te annate leviitidele , olgu kuus tükki pelgulinnadeks , mis te annate selleks , et sinna võiks põgeneda tapja ; ja neile lisaks andke nelikümmend kaks linna !
04035007	Ühtekokku olgu linnu , mis te peate andma leviitidele , nelikümmend kaheksa linna , need ja nende karjamaad !
04035008	Ja neid linnu , mis te annate Iisraeli laste omanditest , andke suuremailt suguharudelt rohkem ja väiksemailt vähem ; igaüks andku oma linnadest leviitidele vastavalt pärisosale , mille ta saab ! '
04035009	Ja Issand rääkis Moosesega , öeldes :
04035010	' Räägi Iisraeli lastega ja ütle neile : Kui te lähete üle Jordani Kaananimaale ,
04035011	siis valige endile linnad ; need olgu teile pelgulinnadeks , et sinna võiks põgeneda tapja , kes kogemata on kellegi surmanud !
04035012	Need linnad olgu teile pelgupaikadeks veritasunõudja eest , et tapja ei sureks , enne kui ta on seisnud koguduse kohtu ees !
04035013	Linnadest , mis te annate , olgu kuus tükki teile pelgulinnadeks :
04035014	kolm linna andke siinpool Jordanit ja kolm linna andke Kaananimaal ; need olgu pelgulinnadeks !
04035015	Iisraeli lastele ning võõrale ja majalisele nende seas olgu need kuus linna pelgupaikadeks , et sinna võiks põgeneda igaüks , kes kogemata on kellegi tapnud !
04035016	Aga kui ta lööb teda raudriistaga , nõnda et ta sureb , siis ta on meelega tapja : seda tapjat karistatagu surmaga !
04035017	Või kui ta lööb teda käes oleva kiviga , millega saab surmata , nõnda et ta sureb , siis ta on meelega tapja : seda tapjat karistatagu surmaga !
04035018	Või kui ta lööb teda käes oleva puuriistaga , millega saab surmata , nõnda et ta sureb , siis ta on meelega tapja : seda tapjat karistatagu surmaga !
04035019	Veritasunõudja surmaku see tapja ; kui ta teda kohtab , siis ta surmaku ta !
04035020	Ja kui ta viha pärast teda tõukab või varitsedes viskab midagi tema peale , nõnda et ta sureb ,
04035021	või vaenulikkusest lööb teda oma käega , nõnda et ta sureb , siis karistatagu lööjat surmaga : ta on meelega tapja ; veritasunõudja surmaku tapja , kui ta teda kohtab .
04035022	Aga kui ta äkitselt , ilma vaenulikkuseta , tõukab või viskab ta peale mõne asja , ilma et ta oleks teda varitsenud ,
04035023	või laseb ilma teda nägemata langeda ta peale mõne kivi , millega saab surmata , nõnda et ta sureb , kuid ta ei ole olnud tema vihamees ega ole püüdnud temale kurja teha ,
04035024	siis kogudus mõistku kohut lööja ja veritasunõudja vahel nende seadluste järgi !
04035025	Ja kogudus päästku tapja veritasunõudja käest ja kogudus saatku ta tagasi pelgulinna , kuhu ta oli põgenenud ; ja ta asugu seal püha õliga võitud ülempreestri surmani !
04035026	Aga kui tapja siiski läheb välja oma pelgulinna maa-alalt , kuhu ta on põgenenud ,
04035027	ja veritasunõudja leiab tema väljaspool ta pelgulinna maa-ala ja veritasunõudja tapab tapja , siis ei ole tal veresüüd ,
04035028	sest tapja peab jääma oma pelgulinna kuni ülempreestri surmani ; pärast ülempreestri surma võib tapja minna tagasi oma pärisosa maale .
04035029	Need olgu teile seadusteks põlvest põlve , kus te ka iganes elate .
04035030	Kui keegi lööb maha mõne hingelise , siis surmatagu tapja tunnistajate ütluse järgi ; aga ühe tunnistaja tunnistuse järgi ärgu surmatagu kedagi !
04035031	Te ei tohi võtta lunahinda tapja hinge eest , kes on surma väärt , vaid teda karistatagu surmaga !
04035032	Te ei tohi võtta lunahinda sellelt , kes on põgenenud pelgulinna , et ta saaks pöörduda tagasi maale elama enne preestri surma !
04035033	Ärge rüvetage maad , kus te olete , sest veri rüvetab maad ja maale ei saa toimetada lepitust vere eest , mis seal on valatud , kui ainult selle valaja verega !
04035034	Ära rüveta maad , kus te elate , mille keskel mina elan , sest mina , Issand , elan Iisraeli laste keskel ! '
04036001	Siis astusid ette gileadlaste suguvõsa perekondade peamehed - üks Joosepi poegade suguvõsadest , sest Gilead oli Manasse poja Maakiri poeg - ja nad rääkisid Moosese ja vürstide ees , kes olid Iisraeli laste perekondade peamehed ,
04036002	ning ütlesid : ' Issand on mu isandat käskinud anda maa liisu läbi Iisraeli lastele pärisosaks , ja mu isand sai Issandalt käsu anda meie venna Selofhadi pärisosa tema tütardele .
04036003	Aga kui nad saavad naisteks Iisraeli laste teiste suguharude poegadele , siis võetakse nende pärisosa ära meie vanemate pärisosast ja see liidetakse selle suguharu pärisosaga , kuhu nad hakkavad kuuluma ; aga meie pärandus-liisuosa vähendatakse .
04036004	Isegi kui Iisraeli lastele saabub juubeliaasta , siis liidetakse nende pärisosa ometi selle suguharu pärisosaga , kuhu nad hakkavad kuuluma , ja meie vanemate suguharu pärisosast võetakse ära nende pärisosa . '
04036005	Ja Mooses andis Issanda käsul Iisraeli lastele käsu , öeldes : ' Joosepi poegade suguharu räägib õigesti .
04036006	Issand on andnud Selofhadi tütarde pärast niisuguse käsu , öeldes : Nad saagu naiseks neile , kes nende silmis head on , ainult et nad saaksid naiseks oma vanemate suguharu suguvõsasse
04036007	ja et Iisraeli laste pärisosa ei läheks ühest suguharust teise , vaid Iisraeli lastest peab igaüks kinni hoidma oma vanemate suguharu pärisosast .
04036008	Iga tütarlaps , kes pärib pärisosa mõnes Iisraeli laste suguharus , saagu naiseks kellelegi oma isa suguharu suguvõsadest , et Iisraeli lastest saaks igaüks pärida oma vanemate pärisosa
04036009	ja et pärisosa ei läheks ühest suguharust teise , vaid et iga Iisraeli laste suguharu saaks kinni hoida oma pärisosast . '
04036010	Selofhadi tütred tegid nõnda , nagu Issand andis Moosesele käsu :
04036011	Mahla , Tirsa , Hogla , Milka ja Noa , Selofhadi tütred , said naisteks oma isa vendade poegadele .
04036012	Nad said naisteks Joosepi poja Manasse poegade suguvõsadesse ja nende pärisosa jäi nende isa suguvõsa suguharu juurde .
04036013	Need on need käsud ja seadlused , mis Issand andis Moosese kaudu Iisraeli lastele Moabi lagendikel Jordani ääres Jeeriko kohal .
05001001	Need on sõnad , mis Mooses rääkis kogu Iisraelile kõrbes teisel pool Jordanit , lagendikul Suufi kohal , Paarani , Tofeli , Laabani , Haseroti ja Dii-Saahabi vahel -
05001002	üksteist päevateekonda on Hoorebilt Kaades-Barneani mööda Seiri mäestiku teed .
05001003	Ja neljakümnendal aastal , üheteistkümnenda kuu esimesel päeval rääkis Mooses Iisraeli lastele kõik , mis Issand teda oli käskinud neile rääkida ,
05001004	pärast seda kui ta oli löönud Siihonit , emorlaste kuningat , kes elas Hesbonis , ja Oogi , Baasani kuningat , kes elas Astarotis Edreis .
05001005	Teisel pool Jordanit , Moabimaal , alustas Mooses seda Seaduse seletust , öeldes :
05001006	' Issand , meie Jumal , rääkis meiega Hoorebil , öeldes : Küllalt kaua olete viibinud selle mäe juures .
05001007	Pöörduge ja minge teele ; minge emorlaste mäestikku ja kõigi nende naabrite juurde lagendikul , mäestikus ja madalikul , Lõunamaal ja mererannas , kaananlaste maale ja Liibanoni , kuni suure jõeni , Frati jõeni .
05001008	Vaata , mina annan selle maa teile ette : minge ja pärige maa , mille Issand on vandega tõotanud anda teie vanemaile , Aabrahamile , Iisakile ja Jaakobile , neile ja nende järglastele pärast neid !
05001009	Ja mina rääkisin teiega sel ajal , öeldes : ' Ei jaksa mina üksi teid kanda .
05001010	Issand , teie Jumal , on teinud teid paljuks , ja vaata , teid on tänapäeval nõnda palju nagu taevatähti .
05001011	Issand , teie vanemate Jumal , tehku teid veel tuhat korda rohkemaks , kui teid on , ja õnnistagu teid nõnda , nagu ta teile on rääkinud !
05001012	Kuidas ma siis jaksaksin üksinda kanda vaeva ja koormat teie pärast ja teie riidu ?
05001013	Tooge endile suguharude kaupa tarku ja mõistlikke ning tuntud mehi , et saaksin nad panna teile peameesteks . '
05001014	Ja te vastasite mulle ning ütlesite : ' See on hea , mida sa oled käskinud teha ! '
05001015	Siis ma võtsin teie suguharudest peamehi , tarku ja tuntud mehi , ja panin nad teile peameesteks , tuhande - , saja - , viiekümne - ja kümnepealikuiks ja ülevaatajaiks teie suguharudele .
05001016	Ja ma käskisin tol korral teie kohtumõistjaid , öeldes : Kuulake järele oma vendade vahel ja mõistke neile õigust venna ja venna vahel , või tema ja võõra vahel , kes ta juures on .
05001017	Te ei tohi kohtus olla erapoolikud , te peate kuulama niihästi väikest kui suurt ; ärge kartke kedagi , sest kohus on Jumala päralt ! Aga asi , mis teile on raske , tooge minu ette , et ma seda kuulaksin !
05001018	Nõnda ma andsin teile tol korral käsu kõige selle kohta , mida te pidite tegema .
05001019	Ja me läksime teele Hoorebilt ning rändasime läbi kogu selle suure ja koleda kõrbe , mida te olete näinud , emorlaste mäestikuteed mööda , nagu Issand , meie Jumal , meid oli käskinud , ja me tulime Kaades-Barneasse .
05001020	Ja ma ütlesin teile : Te olete tulnud emorlaste mäestikuni , mille Issand , meie Jumal , meile annab .
05001021	Vaata , Issand , su Jumal , annab maa sulle ette : mine võta see enesele , nagu Issand , su vanemate Jumal , sulle on öelnud . Ära karda ega kohku !
05001022	Siis te tulite kõik mu juurde ja ütlesite : ' Läkitagem oma ees mehi , et nad meile maad kuulaksid ja tooksid sõna tee kohta , mida mööda peaksime minema , ja linnade kohta , kuhu peaksime jõudma ! '
05001023	See kõne oli mu silmis hea ja ma võtsin teie hulgast kaksteist meest , igast suguharust ühe ,
05001024	ja need võtsid suuna ning läksid üles sinna mäestikku , jõudsid Kobaraorgu ja uurisid seda .
05001025	Ja nad võtsid kaasa maa vilju ja tõid alla meie juurde ning ütlesid : ' See on hea maa , mille Issand , meie Jumal , meile annab . '
05001026	Aga te ei tahtnud sinna minna ja tõrkusite Issanda , oma Jumala käsu vastu .
05001027	Te nurisesite oma telkides ja ütlesite : ' Sellepärast et Issand meid vihkab , on ta meid toonud Egiptusemaalt , et anda meid emorlaste kätte hävitamiseks .
05001028	Kuhu me läheme ? Meie vennad on teinud meie südamed araks , öeldes : Rahvas on meist suurem ja arvukam , linnad on suured ja taevani kindlustatud ; ja me nägime seal ka anaklasi . '
05001029	Siis ma ütlesin teile : Ärge heituge ja ärge kartke neid !
05001030	Issand , teie Jumal , kes käib teie ees , sõdib teie eest , nõnda nagu ta teie silme ees tegi teie heaks Egiptuses
05001031	ja kõrbes , nagu sa ise oled näinud , kuidas Issand , sinu Jumal , sind kandis nagu mees , kes kannab oma poega , kogu teekonnal , mida te olete käinud , kuni te jõudsite siia paika .
05001032	Aga sellest hoolimata ei ole te uskunud Issandasse , oma Jumalasse ,
05001033	kes käis teekonnal teie ees , otsimas teile leeripaika : öösel tules näitamas teile teed , mida te pidite käima , ja päeval pilves .
05001034	Kui Issand kuulis teie valju kõnet , siis ta vihastus ja vandus , öeldes :
05001035	' Tõesti , ükski neist meestest sellest pahast sugupõlvest ei saa näha seda head maad , mille ma vandega olen tõotanud anda teie vanemaile ,
05001036	peale Kaalebi , Jefunne poja : tema näeb seda ja temale ja tema lastele ma annan selle maa , millel ta on astunud , sellepärast et ta kõiges on järgnenud Issandale ! '
05001037	Ka minu peale vihastus Issand teie pärast , öeldes : ' Sinagi ei pääse sinna .
05001038	Joosua , Nuuni poeg , kes teenib sind , jõuab sinna ; kinnita teda , sest tema peab selle jaotama pärisosaks Iisraelile .
05001039	Ja teie lapsed , keda te ütlete saavat röövsaagiks , teie pojad , kes täna veel ei mõista head ja kurja , jõuavad sinna ; neile ma annan maa ja nemad pärivad selle .
05001040	Teie aga pöörduge ja minge teele kõrbe poole mööda Kõrkjamere teed ! '
05001041	Siis te vastasite ja ütlesite mulle : ' Me oleme Issanda vastu pattu teinud ! Me tahame minna ja sõdida , nõnda nagu Issand , meie Jumal , meid on käskinud . ' Ja te panite igaüks oma sõjariistad vööle ning olite valmis minema mäestikku .
05001042	Aga Issand ütles mulle : ' Ütle neile : Ärge minge ja ärge sõdige , sest mina ei ole teie keskel - et teid ei löödaks maha teie vaenlase ees ! '
05001043	Ja ma rääkisin teile , aga te ei kuulanud , vaid tõrkusite Issanda käsu vastu ja olite ülemeelikud ning läksite mäestikku .
05001044	Aga emorlased , kes elasid seal mäestikus , tulid välja teie vastu ja ajasid teid taga mesilaste kombel ning hajutasid teid Seiris kuni Hormani .
05001045	Siis te pöördusite tagasi ja nutsite Issanda ees . Aga Issand ei kuulanud teie häält ega pannud teid tähele .
05001046	Ja te jäite Kaadesisse selleks pikaks ajaks , mis te seal viibisite .
05002001	Siis me pöördusime ja läksime teele kõrbe poole mööda Kõrkjamere teed , nagu Issand mind oli käskinud , ja me rändasime kaua aega ümber Seiri mäestiku .
05002002	Ja Issand rääkis minuga , öeldes :
05002003	' Küllalt olete rännanud selle mäestiku ümber , pöörduge nüüd põhja poole !
05002004	Ja käsi rahvast , öeldes : Te lähete nüüd läbi oma Seiris asuvate vendade , Eesavi järglaste maa-alast . Nemad kardavad teid , aga teie olge väga ettevaatlikud ;
05002005	ärge tapelge nende vastu , sest ma ei taha teile anda nende maast mitte jalatäitki , kuna ma Seiri mäestiku olen andnud pärandiks Eesavile !
05002006	Rooga söömiseks ostke neilt raha eest , isegi vett joomiseks ostke neilt raha eest .
05002007	Tõesti , Issand , sinu Jumal , on sind õnnistanud kõigis su kätetöis , ta tunneb su rännakut selles suures kõrbes . Need nelikümmend aastat on Issand , su Jumal , olnud sinuga , sul ei ole midagi puudunud .
05002008	Siis me läksime läbi oma vendade , Eesavi järglaste maast , kes elavad Seiris , ära Lagendikuteelt , mis tuleb Eelatist ja Esjon-Geberist ; ja me pöördusime ning käisime Moabi kõrbe teed .
05002009	Ja Issand ütles mulle : ' Ära kimbuta Moabi ja ära taple nendega sõjas , sest ma ei anna sulle tema maast mitte midagi pärandiks , kuna olen Aari andnud pärandiks Loti järglastele ! '
05002010	Seal elasid muiste emiidid : suur , arvurikas ja pikakasvuline rahvas nagu anaklased .
05002011	Ka neid peetakse refalasteks nagu anaklasigi ; aga moabid hüüavad neid emiitideks .
05002012	Seiris elasid muiste horiidid , aga Eesavi järglased tõrjusid need välja , hävitasid endi eest ja asusid nende asemele , nõnda nagu Iisrael talitas oma pärusmaaga , mille Issand neile andis .
05002013	' Võtke nüüd kätte ja minge üle Seredi jõe ! ' Ja me läksime üle Seredi jõe .
05002014	Ja aega , mis kulus meie rännakuks Kaades-Barneast , kuni me ületasime Seredi jõe , oli kolmkümmend kaheksa aastat ; seniks oli hävinud kogu see sugupõlv , kõik sõjamehed leerist , nagu Issand neile oli vandunud .
05002015	Oli ju Issanda käsi olnud nende vastu , hävitades nad leerist viimseni .
05002016	Ja kui kõik sõjamehed olid otsa saanud , olles rahva hulgast surnud ,
05002017	siis rääkis Issand minuga , öeldes :
05002018	' Sa lähed nüüd läbi Moabi maa-alast , Aarist ,
05002019	ja ligined ammonlastele ; ära kimbuta neid ja ära taple nende vastu , sest ma ei anna sulle midagi pärandiks ammonlaste maast , kuna ma olen selle andnud pärandiks Loti järglastele . '
05002020	Ka seda peetakse refalaste maaks ; seal elasid muiste refalased , aga ammonlased hüüdsid neid samsummideks :
05002021	suur , arvurikas ja pikakasvuline rahvas nagu anaklased . Aga Issand hävitas nad ammonlaste eest , kes ajasid nad ära ja asusid nende asemele ,
05002022	nõnda nagu ta oli teinud Eesavi järglaste heaks , kes elasid Seiris , kelle eest ta hävitas horiidid , nõnda et nad ajasid need ära ja asuvad nende asemel kuni tänapäevani .
05002023	Ja aviidid , kes elasid külades kuni Assani , hävitati kaftoorlaste poolt , kes tulid Kaftoorist ja asusid nende asemele .
05002024	' Võtke kätte , asuge teele ja minge üle Arnoni jõe ! Vaata , ma annan su kätte emorlase Siihoni , Hesboni kuninga ja tema maa . Alustage vallutamist ja tapelge ta vastu sõjas !
05002025	Juba täna ma hakkan panema hirmu ja kartust sinu ees rahvaste peale kogu taeva all : kui nad kuulevad kuuldust sinust , siis nad vabisevad ja värisevad su ees . '
05002026	Ja ma läkitasin käskjalad Kedemoti kõrbest Hesboni kuninga Siihoni juurde rahusõnumitega , öeldes :
05002027	' Ma tahan su maast läbi minna . Ma käin ainult mööda teed , ma ei kaldu paremat ega vasakut kätt .
05002028	Müü mulle raha eest rooga söömiseks ja anna mulle raha eest vett joomiseks ! Ma tahan ainult jala läbi minna ,
05002029	nagu mind lubasid teha Eesavi järglased , kes elavad Seiris , ja moabid , kes elavad Aaris , kuni ma jõuan üle Jordani maale , mille Issand , meie Jumal , meile annab ! '
05002030	Aga Siihon , Hesboni kuningas , ei tahtnud meid läbi lasta , sest Issand , su Jumal , paadutas ta vaimu ja tegi ta südame kõvaks , et anda teda su kätte , nagu see nüüd ongi sündinud .
05002031	Ja Issand ütles mulle : ' Vaata , ma hakkan su kätte andma Siihonit ja tema maad . Hakka seda vallutama , ta maad omandama ! '
05002032	Ja Siihon tuli välja meie vastu , tema ja kogu ta rahvas , taplusesse Jahsasse .
05002033	Aga Issand , meie Jumal , andis tema meie kätte ja me lõime teda ja ta poegi ja kogu ta rahvast .
05002034	Ja me vallutasime siis kõik ta linnad ja hävitasime sootuks kõik linna mehed , naised ja lapsed ; me ei jätnud alles ühtegi põgenikku .
05002035	Me riisusime endile ainult karjad , samuti saagi vallutatud linnadest .
05002036	Aroerist , mis on Arnoni jõe kaldal , ja jõeorus olevast linnast kuni Gileadini ei olnud linna , mis oleks olnud meile kõrge . Selle kõik andis Issand , meie Jumal , meie kätte .
05002037	Üksnes ammonlaste maad sa ei puudutanud , kogu Jabboki jõe äärt , ja mäestikulinnu ega muud , mida Issand , meie Jumal , oli keelanud .
05003001	Siis me pöördusime ja läksime üles mööda Baasani teed . Ja Oog , Baasani kuningas , tuli välja meie vastu , tema ja kogu ta rahvas , taplusesse Edreisse .
05003002	Ja Issand ütles mulle : ' Ära karda teda , sest ma annan su kätte tema ja kogu ta rahva ning maa ! Talita temaga , nagu sa talitasid Siihoniga , emorlaste kuningaga , kes elas Hesbonis ! '
05003003	Ja Issand , meie Jumal , andis meie kätte ka Baasani kuninga Oogi ja kogu ta rahva ; ja me lõime teda , laskmata põgeneda ainsatki .
05003004	Ja me vallutasime siis kõik ta linnad ; ei olnud linna , mida me temalt ei võtnud : kuuskümmend linna , kogu Argobi piirkonna , Oogi kuningriigi Baasanis .
05003005	Kõik need linnad olid kindlustatud kõrge müüriga , väravate ja riividega , peale lahtiste linnade , mida oli suur hulk .
05003006	Ja me hävitasime need sootuks , nagu me talitasime Siihoniga , Hesboni kuningaga , hävitades sootuks kõik linnade mehed , naised ja lapsed ,
05003007	aga kõik karjad ja linnadest saadava saagi me riisusime enestele .
05003008	Tol korral me võtsime kahe emorlaste kuninga käest selle maa , mis on siinpool Jordanit Arnoni jõest kuni Hermoni mäeni -
05003009	siidonlased hüüavad Hermonit Sirjoniks , aga emorlased hüüavad seda Seniiriks - ,
05003010	kõik lausikmaa linnad ja kogu Gileadi ja kogu Baasani kuni Salkani ja Edreini , Oogi kuningriigi linnad Baasanis .
05003011	Sest ainult Oog , Baasani kuningas , oli järele jäänud viimseist refalasist . Vaata , tema säng , raudsäng , eks see ole ammonlaste Rabbas ? See on üheksa küünart pikk ja neli küünart lai , hariliku küünra järgi .
05003012	Selle maa me võtsime tol korral oma valdusesse ; maa , alates Aroerist , mis on Arnoni jõe ääres , ja poole Gileadi mäestikust ning selle linnad andsin ma ruubenlastele ja gaadlastele .
05003013	Ja ülejäänud Gileadi ja kogu Baasani , Oogi kuningriigi , andsin ma Manasse poolele suguharule , kogu Argobi piirkonna ; kogu seda Baasanit hüütakse refalaste maaks .
05003014	Jair , Manasse poeg , võttis kogu Argobi piirkonna gesurlaste ja maakatlaste piirini ja nimetas selle osa Baasanit oma nime järgi ' Jairi telklaagriteks ' , nagu see on tänapäevani .
05003015	Ja Maakirile ma andsin Gileadi .
05003016	Ja ruubenlastele ja gaadlastele ma andsin Gileadist kuni Arnoni jõeni , jõe keskjooksuni - see on piiriks , ja kuni Jabboki jõeni , ammonlaste piirini ,
05003017	ja lausikmaa ja Jordani ja piirkonna Kinneretist kuni lausikmaa mereni , Soolamereni allpool Pisgaa järsakut päikesetõusu pool .
05003018	Ja ma käskisin tol korral teid , öeldes : ' Issand , teie Jumal , on andnud teile pärandiks selle maa . Minge , kõik vahvad mehed , relvastatult oma vendade Iisraeli laste ees !
05003019	Ainult teie naised ja lapsed ning karjad - ma tean , et teil on palju loomi - jäägu linnadesse , mis ma teile olen andnud ,
05003020	kuni Issand annab rahu teie vendadele , nõnda nagu teilegi , ja nemadki on vallutanud maa , mille Issand , teie Jumal , annab neile teisel pool Jordanit . Siis pöördugu igaüks tagasi oma maaomandile , mille ma teile olen andnud . '
05003021	Ja ma käskisin tol korral Joosuat , öeldes : ' Sinu silmad on näinud kõike , mis Issand , teie Jumal , on teinud nende kahe kuningaga : nõnda teeb Issand iga kuningriigiga , millest sa läbi lähed .
05003022	Ärge kartke neid , sest Issand , teie Jumal , sõdib ise teie eest ! '
05003023	Ja ma anusin tol korral Issandat , öeldes :
05003024	' Issand Jumal ! Sina oled oma sulasele hakanud näitama oma suurust ja oma vägevat kätt . Kas on jumalat taevas või maa peal , kes suudaks teha sinu tegusid ja vägitöid ?
05003025	Lase mind ometi minna ja näha seda head maad , mis on teisel pool Jordanit , teisel pool seda ilusat mäestikku ja Liibanoni ! '
05003026	Aga Issand vihastus mu peale teie pärast ega kuulnud mind . Ja Issand ütles mulle : ' Küllalt sulle ! Ära enam räägi mulle sellest asjast !
05003027	Mine üles Pisgaa tippu ja tõsta oma silmad lääne ja põhja ja lõuna ja ida poole ja vaata silmaga , sest üle selle Jordani sina ei lähe .
05003028	Ja anna Joosuale käsk ja kinnita teda , sest tema läheb üle selle rahva ees ja tema annab neile pärisosaks maa , mida sa näed ! '
05003029	Ja me jäime orgu Beet-Peori kohale .
05004001	Ja nüüd , Iisrael , kuule määrusi ja seadlusi , mida mina teid õpetan pidama , et te elaksite ja läheksite ning päriksite maa , mille Issand , teie vanemate Jumal , teile annab .
05004002	Ärge lisage midagi sellele , milleks mina teid kohustan , ja ärge võtke midagi ära , vaid pidage Issanda , oma Jumala käske , mis mina teile annan !
05004003	Teie silmad on näinud , mida Issand tegi Baal-Peoriga , sest igaühe , kes käis Baal-Peori järel , hävitas Issand , su Jumal , sinu keskelt .
05004004	Aga teie , kes hoidsite Issanda , oma Jumala poole , olete tänapäeval kõik elus .
05004005	Vaata , ma olen teile õpetanud määrusi ja seadlusi , nagu Issand , mu Jumal , mind on käskinud , et te teeksite nõnda sellel maal , mida te lähete pärima .
05004006	Pidage neid ja tehke nende järgi , sest see on teie tarkus ja teie mõistus rahvaste silmis , kes ütlevad kõiki neid seadusi kuuldes : ' See suur rahvas on tõesti tark ja mõistlik rahvas ! '
05004007	Sest kas on teist suurt rahvast , kellele jumalad on nii lähedal nagu Issand , meie Jumal , iga kord kui me teda hüüame ?
05004008	Ja kas on teist suurt rahvast , kellel on nii õiglased määrused ja seadlused , nagu kogu see Seadus , mille ma täna panen teie ette ?
05004009	Ole ainult valvel ja hoia väga oma hinge , et sa ei unustaks neid asju , mida su silmad on näinud , ja et need ei lahkuks su südamest kogu su eluaja , ja kuuluta oma lastele ja lastelastele ,
05004010	mis sündis päeval , mil sa seisid Issanda , oma Jumala ees Hoorebil , kui Issand mulle ütles : ' Kogu mulle rahvas kokku ja ma annan neile kuulda oma sõnu , et nad õpiksid mind kartma , niikaua kui nad elavad maa peal , ja õpetaksid seda oma lastelegi . '
05004011	Ja te astusite ligi ning seisite mäe all , mägi aga põles tules taeva südameni , ümber tume pilv ja pimedus .
05004012	Ja Issand rääkis teiega tule keskelt . Te kuulsite sõnade kõla , aga te ei näinud kuju , oli ainult hääl .
05004013	Ja tema tegi teile teatavaks oma seaduse , mida ta käskis teid täita - need kümme käsku ; ja ta kirjutas need kahele kivilauale .
05004014	Ja mind käskis Issand tol korral õpetada teile määrusi ja seadlusi , et te teeksite nende järgi sellel maal , mida te lähete pärima .
05004015	Hoidke seepärast väga oma hingi , sest te ei näinud mingit kuju , siis kui Issand rääkis teiega Hoorebil tule keskelt ,
05004016	et te ei tee pahasti ega valmista enestele nikerdatud kuju , mõnda jumalakuju , mehe või naise kujutist ,
05004017	mõne maapealse looma kujutist , mõne taeva all lendava tiivulise linnu kujutist ,
05004018	mõne maad mööda roomaja kujutist , mõne kala kujutist , kes on maa all vees ,
05004019	ja et sa mitte , kui sa tõstad oma silmad taeva poole ja näed päikest ja kuud ja tähti , kogu taevaväge , ei lase ennast eksitada kummardama ja teenima neid , mis Issand , su Jumal , on andnud kõigile rahvaile kogu taeva all .
05004020	On ju Issand teid võtnud ja välja toonud rauasulatusahjust Egiptusest , et saaksite tema pärisrahvaks , nagu nüüd ongi sündinud .
05004021	Aga Issand vihastus mu peale teie pärast ja vandus , et mina ei lähe üle Jordani ega jõua sellele heale maale , mille Issand , su Jumal , annab sulle pärisosaks ,
05004022	vaid et mina pean surema siin maal . Mina ei lähe üle Jordani , teie aga lähete ja pärite selle hea maa .
05004023	Hoidke , et te ei unusta Issanda , oma Jumala seadust , mille ta andis teile , et te ei valmistaks endile nikerdatud kuju , ei mingit kujutist , mida Issand , su Jumal , sind on keelanud teha ,
05004024	sest Issand , su Jumal , on hävitav tuli , püha vihaga Jumal !
05004025	Kui sulle sünnib lapsi ja lapselapsi ja te ise saate maal vanaks , ja kui te siis toimite kõlvatult ja valmistate mingisuguse asja nikerdatud kuju ja teete , mis on paha Issanda , su Jumala silmis , ja vihastate teda ,
05004026	siis ma kutsun täna teie vastu tunnistajaiks taeva ja maa , et te tõesti varsti hävite sellelt maalt , mida te lähete pärima üle Jordani . Te ei ela seal kaua , vaid teid hävitatakse tõesti !
05004027	Issand pillutab teid rahvaste sekka ja teid jääb üle pisut inimesi rahvaste seas , kuhu Issand teid viib .
05004028	Ja seal te teenite jumalaid , kes on inimese kätetöö , puu ja kivi , kes ei näe ega kuule , ei söö ega tunne lõhna .
05004029	Siis te otsite sealt Issandat , oma Jumalat , ja sa leiad ta , kui sa teda otsid kõigest oma südamest ja kõigest oma hingest .
05004030	Kui sul on kitsas käes ja kõik need asjad tabavad sind tulevasil päevil , siis pöördud sa Issanda , oma Jumala poole ja kuulad tema häält .
05004031	Sest Issand , su Jumal , on halastaja Jumal : ta ei jäta sind maha ega hävita sind , ja ta ei unusta lepingut su vanematega , mille ta neile vandega andis .
05004032	Küsi ometi endistelt aegadelt , mis on olnud enne sind , alates päevast , mil Jumal lõi maa peale inimese , ja küsi taeva äärest ääreni , kas on kunagi sündinud niisugust suurt asja või kas on iganes kuuldud sellesarnast ?
05004033	Kas on ükski rahvas kuulnud Jumala häält rääkivat tule keskelt , nõnda nagu sina oled kuulnud , ja siiski jäänud elama ?
05004034	Või kas on mõni jumal üritanud tulla võtma enesele ühte rahvast teise rahva keskelt katsumiste , tunnustähtede ja imetegudega , sõja ja vägeva käe ja väljasirutatud käsivarre abil , ja suurte hirmutuste abil , nõnda nagu Issand , teie Jumal , tegi teiega Egiptuses sinu silma ees ?
05004035	Sina ise oled seda näinud , et sa teaksid , et Issand on Jumal ; ei ole ühtegi teist peale tema !
05004036	Taevast on ta sind lasknud kuulda oma häält , et sind õpetada , ja maa peal on ta sulle näidanud oma suurt tuld , ja sa oled kuulnud tema sõnu tule keskelt .
05004037	Sellepärast et ta armastas su vanemaid ja valis nende järglased pärast neid , ja et ta ise viis sind oma suure rammuga Egiptusest välja ,
05004038	ajades su eest ära rahvad , suuremad ja vägevamad sinust , et sind viia ja sulle anda pärisosaks nende maa , nagu see tänapäeval on ,
05004039	siis tea täna ja talleta oma südames , et Issand on Jumal ülal taevas ja all maa peal , teist ei ole !
05004040	Ja sa pead pidama tema seadlusi ja käske , mis ma täna sulle annan , et sinul ja su lastel pärast sind võiks olla hea põli ja et sa võiksid pikendada oma päevi sellel maal , mille Issand , su Jumal , annab sulle igaveseks ! '
05004041	Siis Mooses valis kolm linna teisel pool Jordanit , päikesetõusu pool ,
05004042	et sinna võiks põgeneda tapja , kes oma ligimese on tapnud kogemata ja ilma teda varem vihkamata ; põgenedes ühte neist linnadest , ta võib jääda elama :
05004043	Beser kõrbes , lagedal maal , ruubenlastele , Raamot Gileadis gaadlastele ja Goolan Baasanis manasselastele .
05004044	See on see Seadus , mille Mooses esitas Iisraeli lastele ,
05004045	need on need tunnistused , määrused ja seadlused , mis Mooses andis Iisraeli lastele , kui nad Egiptusest olid lahkunud ,
05004046	teisel pool Jordanit orus Beet-Peori kohal , emorlaste kuninga Siihoni maal , kes elas Hesbonis , keda Mooses ja Iisraeli lapsed lõid , kui nad Egiptusest lahkusid .
05004047	Nad vallutasid tema maa ja Baasani kuninga Oogi maa , kahe emorlaste kuninga maa , kes olid teisel pool Jordanit , päikesetõusu pool ,
05004048	alates Aroerist , mis on Arnoni jõe ääres , ja kuni Siioni mäeni , see on Hermonini ,
05004049	ja kogu lausikmaa teisel pool Jordanit , ida pool , ja kuni lausikmaa mereni Pisgaa järsaku all .
05005001	Ja Mooses kutsus kokku kogu Iisraeli ning ütles neile : ' Kuule , Iisrael , määrusi ja seadlusi , millest ma täna teie kuuldes räägin , ja õppige neid ja olge hoolsad neid täitma !
05005002	Issand , meie Jumal , andis meile Hoorebil seaduse .
05005003	Mitte meie vanemaile ei andnud Issand seda seadust , vaid meile , kes me kõik siin täna elus oleme .
05005004	Palgest palgesse rääkis Issand teiega mäel tule keskelt .
05005005	Mina seisin tol korral Issanda ja teie vahel , et teile kuulutada Issanda sõna , sest te kartsite tuld ega läinud üles mäele . Ta ütles :
05005006	' Mina olen Issand , sinu Jumal , kes tõi sind välja Egiptusemaalt orjusekojast .
05005007	Sul ei tohi olla muid jumalaid minu palge kõrval !
05005008	Sa ei tohi enesele teha kuju ega mingisugust pilti sellest , mis on ülal taevas , ega sellest , mis on all maa peal , ega sellest , mis on maa all vees !
05005009	Sa ei tohi neid kummardada ega neid teenida , sest mina , Issand , sinu Jumal , olen püha vihaga Jumal , kes vanemate süü nuhtleb laste kätte kolmanda ja neljanda põlveni neile , kes mind vihkavad ,
05005010	aga kes heldust osutab tuhandeile neile , kes mind armastavad ja mu käske peavad .
05005011	Sa ei tohi Issanda , oma Jumala nime asjata suhu võtta , sest Issand ei jäta seda nuhtlemata , kes tema nime asjata suhu võtab !
05005012	Pea meeles , et sa pead pühitsema hingamispäeva , nõnda nagu Issand , su Jumal , sind on käskinud !
05005013	Kuus päeva tee tööd ja toimeta kõiki oma talitusi ,
05005014	aga seitsmes päev on Issanda , sinu Jumala hingamispäev ! Siis sa ei tohi toimetada ühtegi talitust , ei sa ise ega su poeg ja tütar , ei su sulane ega teenija , ei su härg ega eesel või mõni muu su loomadest , ka mitte võõras , kes on su väravais , et su sulane ja teenija saaksid hingata nagu sina .
05005015	Ja pea meeles , et sa olid ori Egiptusemaal ja et Issand , su Jumal , tõi sind sealt välja vägeva käega ja väljasirutatud käsivarrega ; sellepärast on Issand , su Jumal , käskinud sind pidada hingamispäeva .
05005016	Sa pead austama oma isa ja ema , nõnda nagu Issand , su Jumal , sind on käskinud , et su päevi pikendataks ja et su käsi hästi käiks sellel maal , mille Issand , su Jumal , sulle annab !
05005017	Sa ei tohi tappa !
05005018	Sa ei tohi abielu rikkuda !
05005019	Sa ei tohi varastada !
05005020	Sa ei tohi tunnistada oma ligimese vastu valetunnistajana !
05005021	Sa ei tohi himustada oma ligimese naist ! Sa ei tohi himustada oma ligimese koda , tema põldu , sulast ja teenijat , härga ja eeslit ega midagi , mis su ligimese päralt on ! '
05005022	Need sõnad rääkis Issand mäe peal valju häälega tervele teie kogudusele tule , pilve ja pimeduse seest ega lisanud midagi juurde . Ja ta kirjutas need kahele kivilauale ning andis need minule .
05005023	Ja kui te kuulsite seda häält pimedusest , samal ajal kui mägi põles tules , siis te tulite minu juurde , kõik teie suguharude peamehed ja vanemad ,
05005024	ja ütlesite : ' Vaata , Issand , meie Jumal , on meile näidanud oma auhiilgust ja suurust , ja me oleme kuulnud ta häält tule seest . Sel päeval me nägime , et Jumal räägib inimesega , aga too jääb elama .
05005025	Nüüd aga , miks peame surema ? Sest see suur tuli põletab meid ära . Kui me veel edasi kuuleme Issanda , oma Jumala häält , siis me sureme .
05005026	Sest kes kõigest lihast on nagu meie kuulnud elava Jumala häält rääkivat tule seest ja on jäänud elama ?
05005027	Mine sina lähedale ja kuule kõike , mis Issand , meie Jumal , ütleb ; ja sina räägi meile kõik , mis Issand , meie Jumal , sulle ütleb , siis me kuulame ja teeme nõnda ! '
05005028	Ja Issand kuulis teie valje sõnu , kui te minuga rääkisite , ja Issand ütles mulle : ' Ma olen kuulnud selle rahva valje sõnu , mis nad sulle ütlesid . See kõik on hea , mis nad on rääkinud .
05005029	Oleks neil ometi niisugune süda , et nad mind kardaksid ja peaksid alati kõiki mu käske , et nende ja nende laste käsi igavesti hästi käiks !
05005030	Mine ütle neile : Minge tagasi oma telkide juurde !
05005031	Aga sina jää siia minu juurde ja ma ütlen sulle kõik need käsud , määrused ja seadlused , mis sa neile pead õpetama , et nad teeksid nende järgi sellel maal , mille ma annan neile pärida . '
05005032	Täitke siis neid hoolsasti , nagu Issand , teie Jumal , teid on käskinud , ärge pöörduge paremale ega vasakule
05005033	kogu sellel teel , mida Issand , teie Jumal , teid on käskinud käia , et te jääksite elama , et teie käsi hästi käiks ja te pikendaksite oma päevi sellel maal , mille te pärite .
05006001	Ja need on käsud , määrused ja seadlused , mida Issand , teie Jumal , käskis teile õpetada täitmiseks maal , kuhu te lähete , et seda pärida ,
05006002	selleks , et sa kardaksid Issandat , oma Jumalat , pidades kõiki tema määrusi ja käske , mis mina sulle andsin , sina ja su poeg ja su pojapoeg , kogu oma eluaja ja et su päevi pikendataks .
05006003	Nüüd siis kuule , Iisrael , ja täida seda hoolsasti , et su käsi hästi käiks ja et teid saaks väga palju , nagu Issand , su vanemate Jumal , on sulle lubanud maal , mis piima ja mett voolab .
05006004	Kuule , Iisrael ! Issand , meie Jumal Issand , on ainus .
05006005	Armasta Issandat , oma Jumalat , kõigest oma südamest ja kõigest oma hingest ja kõigest oma väest !
05006006	Ja need sõnad , mis ma täna sulle annan , jäägu su südamesse !
05006007	Kinnita neid oma lastele kõvasti ja kõnele neist kojas istudes ja teed käies , magama heites ja üles tõustes !
05006008	Seo need märgiks oma käe peale ja olgu need naastuks su silmade vahel !
05006009	Kirjuta need oma koja piitjalgadele ja väravatele !
05006010	Ja kui Issand , su Jumal , viib sind sellele maale , mille ta vandega su vanemaile , Aabrahamile , Iisakile ja Jaakobile , on tõotanud sulle anda - suured ja head linnad , mida sa pole ehitanud ,
05006011	ja kõike head täis kojad , mida sa pole täitnud , ja raiutud kaevud , mida sa pole raiunud , viinamäed ja õlipuud , mida sa pole istutanud - ja kui sa oled söönud ja su kõht on täis saanud ,
05006012	siis hoia , et sa ei unusta Issandat , kes tõi sind välja Egiptusemaalt orjusekojast !
05006013	Karda Issandat , oma Jumalat , ja teeni teda ning vannu tema nime juures !
05006014	Ärge käige teiste rahvaste jumalate järel , kes asuvad teie ümber ,
05006015	sest Issand , su Jumal , on püha vihaga Jumal sinu keskel , et Issanda , su Jumala viha ei süttiks põlema su vastu ega hävitaks sind maa pealt !
05006016	Ärge ajage kiusu Issandaga , oma Jumalaga , nagu te temaga Massas kiusu ajasite !
05006017	Pidage kindlasti Issanda , oma Jumala käske ja tema tunnistusi ning seadlusi , mis ta sulle on andnud ,
05006018	ja tee , mis õige ja hea on Issanda silmis , et su käsi hästi käiks ja sa võiksid minna ning pärida selle hea maa , mille Issand su vanemaile on vandega tõotanud ,
05006019	ajades ära kõik sinu vaenlased su eest , nagu Issand on lubanud !
05006020	Kui su poeg sinult tulevikus küsib , öeldes : Mis tunnistused ja määrused ja seadlused need on , mis Issand , meie Jumal , teile on andnud ,
05006021	siis vasta oma pojale : Me olime vaarao orjad Egiptuses , aga Issand tõi meid vägeva käega Egiptusest välja .
05006022	Ja Issand tegi tunnustähti ning suuri ja hukatuslikke imetegusid meie silme ees Egiptuses vaarao ja kogu ta koja vastu ,
05006023	meid aga tõi ta sealt välja , et meid viia sellele maale , mille ta meie vanemaile oli vandega tõotanud , ja see maa meile anda .
05006024	Ja Issand käskis meid teha kõigi nende seadluste järgi , karta Issandat , meie Jumalat , et meie käsi alati hästi käiks , et ta hoiaks meid elus , nagu see tänapäeval ongi .
05006025	Ja see on meile õiguseks , kui me täidame hoolsasti kõiki neid käske Issanda , meie Jumala ees , nagu ta meid on käskinud .
05007001	Kui Issand , su Jumal , viib sind sellele maale , mida sa lähed pärima , ja ta ajab sinu eest ära paljud rahvad : hetid , girgaaslased , emorlased , kaananlased , perislased , hiivlased ja jebuuslased , seitse rahvast , suuremad ja vägevamad sinust ,
05007002	ja kui Issand , su Jumal , annab nad sinu kätte ja sa lööd neid , siis hävita nad sootuks : ära tee nendega lepingut ja ära anna neile armu !
05007003	Ja ära saa nendega langudeks ; oma tütart ära anna tema pojale ja tema tütart ära võta oma pojale ,
05007004	sest ta ahvatleb su poja loobuma minu järelt ja teenima teisi jumalaid . Siis süttib Issanda viha põlema teie vastu ja ta hävitab sind kiiresti .
05007005	Aga talitage nendega nõnda : kiskuge maha nende altarid , purustage nende ebaususambad , raiuge katki nende viljakustulbad ja põletage tules nende jumalakujud !
05007006	Sest sa oled Issandale , oma Jumalale , pühitsetud rahvas ; Issand , su Jumal , on sind valinud olema temale omandrahvaks kõigist rahvaist , kes maa peal on .
05007007	Mitte , et te olete suurim kõigist rahvaist , ei ole Issand teid eelistanud ja valinud , ei , te olete ju väikseim kõigist rahvaist ,
05007008	vaid sellepärast et Issand teid armastas ja tahtis pidada vannet , mille ta oli andnud teie vanemaile , tõi Issand teid vägeva käega välja ja lunastas sind orjusekojast vaarao , Egiptuse kuninga käest .
05007009	Ja tea , et Issand , su Jumal , on Jumal , ustav Jumal , kes lepingut peab ja heldust osutab tuhandenda põlveni neile , kes teda armastavad ja tema käske peavad ,
05007010	aga kes tasub oma vihkajaile otsemaid , hävitades nemad ; ta ei viivita oma vihkaja ees , vaid tasub temale kohe .
05007011	Pea seepärast neid käske , määrusi ja seadlusi , mis ma täna sulle annan , et sa neid täidaksid !
05007012	Ja kui te võtate kuulda neid seadusi ja peate neid ja teete nende järgi , siis peab Issand , su Jumal , sinuga lepingut ja osutab heldust , mida ta su vanemaile on vandega tõotanud .
05007013	Ja tema armastab sind ja õnnistab sind ning teeb sind paljuks ; ta õnnistab su ihusugu ja su maa vilja , su teravilja , su veinivirret ja su õli , su veiste poegimist ning su lammaste ja kitsede kasvatust sellel maal , mille ta vandega su vanemaile on tõotanud sulle anda .
05007014	Õnnistatud oled sa rohkem kui kõik rahvad : ei ole su hulgas sigimatut , ei meest ega naist , ka mitte su loomade hulgas !
05007015	Ja Issand võtab sinult ära kõik haigused ega pane su peale ainsatki Egiptuse kurjadest taudidest , mida sa tunned , vaid laseb need osaks saada kõigile , kes sind vihkavad .
05007016	Ja hävita ära kõik rahvad , keda Issand , su Jumal , sulle annab ; su silm ärgu andku neile armu ! Ja sa ei tohi teenida nende jumalaid , sest see saaks sulle püüdepaelaks !
05007017	Kui sa ütled oma südames : Need rahvad on minust suuremad , kuidas ma suudan nad ära ajada ?
05007018	Ära siiski karda neid ; tuleta ikka meelde , mida Issand , su Jumal , tegi vaaraole ja kõigile egiptlastele ,
05007019	neid suuri katsumusi , mida sa nägid oma silmaga , ja tunnustähti ja imetegusid , ja vägevat kätt ja väljasirutatud käsivart , millega Issand , su Jumal , tõi sind välja . Nõnda teeb Issand , sinu Jumal , kõigile neile rahvastele , keda sa kardad .
05007020	Samuti läkitab Issand , su Jumal , neile masenduse , kuni on kadunud need , kes on järele jäänud , ja need , kes endid on sinu eest peitnud .
05007021	Ära kohku nende ees , sest Issand , sinu Jumal , on su keskel , suur ja kardetav Jumal !
05007022	Issand , su Jumal , ajab need rahvad su eest ära vähehaaval ; sa ei tohi neid kiiresti hävitada , et sulle ei sigineks palju metsloomi .
05007023	Issand , su Jumal , annab nad su kätte ja viib nad suurde segadusse , kuni nad hävitatakse .
05007024	Ta annab nende kuningad su kätte ja sa pead kaotama nende nimed taeva alt ; ükski ei saa seista sinu vastu , kuni sa nad hävitad .
05007025	Nende jumalakujud põletage tules ; ära himusta hõbedat ja kulda nende pealt ja ära võta seda enesele , et sind sellega ei võrgutataks , sest see on jäledus Issandale , su Jumalale !
05007026	Ära vii niisugust jäledust oma kotta , et sinagi ei saaks neetuks nagu see ; sa pead seda ülimalt põlgama ja jälestama , sest see on neetud asi !
05008001	Pidage hoolsasti kõiki käske , mis ma täna sulle annan , et te jääksite elama ja paljuneksite ning läheksite ja päriksite maa , mille Issand on vandega tõotanud teie vanemaile !
05008002	Ja tuleta meelde kogu teekonda , mida Issand , su Jumal , sind on lasknud käia need nelikümmend aastat kõrbes , et sind alandada , et sind proovile panna , et teada saada , mis on su südames : kas sa pead tema käske või mitte !
05008003	Tema alandas sind ja laskis sind nälgida , ja ta söötis sind mannaga , mida ei tundnud sina ega su vanemad , et teha sulle teatavaks , et inimene ei ela üksnes leivast , vaid inimene elab kõigest , mis lähtub Issanda suust .
05008004	Su riided ei kulunud seljas ega paistetanud su jalg need nelikümmend aastat .
05008005	Sa pead tundma oma südames , et nagu mees karistab oma poega , nõnda karistab sind Issand , su Jumal .
05008006	Pea Issanda , oma Jumala käske , käies tema teedel ja kartes teda !
05008007	Sest Issand , su Jumal , viib sind heale maale , veeojade , allikate ja sügavate vete maale , mis voolavad orgudes ja mägedes ,
05008008	nisu , odra , viinapuude , viigipuude , granaatõunapuude , õlipuude ja mee maale ,
05008009	maale , kus sa ei söö leiba kehvuses , kus sul midagi ei puudu , maale , mille kivid on raud ja mille mägedest sa saad raiuda vaske .
05008010	Kui sa sööd ja su kõht saab täis , siis kiida Issandat , oma Jumalat , hea maa pärast , mille ta sulle andis !
05008011	Hoia , et sa ei unusta Issandat , oma Jumalat , jättes pidamata tema käsud , seadlused ja määrused , mis ma täna sulle annan ,
05008012	et kui sa sööd ja su kõht saab täis , ja sa ehitad ilusad kojad ning elad neis ,
05008013	kui su veised , lambad ja kitsed sigivad , su hõbe ja kuld rohkeneb ja kõik , mis sul on , kasvab ,
05008014	et su süda siis ei lähe suureliseks ja sa ei unusta Issandat , oma Jumalat , kes tõi sind välja Egiptusemaalt orjusekojast ,
05008015	kes juhtis sind suures ja kardetavas mürkmadudega ja skorpionidega kõrbes , põuases paigas , kus ei olnud vett , kes laskis sulle vett voolata ränikivikaljust ,
05008016	kes söötis sind kõrbes mannaga , mida su vanemad ei tundnud , et sind alandada ja proovile panna , et viimaks teha sulle head !
05008017	Ja ära ütle oma südames : Mu oma jõud ja mu käe ramm on soetanud mulle selle varanduse ,
05008018	vaid tuleta meelde Issandat , oma Jumalat , et see on tema , kes annab sulle jõu varanduse soetamiseks , et kinnitada lepingut , mille ta vandudes tegi su vanematega , mis nüüd ongi teostunud !
05008019	Aga kui sa unustad Issanda , oma Jumala , ja käid teiste jumalate järel ja teenid neid ning kummardad nende ees , siis ma tunnistan täna teile , et te tõesti hukkute .
05008020	Nagu rahvad , keda Issand teie eest hävitab , nõnda hävite ka teie , kui te ei võta kuulda Issanda , oma Jumala häält .
05009001	Kuule , Iisrael ! Sa lähed nüüd üle Jordani , et minna alistama rahvaid , kes on suuremad ja vägevamad sinust , linnu , suuri ja taevani kindlustatuid ,
05009002	suurt ja pikakasvulist rahvast , anaklasi , keda sa tunned ja kellest sa oled kuulnud : ' Kes suudaks seista anaklaste ees ? '
05009003	Tea siis nüüd , et Issand , su Jumal , on see , kes käib su ees nagu hävitav tuli ; tema hävitab neid ja alandab nad su ees - siis ajad sa nad ära ja hukkad kiiresti , nõnda nagu Issand sulle on öelnud .
05009004	Kui Issand , su Jumal , ajab nad ära su eest , siis ära mõtle oma südames , öeldes : ' Minu õigsuse pärast on Issand mind toonud pärima seda maad ! ' , vaid nende rahvaste jumalakartmatuse pärast ajab Issand nad ära su eest .
05009005	Mitte oma õigsuse ja südame siiruse pärast ei pääse sa nende maad pärima , vaid nende rahvaste jumalakartmatuse pärast ajab Issand , su Jumal , nad ära su eest , et pidada , mida Issand on vandega tõotanud su vanemaile , Aabrahamile , Iisakile ja Jaakobile .
05009006	Tea siis , et mitte sinu õigsuse pärast ei anna Issand , su Jumal , sulle pärimiseks seda head maad , sest sa oled kangekaelne rahvas !
05009007	Tuleta meelde , ära unusta , kuidas sa kõrbes vihastasid Issandat , oma Jumalat ! Sellest päevast alates , mil sa lahkusid Egiptusemaalt , kuni teie tulekuni siia paika , olete osutanud vastupanu Issandale .
05009008	Juba Hoorebil te pahandasite Issandat ja Issand vihastus teie peale , tahtes teid hävitada .
05009009	Kui ma läksin üles mäele vastu võtma kivilaudu , selle seaduse laudu , mille Issand teile oli andnud , siis jäin ma mäele neljakümneks päevaks ja neljakümneks ööks , leiba söömata ja vett joomata .
05009010	Ja Issand andis mulle kaks kivilauda , millele oli kirjutatud Jumala sõrmega , ja nende peal olid kõik sõnad , mis Issand oli kogunemispäeval teile rääkinud mäel tule seest .
05009011	Neljakümne päeva ja neljakümne öö pärast andis Issand mulle need kaks kivilauda , seaduselauda .
05009012	Ja Issand ütles mulle : ' Tõuse ja mine siit kähku alla , sest su rahvas , kelle sa tõid Egiptusest välja , teeb pahasti : nad on juba lahkunud sellelt teelt , mida ma neid käskisin käia - nad on endale valmistanud valatud kuju ! '
05009013	Ja Issand rääkis minuga , öeldes : ' Ma olen näinud seda rahvast , ja vaata , see on kangekaelne rahvas !
05009014	Jäta mind , ja ma hävitan nad ning kustutan nende nimed taeva alt , sinust aga teen ma vägevama ja suurema rahva kui see ! '
05009015	Siis ma pöördusin ja läksin mäelt alla : mägi põles tules ja mul oli kaks seaduselauda teine teises käes .
05009016	Ja ma vaatasin , ja ennäe , te olite teinud pattu Issanda , oma Jumala vastu : te olite endile valmistanud valatud vasika , olite kiiresti lahkunud teelt , mida Issand teid oli käskinud käia .
05009017	Siis ma haarasin need kaks lauda ja viskasin need ära oma käest ning lõin need puruks teie silme ees .
05009018	Ja ma heitsin maha Issanda ette , olles nagu eelmiselgi korral nelikümmend päeva ja nelikümmend ööd leiba söömata ja vett joomata kõigi teie pattude pärast , mis te olite teinud , tehes kurja Issanda silmis ja vihastades teda .
05009019	Sest ma kartsin seda viha ja raevu , mis Issandat oli vallanud teie vastu , nõnda et ta tahtis teid hävitada . Ja Issand kuulis mind ka veel seekord .
05009020	Ka Aaroni peale vihastus Issand väga , tahtes teda hävitada , ja ma palusin siis ka Aaroni eest .
05009021	Aga teie patutöö , mille te olite valmistanud , vasika , ma võtsin ja põletasin seda tulega , lõin selle puruks , jahvatasin hästi , kuni see sai peeneks põrmuks , ja viskasin selle põrmu jõkke , mis mäelt alla voolab .
05009022	Ka Tabeeras ja Massas ja Kibrot-Hattaavas te vihastasite Issandat .
05009023	Ja kui Issand teid läkitas Kaades-Barneast , öeldes : ' Minge ja vallutage maa , mille ma teile annan ! ' , siis te panite vastu Issanda , oma Jumala käsule , ei uskunud temasse ega kuulanud ta häält .
05009024	Te olete olnud Issandale vastupanijad , alates sellest päevast , mil tema teid tunneb .
05009025	Siis ma heitsin maha Issanda ette neiks neljakümneks päevaks ja neljakümneks ööks , sest Issand oli öelnud , et ta teid hävitab .
05009026	Ja ma palusin Issandat ning ütlesin : ' Issand Jumal , ära hukka oma rahvast ja oma pärisosa , kelle sa oled lunastanud oma suurusega ja kelle sa tõid Egiptusest välja vägeva käega !
05009027	Mõtle oma sulastele , Aabrahamile , Iisakile ja Jaakobile , ära pane tähele selle rahva kangust , ta nurjatust ja pattu ,
05009028	et ei öeldaks maal , kust sa meid välja tõid : ' Sellepärast et Issand ei suutnud neid viia sellele maale , mille ta neile oli lubanud , ja et ta neid vihkas , viis ta nad välja , et neid kõrbes surmata ! '
05009029	Ometi on nad ju sinu rahvas ja sinu pärisosa , kelle sa tõid välja oma suure rammuga ja väljasirutatud käsivarrega . '
05010001	Tol korral ütles Issand minule : ' Raiu enesele kaks kivilauda , endiste sarnased , ja tule mu juurde üles mäele ! Ja valmista enesele puulaegas !
05010002	Mina kirjutan laudadele need sõnad , mis olid endistel laudadel , mis sa puruks lõid , ja pane need laekasse ! '
05010003	Siis ma valmistasin akaatsiapuust laeka ja raiusin kaks kivilauda , endiste sarnased ; siis ma läksin üles mäele ja need kaks kivilauda olid mul käes .
05010004	Ja tema kirjutas laudadele endise kirja sarnaselt need kümme käsusõna , mis Issand oli kogunemispäeval teile kõnelnud mäe peal tule seest . Ja Issand andis need mulle .
05010005	Siis ma pöördusin ümber , tulin mäelt alla ja panin lauad laekasse , mille ma olin valmistanud , ja need jäid sinna , nagu Issand oli mulle käsu andnud .
05010006	Ja Iisraeli lapsed läksid teele Beerot-Bene-Jaakanist Mooserasse . Seal suri Aaron ja ta maeti sinna . Ja tema poeg Eleasar sai tema asemel preestriks .
05010007	Ja sealt läksid nad teele Gudgodasse , ja Gudgodast Jotbatasse , veeojade maale .
05010008	Sel ajal eraldas Issand Leevi suguharu kandma seaduselaegast , seisma Issanda palge ees , teenima teda ja õnnistama tema nimel kuni tänapäevani .
05010009	Sellepärast ei ole Leevil osa ega pärandit koos vendadega ; Issand on tema pärisosa , nagu Issand , su Jumal , temale on öelnud .
05010010	Ja ma viibisin mäel niisama kaua kui eelmisel korral , nelikümmend päeva ja nelikümmend ööd , ja Issand kuulis mind ka seekord : Issand ei tahtnud sind hukata .
05010011	Ja Issand ütles mulle : ' Võta kätte , käi teele minnes rahva ees , et nad läheksid ja päriksid maa , mille ma vandega nende vanemaile olen tõotanud neile anda ! '
05010012	Ja nüüd , Iisrael , mida nõuab Issand , su Jumal , sinult muud , kui et sa kardaksid Issandat , oma Jumalat , käiksid kõigil tema teedel ja armastaksid teda , ja et sa teeniksid Issandat , oma Jumalat , kõigest oma südamest ja kõigest oma hingest ,
05010013	et sa peaksid Issanda käske ja seadusi , mis ma täna sulle annan , et su käsi hästi käiks ?
05010014	Vaata , Issanda , su Jumala päralt on taevas ja taevaste taevas , maa ja kõik , mis seal on .
05010015	Üksnes sinu vanemaid on Issand eelistanud , armastades neid , ja on pärast neid valinud nende soo , see on teid , kõigi rahvaste seast , nagu see tänapäeval on .
05010016	Lõigake siis ümber oma südame eesnahk ja ärge enam tehke oma kaela kangeks ,
05010017	sest Issand , teie Jumal , on jumalate Jumal ja isandate Isand , suur , vägev ja kardetav Jumal , kes ei vaata isiku peale ega võta vastu meelehead ,
05010018	kes teeb õigust vaeslapsele ja lesknaisele ja kes armastab võõrast , andes temale leiba ja riiet .
05010019	Seepärast armastage võõrast , sest te olete ise olnud võõrad Egiptusemaal !
05010020	Issandat , oma Jumalat , pead sa kartma , teda pead sa teenima ja tema poole hoidma ning tema nime juures vanduma !
05010021	Tema on su kiitus ja tema on su Jumal , kes sulle on teinud neid suuri ja kohutavaid tegusid , mida su silmad on näinud .
05010022	Seitsmekümne hingega läksid su vanemad alla Egiptusesse , aga nüüd on Issand , su Jumal , teinud sind rohkuse poolest taevatähtede sarnaseks .
05011001	Armasta seepärast Issandat , oma Jumalat , ja pea alati , mida tuleb pidada , ta määrusi , seadlusi ja käske !
05011002	Ja teadke nüüd , sest see ei käi teie laste kohta , kes ei ole teadlikud ja kes ei ole näinud Issanda , teie Jumala karistust , tema suurust , tema vägevat kätt ja väljasirutatud käsivart ,
05011003	ega tema tunnustähti ja tegusid , mis ta tegi Egiptuses vaaraole , Egiptuse kuningale , ja kogu ta maale ,
05011004	ega seda , mis ta tegi Egiptuse sõjaväele , selle hobustele ja sõjavankritele , kui ta laskis Kõrkjamere vee voolata nende peale , kui nad teid taga ajasid ja Issand nad hukkas alatiseks ,
05011005	ega seda , mis ta tegi teile kõrbes , kuni teie jõudmiseni siia paika ,
05011006	ega seda , mis ta tegi Daatanile ja Abiramile , Ruubeni poja Eliabi poegadele , kui maa avas oma suu ja neelas kogu Iisraeli keskel nemad ja nende pered ja telgid ja kõik elusolendid , kes järgnesid neile ,
05011007	vaid teie silmad on näinud kõiki Issanda suuri tegusid , mis ta on teinud .
05011008	Seepärast pidage kõiki käske , mis ma täna teile annan , et te saaksite tugevaiks ja läheksite ning päriksite maa , mida te lähete pärima ,
05011009	ja et te pikendaksite oma päevi sellel maal , mille Issand vandega teie vanemaile on tõotanud anda neile ja nende soole , maa , mis piima ja mett voolab !
05011010	Sest maa , kuhu sa lähed , et seda pärida , ei ole nagu Egiptusemaa , kust te ära tulite , kus sa külvasid oma seemet ja mida sa jalaga veeratast tallates kastsid nagu juurviljaaeda ,
05011011	vaid see maa , kuhu te lähete , et seda pärida , on mägine ja oruline maa , mis joob vett taeva vihmast ,
05011012	maa , mille eest hoolitseb Issand , su Jumal , millel alaliselt , aasta algusest aasta lõpuni , viibivad Issanda , su Jumala silmad .
05011013	Ja kui te tõesti kuulate mu käske , mis ma täna teile annan , nõnda et te armastate Issandat , oma Jumalat , ja teenite teda kõigest oma südamest ja kõigest oma hingest ,
05011014	siis annan mina teie maale vihma õigel ajal , varajase ja hilise vihma , ja sa koristad kokku oma teravilja , veini ja õli .
05011015	Ja ma annan sinu väljal rohtu su loomade jaoks ; sina ise sööd ja su kõht saab täis .
05011016	Hoidke , et teie süda ei laseks ennast meelitada ja et te ei kalduks kõrvale ega teeniks teisi jumalaid ega kummardaks neid ,
05011017	muidu süttib Issanda viha põlema teie vastu ja ta suleb taeva , nõnda et vihma ei saja ja maa ei anna saaki , ja te hävite kiiresti sellelt healt maalt , mille Issand teile annab !
05011018	Ja pange siis need mu sõnad oma südamesse ja hinge , siduge need tähiseks oma käe peale ja need olgu laubanaastuks teie silmade vahel ;
05011019	õpetage neid oma lastele , rääkides neist kojas istudes ja teed käies , magama heites ja üles tõustes !
05011020	Ja kirjuta need oma koja piitjalgade ja väravate peale ,
05011021	et teie ja teie lapsed elaksid sellel maal , mille Issand vandega teie vanemaile on tõotanud anda neile , niikaua kui taevas on maa kohal !
05011022	Sest kui te tõesti peate kõiki neid käske , mis ma annan teile täitmiseks , et te teete nende järgi , armastate Issandat , oma Jumalat , käite kõigil tema teedel ja hoiate tema poole ,
05011023	siis ajab Issand ära kõik need rahvad teie eest ja te alistate rahvad , kes on teist suuremad ja vägevamad .
05011024	Iga paik kõrbest , kuhu teie jalatald astub , kuulub teile . Liibanon jõest , Frati jõest kuni läänepoolse mereni on teie maa-ala .
05011025	Ükski ei suuda teile vastu panna ; kartuse ja hirmu teie ees paneb Issand , teie Jumal , kogu selle maapinna peale , kuhu te astute , nagu ta teile on öelnud .
05011026	Vaata , ma panen täna teie ette õnnistuse ja needuse :
05011027	õnnistuse , kui te kuulate Issanda , oma Jumala käske , mis ma täna teile annan ,
05011028	aga needuse , kui te ei kuula Issanda , oma Jumala käske , vaid lahkute teelt , mille ma täna teile määran , ja hakkate käima teiste jumalate järel , keda te ei ole tundnud .
05011029	Ja kui Issand , su Jumal , sind on viinud sellele maale , mida sa lähed pärima , siis jaga õnnistust Gerisimi mäel ja needust Eebali mäel !
05011030	Eks ole need teisel pool Jordanit , lääne pool teed päikese loojaku suunas lagendikul elavate kaananlaste maal , Gilgali kohal Moore tammiku juures ?
05011031	Sest te olete ületamas Jordanit , et minna pärima maad , mille Issand , teie Jumal , teile annab . Ja kui te olete selle pärinud ja elate seal ,
05011032	siis pidage hoolsasti kõiki määrusi ja seadlusi , mis ma täna panen teie ette !
05012001	Need on määrused ja seadlused , mida te peate hoolsasti pidama maal , mille Issand , su vanemate Jumal , annab sulle pärida , niikaua kui te elate maa peal .
05012002	Hävitage sootuks kõik need paigad , kus rahvad , keda te välja tõrjute , on teeninud oma jumalaid kõrgeil mägedel ja küngastel ning iga halja puu all !
05012003	Kiskuge maha nende altarid , purustage nende sambad , põletage tules nende viljakustulbad ja raiuge maha nende jumalate nikerdatud kujud ning kaotage nende nimed neist paigust !
05012004	Issandale , oma Jumalale , te ei tohi teha nõnda nagu nemad ,
05012005	vaid otsige seda paika , mille Issand , teie Jumal , valib kõigilt teie suguharudelt , et sinna panna oma nime ; tema eluaset otsige , ja sinna minge !
05012006	Sinna viige oma põletus - ja tapaohvrid , kümnised , käe tõstelõivud , tõotusohvrid ja vabatahtlikud ohvrid ning veiste , lammaste ja kitsede esmasündinud !
05012007	Ja seal sööge Issanda , oma Jumala ees ning olge rõõmsad , teie ja teie pere , kõige pärast , mida teie käsi on hankinud , millega Issand , su Jumal , sind on õnnistanud !
05012008	Ärge tehke enam nõnda , nagu me täna teeme siin , igaüks seda , mis õige on tema silmis ,
05012009	sest te ei ole veel tänini jõudnud rahupaika ega pärisosale , mille Issand , su Jumal , sulle annab .
05012010	Aga kui te olete läinud üle Jordani ja elate maal , mille Issand , teie Jumal , teile pärisosaks annab , ja kui ta annab teile rahu kõigist vaenlasist ümberkaudu ja te elate julgesti ,
05012011	siis viige sinna paika , mille Issand , teie Jumal , valib eluasemeks oma nimele , kõik , mis ma teid käsin : oma põletus - ja tapaohvrid , kümnised ja käe tõstelõivud , ja kõik valitud tõotusohvrid , mis te Issandale tõotate ,
05012012	ja olge rõõmsad Issanda , oma Jumala ees , teie ja teie pojad ja tütred , teie sulased ja teenijad , ka leviit , kes on teie väravais , sest temal ei ole osa ega pärandit koos teiega .
05012013	Hoia , et sa oma põletusohvreid ei ohverda igas paigas , mida näed ,
05012014	vaid selles paigas , mille Issand välja valib ühelt su suguharult , ohverda oma põletusohvreid ja tee kõike , mis ma sind käsin !
05012015	Ometi võid sa kõigis oma väravais tappa ja liha süüa nii palju , kui su hing himustab , Issanda , su Jumala õnnistuse kohaselt , mille ta sulle on andnud ; roojane ja puhas võivad seda süüa nagu gaselli või hirve liha .
05012016	Aga te ei tohi süüa verd - valage see maha nagu vesi !
05012017	Sa ei tohi oma väravais süüa oma teravilja ja veinivirde ja õli kümnist , oma veiste , lammaste ja kitsede esmasündinuid ega ühtegi oma tõotusohvrit , mille sa tõotad , või oma vabatahtlikke ohvreid või oma käe tõstelõive ,
05012018	vaid sa pead seda sööma Issanda , oma Jumala ees paigas , mille Issand , su Jumal , välja valib , sina ja su poeg ja tütar , su sulane ja teenija , ja leviit , kes on su väravais ; ja ole rõõmus Issanda , oma Jumala ees kõige pärast , mida su käsi on hankinud !
05012019	Hoia , et sa leviiti ilma ei jäta , niikaua kui sa elad oma maal !
05012020	Kui Issand , su Jumal , teeb su maa-ala laiemaks , nagu ta sulle on lubanud , ja sa mõtled : ' Ma tahan liha süüa ' - sest su hing himustab liha süüa - , siis sa võid liha süüa nii palju , kui su hing himustab .
05012021	Kui sinust on kaugel see paik , mille Issand , su Jumal , välja valib , et sinna panna oma nime , siis sa võid tappa oma veistest , lammastest ja kitsedest , keda Issand sulle on andnud , nõnda nagu ma sind olen käskinud , ja süüa oma väravais nii palju , kui su hing himustab .
05012022	Jah , söö seda nõnda , nagu süüakse gaselli või hirve liha ; niihästi roojane kui puhas võib seda süüa .
05012023	Aga jää kindlaks , et sa ei söö verd , sest veri on hing ja hinge sa ei tohi süüa koos lihaga !
05012024	Ära söö seda , vaid vala see maha nagu vesi !
05012025	Sa ei tohi seda süüa , et sinu ja su laste käsi pärast sind hästi käiks , kui sa teed , mis õige on Issanda silmis !
05012026	Võta ainult oma pühad annid , mis sul võiksid olla , ja oma tõotusohvrid ja mine sinna paika , mille Issand välja valib ,
05012027	ja ohverda oma põletusohvrid , liha ja veri , Issanda , oma Jumala altaril ; su tapaohvrite veri valatagu Issanda , su Jumala altarile , liha aga võid sa süüa .
05012028	Pane tähele ja kuule kõiki neid käsusõnu , mis ma sulle annan , et sinu ja su laste käsi pärast sind igavesti hästi käiks , kui sa teed , mis hea ja õige on Issanda , su Jumala silmis !
05012029	Kui Issand , su Jumal , hävitab su eest rahvad sealt , kuhu sa lähed neid ära ajama , ja kui oled need tõrjunud ning elad nende maal ,
05012030	siis hoia , et sind ei võrgutataks käima nende järel , pärast seda kui nad su eest on hävitatud , ja et sa ei otsi üles nende jumalaid ega ütle : ' Kuidas need rahvad teenisid oma jumalaid ? Mina tahan ka nõnda teha ! '
05012031	Sa ei tohi nõnda teha Issandale , oma Jumalale , sest kõike , mis Issandale on jäledus , mida ta vihkab , on nemad teinud oma jumalatele ; nad on isegi oma poegi ja tütreid põletanud tules oma jumalatele !
05012032	Pidage hoolsasti kõike , mida ma teid käsin ! Ära lisa sellele midagi juurde ja ära võta sellest midagi ära !
05013001	Kui su keskel tõuseb prohvet või unenägija ja ta lubab sulle tunnustähe või imeteo ,
05013002	ja see tunnustäht või imetegu sünnib , millest ta sulle rääkis , öeldes : ' Käigem teiste jumalate järel , keda sa ei ole tundnud , ja teenigem neid ! ' ,
05013003	siis ära kuula selle prohveti või selle unenägija sõnu , sest Issand , teie Jumal , katsub teid , et teada saada , kas te armastate Issandat , oma Jumalat , kõigest oma südamest ja kõigest oma hingest .
05013004	Te peate käima Issanda , oma Jumala järel , ja te peate teda kartma , pidama tema käske , kuulama tema häält , teenima teda ja hoidma tema poole !
05013005	Aga see prohvet või unenägija surmatagu , sest ta on käskinud taganeda Issandast , teie Jumalast , kes tõi teid ära Egiptusemaalt ja lunastas sind orjusekojast , et sind hukutada teelt , mida Issand , su Jumal , sind on käskinud käia . Nõnda kõrvalda kurjus enese keskelt !
05013006	Kui su vend , su ema poeg , või su oma poeg või tütar või naine , kes su süles on , või su sõber , kes sulle on nagu su enese hing , ahvatleb sind salaja , öeldes : ' Lähme ja teenime teisi jumalaid ! ' , keda ei ole tundnud sina ise ega su vanemad ,
05013007	nende rahvaste jumalaist , kes asuvad teil ümberkaudu , lähemal sinule või kaugemal sinust , maa äärest ääreni ,
05013008	siis ära tee tema nõu järgi ja ära kuula teda ! Su silm ei tohi halastada tema peale ega armu anda ; sa ei tohi teda varjata ,
05013009	vaid sa pead tema tapma : sinu käsi olgu esimesena tema kallal teda surmamas , ja seejärel kogu rahva käsi !
05013010	Viska ta kividega surnuks , sest ta on püüdnud sind lahutada Issandast , su Jumalast , kes tõi sind ära Egiptusemaalt , orjusekojast !
05013011	Kogu Iisrael kuulgu seda ja kartku , ja ärgu tehku enam seesugust kurja sinu keskel !
05013012	Kui sa kuuled mõnes oma linnas , mille Issand , su Jumal , annab sulle elamiseks , räägitavat ,
05013013	et su keskelt on välja läinud kõlvatuid mehi , kes hukutavad oma linna elanikke , öeldes : ' Lähme ja teenime teisi jumalaid , keda te ei ole tundnud ! ' ,
05013014	siis otsi ja uuri ja küsitle hästi , ja vaata , kui asi on kindlaks tehtud , see jäledus on su keskel sündinud ,
05013015	siis löö mõõgateraga kindlasti maha selle linna elanikud ; hävita mõõgateraga linn ja kõik , kes seal sees on , ka selle loomad !
05013016	Ja kogu kokku kõik sellest saadav saak keset turgu ja põleta tulega linn ja kõik sellest saadud saak täisohvriks Issandale , oma Jumalale ; see jäägu igaveseks ajaks ahervaremeks , seda ärgu ehitatagu enam üles !
05013017	Aga sinu kätte ärgu jäägu midagi sellest hävitatavast , et Issand pöörduks oma tulisest vihast , annaks sulle armu , halastaks su peale ja teeks sind paljuks , nagu ta su vanemaile on vandega tõotanud ,
05013018	kui sa kuulad Issanda , oma Jumala häält , pidades kõiki tema käske , mis ma täna sulle annan , ja tehes , mis õige on Issanda , su Jumala silmis !
05014001	Teie olete Issanda , oma Jumala lapsed . Ärge lõigake märki oma ihusse ja ärge pügage endid otsa eest paljaks surnu pärast ,
05014002	sest sa oled Issandale , oma Jumalale pühitsetud rahvas ja sind on Issand välja valinud , et sa oleksid temale omandrahvaks kõigist rahvaist , kes maa peal on !
05014003	Ära söö midagi , mis on jäle !
05014004	Need on loomad , keda te võite süüa : härg , lammas , kits ,
05014005	hirv , gasell , põder , kaljukits , antiloop , metslammas , metskits
05014006	ja kõik loomad , kellel on sõrad , täielikult kaheks lõhestatud sõrad ; kes loomadest mäletsevad mälu , neid võite süüa .
05014007	Neid aga ärge sööge neist , kes mäletsevad mälu , ja neist , kellel on täielikult lõhestatud sõrad : kaamelit , jänest ja kaljumäkra , sest nad mäletsevad küll mälu , aga neil ei ole sõrgu , nad olgu teile roojased ;
05014008	ja siga , sest tal on küll sõrad , aga ta ei mäletse , ta olgu teile roojane ! Nende liha ärge sööge ja nende korjuseid ärge puudutage !
05014009	Kõigist vees elavaist võite süüa neid : kõiki , kellel on uimed ja soomused , võite süüa .
05014010	Aga ühtegi , kellel ei ole uimi ja soomuseid , ei või te süüa - ta olgu teile roojane !
05014011	Kõiki puhtaid linde võite süüa .
05014012	Aga keda te lindudest ei või süüa , on need : kotkas , lambakotkas , must raisakotkas ,
05014013	harksabakull , raudkull oma liikidega ,
05014014	kõik kaarnad oma liikidega ,
05014015	jaanalind , kägu , kajakas , haugas oma liikidega ,
05014016	kakuke , kassikakk , öökull ,
05014017	puguhani , raisakull , kormoran ,
05014018	toonekurg , haigur oma liikidega , vaenukägu ja nahkhiir .
05014019	Kõik tiivulised putukad olgu teile roojased , neid ärgu söödagu !
05014020	Kõiki puhtaid linde võite süüa .
05014021	Ühtegi kärvanud looma ärge sööge ! Võõrale , kes on su väravais , võid sa seda anda söömiseks , või müü see võõrale , sest sina oled Issandale , oma Jumalale , pühitsetud rahvas . Ära keeda sikutalle ta ema piimas !
05014022	Sa pead igal aastal andma kümnist kõigest oma külvi saagist , mis su põllul kasvab ;
05014023	ja söö Issanda , oma Jumala ees selles paigas , mille ta valib oma nimele eluasemeks , kümnist oma teraviljast , veinivirdest ja õlist ning esmasündinuid oma veistest , lammastest ja kitsedest , et sa õpiksid kartma Issandat , oma Jumalat , kogu oma eluaja .
05014024	Aga kui sul on pikk tee , nõnda et sul ei ole võimalik viia seda sinna , sellepärast et sinust on kaugel see paik , mille Issand , su Jumal , valib , et sinna panna oma nime - kui Issand , su Jumal , sind on õnnistanud - ,
05014025	siis müü see raha eest , võta raha kaasa ja mine sinna paika , mille Issand , su Jumal , valib ,
05014026	ja osta raha eest kõike , mida su hing himustab , veiseid , lambaid ja kitsi , veini ja vägijooki ja kõike , mida su hing sinult nõuab , ja söö seal Issanda , oma Jumala ees ning ole rõõmus , sina ja su pere !
05014027	Aga ära jäta ilma leviiti , kes on su väravais , sest temal ei ole osa ega pärandit koos sinuga !
05014028	Igal kolmandal aastal too kogu kümnis oma selle aasta saagist ja paiguta oma väravaisse !
05014029	Siis tulgu leviit , sest temal ei ole osa ega pärandit koos sinuga , ka võõras ning vaeslaps ja lesknaine , kes on su väravais , ja nad söögu ning nende kõht saagu täis , et Issand , su Jumal , sind õnnistaks kõigis su kätetöis , mida sa teed !
05015001	Igal seitsmendal aastal pühitse vabastusaastat !
05015002	Ja vabastusaasta kord on niisugune : iga võlausaldaja , kes oma ligimesele on laenanud , loobugu sellest ; ta ärgu pigistagu oma ligimest ega oma venda , sest vabastus on välja kuulutatud Issanda auks .
05015003	Võõralt sa võid nõuda , aga mis sul on saada oma vennalt , sellest loobu !
05015004	Õigupoolest ei peaks enam vaest olemagi su keskel , sest Issand õnnistab sind rikkalikult sellel maal , mille Issand , su Jumal , annab sulle pärida kui pärisosa ,
05015005	kui sa ainult tõesti kuulad Issanda , oma Jumala häält , täites hoolsasti kõiki neid käske , mis ma täna sulle annan .
05015006	Sest Issand , su Jumal , õnnistab sind , nagu ta sulle on öelnud ; ja sa võid laenata paljudele rahvastele , sa ise aga ei tarvitse laenata , ja sa valitsed paljude rahvaste üle , aga nemad ei valitse sinu üle .
05015007	Kui su keskel on mõni vaene , keegi su vendadest mõnes su väravaist sinu maal , mille Issand , su Jumal , sulle annab , siis ära tee oma südant kõvaks ja ära sule kätt oma vaese venna eest ,
05015008	vaid ava temale heldesti oma käsi ja laena temale meelsasti , mida ta vajab .
05015009	Hoia , et su südames ei oleks nurjatut mõtet , et sa mõtled : ' Seitsmes aasta , vabastusaasta , ligineb ' , ja seetõttu on siis su silm kuri su vaese venna vastu ja sa ei anna temale midagi . Aga tema hüüab sinu pärast Issanda poole , ja see on sulle patuks .
05015010	Anna temale meelsasti ja ärgu olgu su süda kuri , kui sa temale annad , sest selle asja pärast õnnistab sind Issand , su Jumal , kõigis su töödes ja kõiges , mille külge sa oma käed paned !
05015011	Sest vaeseid ei puudu maal kunagi . Seepärast ma käsin sind ja ütlen : Ava heldesti oma käsi oma vennale , hädalisele ja vaesele oma maal !
05015012	Kui su vend , heebrea mees või heebrea naine , on enese sulle müünud , siis teenigu ta sind kuus aastat , aga seitsmendal aastal lase ta vabaks enese juurest !
05015013	Ja kui sa lased tema vabaks enese juurest , siis ära saada teda minema tühje käsi !
05015014	Lao temale õlale rohkesti oma lammastest ja kitsedest , rehealusest ja surutõrrest ; millega Issand , su Jumal , sind on õnnistanud , sellest anna ka temale !
05015015	Ja mõtle sellele , et sa ise olid ori Egiptusemaal ja et Issand , sinu Jumal , sind lunastas ! Sellepärast annan mina täna sulle selle käsu .
05015016	Aga kui ta peaks sulle ütlema : ' Ma ei taha su juurest ära minna ' , sellepärast et ta armastab sind ja su koda , kuna tal on su juures hea põli ,
05015017	siis võta naaskel ja torka see temal kõrvast läbi ukse külge , ja ta olgu igavesti sinu sulane ; ka oma teenijaga talita nõnda !
05015018	Ärgu olgu su silmis raske lasta teda vabaks enese juurest , sest ta on kuus aastat sind orjanud poole päevilise palga eest ; siis õnnistab sind Issand , su Jumal , kõiges , mida sa teed !
05015019	Kõik isased esmasündinud , kes sünnivad su veiste , lammaste ja kitsede hulgas , pead sa pühitsema Issandale , oma Jumalale ; oma härik-esmasündinuga ära tee tööd , oma lammaste ja kitsede esmasündinut ära niida !
05015020	Issanda , oma Jumala ees pead sa seda igal aastal sööma paigas , mille Issand valib , sina ja su pere !
05015021	Aga kui selle küljes on viga : ta lonkab , on pime või on mingi muu paha veaga , siis ära ohverda seda Issandale , oma Jumalale !
05015022	Seda söö oma väravais , niihästi roojane kui puhas võib seda süüa nagu gaselli või hirve liha .
05015023	Aga selle verd ära söö , vala see maha nagu vesi !
05016001	Pane tähele aabibikuud ja pea paasapüha Issanda , oma Jumala auks , sest aabibikuus viis Issand , su Jumal , sind öösel Egiptusest välja !
05016002	Tapa paasaohvriks Issandale , oma Jumalale , lambaid , kitsi ja veiseid paigas , mille Issand valib oma nimele eluasemeks !
05016003	Ära söö selle juures mitte midagi hapnenut ! Sa pead seitse päeva sööma hapnemata leiba , hädaleiba , sest sa lahkusid Egiptusemaalt rutates ! Seepärast mõtle päevale , mil sa lahkusid Egiptusemaalt , kogu oma eluaja !
05016004	Seitse päeva ärgu nähtagu su juures haputaignat kogu su maa-alal ; ja lihast , mis sa tapad esimese päeva õhtul , ärgu jäägu midagi üle öö hommikuni !
05016005	Sa ei tohi paasaohvrit tappa mitte ükskõik millises neist oma väravaist , mis Issand , su Jumal , sulle annab ,
05016006	vaid paigas , mille Issand , su Jumal , valib oma nimele eluasemeks , tapa paasaohver õhtul päikeseloojakul , su Egiptusest lahkumise tunnil !
05016007	Keeda ja söö seda paigas , mille Issand , su Jumal , valib : hommikul aga pöördu tagasi ja mine oma telkidesse !
05016008	Kuus päeva söö hapnemata leiba ; seitsmendal päeval on lõpetuspüha Issanda , su Jumala auks ; tööd ära tee !
05016009	Loe enesele seitse nädalat ; sellest alates , kui sirp on pandud vilja külge , loe seitse nädalat
05016010	ja pea siis Issanda , oma Jumala auks nädalatepüha ; su käe vabatahtlik and , mis sa annad , olgu vastavalt sellele , kuidas Issand , su Jumal , sind õnnistab !
05016011	Ja ole rõõmus Issanda , oma Jumala ees , sina ja su poeg ja tütar , su sulane ja teenija , leviit , kes on su väravais , võõras , vaeslaps ja lesknaine , kes on su keskel , paigas , mille Issand , su Jumal , valib oma nimele eluasemeks .
05016012	Ja mõtle sellele , et sa olid ori Egiptuses , pane tähele neid seadusi ja tee nende järgi !
05016013	Pea lehtmajadepüha seitse päeva , kui oled koristanud saagi oma rehealusest ja surutõrrest !
05016014	Ole rõõmus sel oma pühal , sina ja su poeg ja tütar , su sulane ja teenija , leviit ja võõras , vaeslaps ja lesknaine , kes on su väravais !
05016015	Pea seitse päeva püha Issanda , oma Jumala auks paigas , mille Issand valib , sest Issand , su Jumal , tahab sind õnnistada kõigis su saakides ja kõigis su kätetöis . Seepärast ole rõõmus !
05016016	Kolm korda aastas ilmugu kõik su meesterahvad Issanda , su Jumala palge ette paika , mille ta valib : hapnemata leibade pühal , nädalatepühal ja lehtmajadepühal . Aga Issanda ette ärgu ilmutagu tühje käsi ,
05016017	vaid igaüks anniga , nagu ta jõud lubab , vastavalt Issanda , su Jumala õnnistusele , mida ta sulle on andnud .
05016018	Sea enesele oma suguharude kaupa kohtumõistjaid ja ülevaatajaid kõigis oma väravais , mis Issand , su Jumal , sulle annab ; nemad mõistku rahvale õiglast kohut !
05016019	Ära vääna õigust ! Ära ole erapoolik ! Ära võta meelehead , sest meelehea pimestab tarkade silmi ja teeb õigete asjad segaseks !
05016020	Õiglust , ainult õiglust nõua taga , et sa jääksid elama ja päriksid maa , mille Issand , su Jumal , sulle annab !
05016021	Ära istuta enesele viljakustulpa , ei ühtegi puud Issanda , oma Jumala altari kõrvale , mille sa enesele teed !
05016022	Ja ära püstita enesele sammast , mida Issand , su Jumal vihkab !
05017001	Sa ei tohi ohverdada Issandale , oma Jumalale , härga või lammast , kellel on viga küljes , midagi pahaloomulist , sest see on jäledus Issandale , su Jumalale !
05017002	Kui su keskel mõnes su väravaist , mis Issand , su Jumal , sulle annab , leitakse mees või naine , kes teeb , mis kuri on Issanda , su Jumala silmis , rikkudes tema lepingut ,
05017003	kes läheb ja teenib teisi jumalaid ja kummardab neid , päikest või kuud või kõiki taevavägesid , mida ma olen keelanud ,
05017004	ja sellest teatatakse sinule ja sa kuuled seda , siis kuula hästi järele , ja vaata , kui see on tõsi , asi on kindel , seesugust jõledust on Iisraelis tehtud ,
05017005	siis vii see mees või naine , kes seda kurja on teinud , välja oma väravate ette , olgu see mees või naine , ja ta visatagu kividega surnuks !
05017006	Surmatav surmatagu kahe või kolme tunnistaja ütluse põhjal ; ühe tunnistaja ütluse põhjal ei tohi teda surmata .
05017007	Tunnistajate käsi tõusku esimesena ta vastu , et teda surmata , ja seejärel kogu rahva käsi . Nõnda kõrvalda kurjus enese keskelt !
05017008	Kui sulle on mõni asi raske otsustada õigusemõistmises vere ja vere vahel , kohtuasja ja kohtuasja vahel , vägivallateo ja vägivallateo vahel tüliasjus su väravais , siis võta kätte ja mine sinna paika , mille Issand , su Jumal , valib ,
05017009	ja tule leviitpreestrite juurde ja selle juurde , kes neil päevil on kohtumõistjaks , ja kuula järele , siis nad kuulutavad sulle otsuse .
05017010	Ja tee siis selle otsuse järgi , mille nad sulle kuulutavad paigas , mille Issand valib , ja täida hoolsasti kõike , mida nad sulle õpetavad !
05017011	Tee õpetuse järgi , mida nad sulle annavad , ja kohtuotsuse järgi , mille nad sulle kuulutavad , pead sa talitama , kaldumata paremale või vasakule otsusest , mida nad sulle kuulutavad !
05017012	Aga mees , kes käitub ülbelt , kuulamata preestrit , kes seisab seal Issanda , su Jumala teenistuses , või kohtumõistjat , peab surema ! Nõnda kõrvalda kurjus Iisraelist !
05017013	Ja kogu rahvas kuulgu seda ja kartku , et nad ei oleks enam nii ülbed !
05017014	Kui sa jõuad sellele maale , mille Issand , su Jumal , sulle annab , ja sa pärid selle ning elad seal ja ütled : ' Ma tahan tõsta enesele kuninga , nagu on kõigil mu ümberkaudseil rahvail ' ,
05017015	siis tõsta enesele kuningaks see , kelle Issand , su Jumal , valib ! Sa pead tõstma enesele kuninga oma vendade hulgast , sa ei tohi panna enese üle võõrast meest , kes ei ole sinu vend !
05017016	Aga tema ärgu pidagu enesel palju hobuseid , ja tema ärgu viigu rahvast tagasi Egiptusesse , et hankida palju hobuseid , sest Issand on teile öelnud : ' Ärge minge enam tagasi seda teed ! '
05017017	Ja tema ärgu võtku enesele palju naisi , et ta ei taganeks usust , ja tema ärgu kogugu enesele väga palju hõbedat ja kulda !
05017018	Ja kui ta istub oma kuningriigi aujärjel , siis ta kirjutagu enesele raamatusse ärakiri sellest Seadusest , mis on leviitpreestrite käes .
05017019	See olgu tema juures ja ta lugegu seda kõik oma elupäevad , et ta õpiks kartma Issandat , oma Jumalat , pidades kõiki selle Seaduse sõnu ja määrusi , tehes nende järgi ,
05017020	ilma et ta süda suurustleks oma vendade ees ja ilma et ta kalduks käsust paremale või vasakule , et pikendada päevi , mis ta on oma kuningriigi üle , tema ja ta pojad Iisraelis .
05018001	Leviitpreestritel , kogu Leevi suguharul , ärgu olgu osa ega pärandit koos Iisraeliga ; nad saagu elatist Issanda tuleohvreist ja tema pärisosast !
05018002	Neil ärgu olgu pärisosa vendade keskel , Issand ise on nende pärisosa , nagu ta neile on öelnud .
05018003	Ja rahva käest , neilt , kes ohverdavad tapaohvreid , olgu härga või lammast , on preestritel õigus saada seda : preestrile antagu saps , lõualuud ja magu .
05018004	Anna temale uudset oma teraviljast , värskest veinist ja õlist , samuti oma lammaste ja kitsede esimene niiduvill !
05018005	Sest teda on Issand , su Jumal , valinud kõigi su suguharude hulgast , et tema ja ta pojad alati seisaksid teenistuses Issanda nimel .
05018006	Ja kui üks leviit tahab tulla mõnest su väravaist kogu Iisraelis , kus ta võõrana elab , siis võib ta täiesti oma hinge igatsuse järgi tulla paika , mille Issand valib ,
05018007	ja teenida Issanda , oma Jumala nimel , nagu kõik ta vennad leviidid , kes seal seisavad Issanda ees .
05018008	Nad söögu võrdset osa peale selle , mis ta on saanud oma vanemate vara müügist !
05018009	Kui sa jõuad sellele maale , mille Issand , su Jumal , sulle annab , siis ära õpi tegema nende rahvaste jäledusi !
05018010	Ärgu leidugu su keskel kedagi , kes laseb oma poega ja tütart tulest läbi käia , ei ennustajat , pilvestlausujat , märkide seletajat ega nõida ,
05018011	ei manajat , vaimude ja tarkade küsitlejat ega surnutelt nõu otsijat !
05018012	Sest igaüks , kes seda teeb , on Issandale jäle , ja nende jäleduste pärast ajab Issand , su Jumal , nad ära sinu eest .
05018013	Ole laitmatu Issanda , oma Jumala ees !
05018014	Sest need rahvad , keda sa ära ajad , kuulavad pilvestlausujaid ja ennustajaid , aga sinule ei ole Issand , su Jumal , selleks luba andnud .
05018015	Issand , su Jumal , äratab sulle sinu keskelt , su vendade hulgast , ühe prohveti , minu sarnase - teda te peate kuulama !
05018016	Seda sa just palusid kogunemispäeval Hoorebil Issandalt , oma Jumalalt , öeldes : ' Ma ei suuda enam kuulata Issanda , oma Jumala häält ega kauemini vaadata seda suurt tuld , ilma et ma sureksin . '
05018017	Ja Issand ütles mulle : ' See on hea , mis nad on rääkinud .
05018018	Ma äratan neile ühe prohveti nende vendade keskelt , niisuguse nagu sina , ja ma panen oma sõnad ta suhu ja ta räägib neile kõik , mis mina teda käsin .
05018019	Ja kes ei kuula mu sõnu , mida ta räägib minu nimel , sellelt nõuan mina ise aru .
05018020	Aga prohvet , kes suurustledes räägib midagi minu nimel , mida mina ei ole teda käskinud rääkida , või kes räägib teiste jumalate nimel , see prohvet peab surema . '
05018021	Ja kui sa mõtled oma südames : ' Kuidas tunneme sõna , mida Issand ei ole rääkinud ? ' -
05018022	siis kui prohvet räägib Issanda nimel , aga midagi ei sünni ega tule , siis on see sõna , mida Issand ei ole rääkinud . Prohvet on seda rääkinud ülemeelikusest , ära karda teda !
05019001	Kui Issand , su Jumal , on hävitanud need rahvad , kelle maa Issand , su Jumal , annab sulle , ja kui sa oled nad välja tõrjunud ning elad nende linnades ja kodades ,
05019002	siis eralda enesele kolm linna keset oma maad , mille Issand , su Jumal , annab sulle pärida .
05019003	Ehita enesele teed ja jaota kolmeks oma maa-ala , mille Issand , su Jumal , annab sulle pärisosaks , ja see sündigu selleks , et sinna võiks põgeneda iga tapja .
05019004	Ja nõnda on lugu tapjaga , kes põgeneb sinna , et jääda elama : kui keegi tahtmatult tapab oma ligimese ega ole teda varem vihanud ,
05019005	nõnda nagu see , kes läheb oma ligimesega metsa puid raiuma ja ta käsi viibutab kirvest , et langetada puud , aga raud lendab ära varre otsast ja tabab ligimest , nõnda et ta sureb - see võib põgeneda ühte neist linnadest , et ta võiks jääda elama ,
05019006	et veritasunõudja ei ajaks tapjat taga , kui ta süda ägestub , ega saaks teda kätte juhul , kui tee on pikk , ega lööks teda hingetuks - ei ole too ju surma väärt , sest ta ei ole teda varem vihanud .
05019007	Seepärast ma käsin sind ja ütlen : Eralda enesele kolm linna !
05019008	Ja kui Issand , sinu Jumal , laiendab su maa-ala , nagu ta su vanemaile on vandega tõotanud , ja annab sulle kogu selle maa , mille ta on lubanud anda su vanemaile ,
05019009	kui sa hoolsasti pead kõiki neid käske , tehes , mis mina täna sind käsin , armastades Issandat , oma Jumalat , ja käies tema teedel kogu oma eluaja , siis lisa veel kolm linna juurde neile kolmele ,
05019010	et ei valataks süütut verd su maal , mille Issand , su Jumal , annab sulle pärisosaks , ega tuleks veresüü sinu peale .
05019011	Aga kui keegi vihkab oma ligimest ja varitseb teda ja kipub temale kallale ja lööb ta surnuks ning põgeneb ühte neist linnadest ,
05019012	siis tema linna vanemad läkitagu järele ja lasku ta sealt ära tuua , andku ta veritasunõudja kätte ja ta surgu !
05019013	Su silm ärgu andku temale armu , vaid kõrvalda süütult valatav veri Iisraelist , et su käsi hästi käiks !
05019014	Ära nihuta paigast oma ligimese esivanemate poolt pandud piirimärki su pärisosas , mille sa pärid maal , mille Issand , su Jumal , annab sulle pärida !
05019015	Ärgu astugu kellegi vastu üles ainult üks tunnistaja mõne süüteo või mõne patu pärast , ükskõik missuguse tehtud patu pärast - alles kahe või kolme tunnistaja sõna põhjal saab asi selgeks .
05019016	Kui valetunnistaja astub üles kellegi vastu , süüdistades teda mõnes üleastumises ,
05019017	siis astugu mõlemad mehed , kes on riius , Issanda ette , preestrite ja neil päevil olevate kohtumõistjate ette .
05019018	Ja kohtumõistjad kuulaku hästi järele , ja vaata , kui tunnistaja on valetunnistaja , kes on valet tunnistanud oma venna kohta ,
05019019	siis te peate temaga talitama nõnda , kuidas tema mõtles talitada oma vennaga . Nõnda kõrvalda kurjus enese keskelt !
05019020	Sellest kuulgu ka teised ja kartku , nõnda et nad enam kunagi ei tee niisugust kurja su keskel !
05019021	Su silm ärgu andku armu : hing hinge vastu , silm silma vastu , hammas hamba vastu , käsi käe vastu , jalg jala vastu !
05020001	Kui sa lähed sõtta oma vaenlaste vastu ja näed hobuseid ja sõjavankreid , rahvast , keda on rohkem kui sind , siis ära karda neid , sest sinuga on Issand , su Jumal , kes tõi sind ära Egiptusemaalt .
05020002	Ja kui te olete taplusesse minemas , siis astugu preester ette ja rääkigu rahvaga
05020003	ning öelgu neile : ' Kuule , Iisrael ! Te lähete nüüd taplusesse oma vaenlaste vastu . Teie südamed ärgu mingu araks , ärge kartke , ärge olge rahutud ja ärge tundke hirmu nende ees !
05020004	Sest Issand , teie Jumal , käib koos teiega , et sõdida teie eest teie vaenlaste vastu , et teid aidata . '
05020005	Ja värbamispealikud rääkigu rahvaga ning öelgu : ' Mees , kes on ehitanud uue koja , aga ei ole veel saanud selles elada , mingu ja pöördugu koju , et ta ei sureks sõjas ja keegi teine ei hakkaks selles elama !
05020006	Ja mees , kes on istutanud viinamäe , aga ei ole veel saanud seda kasutada , mingu ja pöördugu koju , et ta ei sureks sõjas ja keegi teine ei hakkaks seda kasutama !
05020007	Ja mees , kes on kihlanud naise , aga ei ole veel teda võtnud , mingu ja pöördugu koju , et ta ei sureks sõjas ja keegi teine ei võtaks naist enesele ! '
05020008	Ja värbamispealikud rääkigu veel rahvaga ning öelgu : ' Mees , kes kardab ja on ara südamega , mingu ja pöördugu koju , et tema vendadegi süda ei kaotaks julgust nagu tema süda ! '
05020009	Ja kui värbamispealikud on lõpetanud rahvaga kõnelemise , siis seadku nad väepealikud rahva etteotsa !
05020010	Kui sa jõuad mõne linna ligi , et sõdida selle vastu , siis paku sellele rahu !
05020011	Ja kui ta sinult rahu vastu võtab ja avab sulle väravad , siis olgu kogu rahvas , kes seal leidub , sulle töökohustuslik ja teenigu sind !
05020012	Aga kui ta ei tee sinuga rahu , vaid valmistub sõjaks su vastu , siis piira teda !
05020013	Ja kui Issand , su Jumal , annab ta sinu kätte , siis löö mõõgateraga maha kõik ta meesterahvad !
05020014	Aga naised , lapsed , loomad ja kõik , mis linnas on , kõik sellest saadav saak riisu enesele ja söö oma vaenlastelt saadud saaki , mida Issand , su Jumal , sulle annab !
05020015	Nõnda tee kõigi nende linnadega , mis on sinust väga kaugel , mis ei ole nende siinsete rahvaste linnade hulgast !
05020016	Aga nende rahvaste linnades , keda Issand , su Jumal , annab sulle pärisosaks , ära jäta elama ühtegi hingelist ,
05020017	vaid hävita sootuks hetid , emorlased , kaananlased , perislased , hiivlased ja jebuuslased , nõnda nagu Issand , su Jumal , sind on käskinud ,
05020018	et nad ei õpetaks teid tegema kõiki nende jäledusi , mis nad tegid oma jumalatele , ja et teie ei teeks pattu Issanda , oma Jumala vastu !
05020019	Kui sa piirad mingit linna kaua aega ja sõdid selle vastu , et seda vallutada , siis ära hävita selle puid kirvest nende külge pannes , sest neist sa võid süüa ! Ära raiu neid maha , sest kas puud väljal on inimesed , et sa ka neid peaksid piirama ?
05020020	Aga puud , millest sa tead , et neist puudest ei saa süüa , need hävita ja raiu maha ning ehita piiramisseadmed sinuga sõdiva linna vastu , kuni see langeb !
05021001	Kui sellel maal , mille Issand , su Jumal , annab sulle pärida , leitakse üks tapetu väljal lamamas , ilma et teataks , kes tema on tapnud ,
05021002	siis peavad su vanemad ja kohtumõistjad välja minema ja mõõtma kauguse linnadeni , mis on ümber selle tapetu .
05021003	Linnas , mis on tapetule ligemal , võtku linna vanemad mullikas , kellega ei ole tööd tehtud , kes ei ole ikkes vedanud ,
05021004	ja selle linna vanemad viigu mullikas alaliselt voolava veega orgu , mida ei harita ega külvata , ja nad murdku seal orus mullika kael !
05021005	Ja preestrid , Leevi pojad , astugu ette , sest Issand , su Jumal , on valinud nemad , et nad teeniksid teda ja õnnistaksid Issanda nimel : nende sõna kohaselt lahendatagu iga riid ja vägivald !
05021006	Ja kõik tapetule ligemal oleva linna vanemad pesku oma käsi mullika kohal , kelle kael orus murti .
05021007	Ja nad tunnistagu ning öelgu : ' Meie käed ei ole valanud seda verd ja meie silmad ei ole seda näinud .
05021008	Anna andeks oma rahvale Iisraelile , kelle sa oled lunastanud , Issand ! Ära pane süütut verd oma Iisraeli rahva keskele ! ' Siis lepitatakse neile see veresüü .
05021009	Nõnda kõrvalda sina süüta veri enese keskelt , sest sa pead tegema , mis õige on Issanda silmis !
05021010	Kui sa lähed sõtta oma vaenlaste vastu ja Issand , su Jumal , annab nad sinu kätte ja sina võtad neist vange
05021011	ja näed vangide hulgas ühte ilusa välimusega naist , armud temasse ja tahad teda võtta enesele naiseks ,
05021012	siis vii ta oma kotta ; ta ajagu oma pea paljaks ja lõigaku sõrmeküüned !
05021013	Ta võtku vangirüü seljast ja jäägu su kotta ; ta nutku oma isa ja ema ühe kuu päevad ja pärast seda võid sa minna tema juurde ja teda naida , ja ta saagu su naiseks !
05021014	Aga kui ta sulle enam ei meeldi , siis lase ta minna , kuhu ta tahab ; aga sa ei tohi teda raha eest müüa ega orjastada , sest sa oled teda häbistanud .
05021015	Kui mehel on kaks naist , ühte ta armastab , aga teist ta vihkab , ja nad sünnitavad temale pojad , niihästi see , keda ta armastab , kui ka see , keda ta vihkab , ja esmasündinud poeg on vihatu oma ,
05021016	siis ei tohi ta päeval , mil ta jaotab oma poegadele pärisosaks seda , mis tal on , pidada esmasündinuks armastatu poega vihatu poja asemel , kes on ju esmasündinu ,
05021017	vaid ta peab vihatu poja tunnistama esmasündinuks , andes temale kaks osa kõigest , mis tal on olemas , sest too on tema mehejõu esimene vili ; tolle päralt on esmasünniõigus .
05021018	Kui kellelgi on kangekaelne ja tõrges poeg , kes ei kuula oma isa ja ema sõna , ja kuigi nad teda karistavad , ei kuula ta neid ometi ,
05021019	siis võtku ta isa ja ema ning viigu tema ta linna vanemate juurde ta asukoha väravasse
05021020	ja nad öelgu tema linna vanemaile : ' See meie poeg on kangekaelne ja tõrges , ta ei kuula meie sõna , ta on kõlvatu ja joodik ! '
05021021	Siis visaku kõik ta linna mehed ta kividega surnuks . Nõnda kõrvalda kurjus enese keskelt , ja kogu Iisrael kuulgu seda ning kartku !
05021022	Ja kui kellegi peal on surma väärt patt ja ta surmatakse ning sa pood ta puusse ,
05021023	siis ei tohi ta laip jääda ööseks puusse , vaid sa pead ta selsamal päeval kindlasti maha matma , sest poodu on Jumalast neetud ; ära roojasta oma maad , mille Issand , su Jumal , annab sulle pärisosaks !
05022001	Ära vaata pealt , kui su venna härg või lammas on ära eksinud , ja ära jäta seda omapead , vaid vii see kohe tagasi oma vennale !
05022002	Aga kui su vend ei ole su lähedal või sa ei tunne teda , siis korista see loom enese juurde koju ja see olgu sinu juures , kuni su vend seda nõuab ; siis anna see temale tagasi !
05022003	Ja nõnda talita tema eesliga , ja nõnda talita tema kuuega , ja nõnda talita oma venna iga kadunud asjaga , mis temalt kaob ja mille sa leiad ; sa ei tohi ennast kõrvale hoida !
05022004	Ära vaata pealt , kui su venna eesel või härg lamab teel , ja ära hoidu sellest kõrvale , vaid tõsta see kohe üles koos oma vennaga !
05022005	Naine ärgu kandku mehe riideid ja mees ärgu pangu selga naise kehakatet , sest igaüks , kes seda teeb , on jäle Issandale , su Jumalale .
05022006	Kui teel olles juhtub su ette linnupesa mõne puu otsas või maas , poegadega või munadega , ja ema losutab poegade või munade peal , siis ära võta ema koos poegadega ,
05022007	vaid lase ema kohe lahti ja võta pojad enesele , et su käsi hästi käiks ja sa pikendaksid oma päevi !
05022008	Kui sa ehitad uue koja , siis tee oma katusele käsipuu , et sa ei tõmbaks oma koja peale veresüüd , kui keegi sealt alla kukub .
05022009	Ära külva oma viinamäele kahesugust vilja , et mitte kõike ei peetaks pühitsetuks : nii seemet , mille oled külvanud , kui viinamäe saaki !
05022010	Ära künna härja ja eesliga paaris !
05022011	Ära pane selga riiet , mis on segatud lõimest , villasest ja linasest !
05022012	Tee enesele tutid oma kuue nelja hõlmatipu külge , millega sa ennast katad !
05022013	Kui mees võtab naise ja heidab ta juurde , aga pärast vihkab teda
05022014	ja heidab temale ette häbistavaid asju ning levitab tema kohta halba kuuldust ja ütleb : ' Ma võtsin selle naise , aga kui ma ühtisin temaga , siis ma ei leidnud teda neitsi olevat ' ,
05022015	siis võtku selle tütarlapse isa ja ema ja toogu tütarlapse neitsipõlve märgid linna vanemate ette väravasse .
05022016	Ja tütarlapse isa öelgu vanemaile : ' Ma andsin oma tütre naiseks sellele mehele , aga tema vihkab teda .
05022017	Ja vaata , ta heidab temale ette häbistavaid asju , öeldes : ' Ma ei leidnud su tütart neitsi olevat . ' Aga need on ometi mu tütre neitsipõlve märgid ! ' Ja nad laotagu riie linna vanemate ette !
05022018	Siis võtku linna vanemad see mees ja karistagu teda !
05022019	Nad maksustagu teda saja hõbeseekliga , et ta annaks need tütarlapse isale , sellepärast et ta Iisraeli neitsi kohta on levitanud halba kuuldust ; ja tütarlaps jäägu tema naiseks , ta ei tohi teda ära saata kogu oma eluaja !
05022020	Aga kui see kõne on tõsi , neitsipõlve märke ei ole tütarlapselt leitud ,
05022021	siis viidagu tütarlaps oma isakoja ukse ette ja ta linna mehed visaku ta kividega surnuks , sest ta on teinud Iisraelis häbiteo , hoorates oma isakojas . Nõnda kõrvalda kurjus enese keskelt !
05022022	Kui mees leitakse magamas naisega , kes on teise mehe abielunaine , siis peavad ka nemad mõlemad surema : mees , kes naise juures magas , ja naine . Nõnda kõrvalda kurjus Iisraelist !
05022023	Kui tütarlaps , kes on neitsi , on mehega kihlatud , aga teine mees kohtab teda linnas ning magab ta juures ,
05022024	siis viige mõlemad välja selle linna värava ette ja visake nad kividega surnuks : tütarlaps selle pärast , et ta linnas ei hüüdnud appi , ja mees selle pärast , et ta oma ligimese naise ära naeris . Nõnda kõrvalda kurjus enese keskelt !
05022025	Aga kui mees kohtab kihlatud tütarlast väljal , ja mees haarab temast kinni ning magab ta juures , siis peab mees , kes tema juures magas , üksinda surema .
05022026	Tütarlapsele aga ära tee midagi , tütarlapsel ei ole surma väärt pattu , sest nagu keegi kipub kallale oma ligimesele ja võtab temalt hinge , nõnda on see lugu ,
05022027	sest ta kohtas teda väljal , kihlatud tütarlaps hüüdis appi , aga tal ei olnud päästjat .
05022028	Kui mees kohtab tütarlast , kes on neitsi , aga kes ei ole kihlatud , ja võtab ta kinni ning magab tema juures ja nad tabatakse ,
05022029	siis peab mees , kes magas ta juures , andma tütarlapse isale viiskümmend hõbeseeklit , ja tütarlaps saagu tema naiseks , sellepärast et ta on tema ära naernud ; ta ei tohi teda ära saata kogu oma eluaja !
05022030	Ükski ei tohi võtta oma isa naist ega tõsta üles oma isa hõlma !
05023001	Issanda kogudusse ei tohi tulla see , kes on kohitsetud pigistuse läbi või kellel on suguti ära lõigatud .
05023002	Värdjas ei tohi tulla Issanda kogudusse , isegi mitte ta kümnes põlv ei tohi tulla Issanda kogudusse .
05023003	Ammonlane ja moab ei tohi tulla Issanda kogudusse , isegi mitte kümnendas põlves ei tohi nad tulla Issanda kogudusse , mitte iialgi ,
05023004	sellepärast et nad ei tulnud teile teel vastu leiva ja veega , kui te lahkusite Egiptusest , ja et ta palkas su vastu Bileami , Beori poja Petoorist , Mesopotaamiast , sind needma .
05023005	Aga Issand , su Jumal , ei tahtnud kuulata Bileami , vaid Issand , su Jumal , muutis needuse sulle õnnistuseks , sellepärast et Issand , su Jumal , sind armastas .
05023006	Ära küsi mitte iialgi nende õnnest ja heast käekäigust kogu oma eluaja !
05023007	Ära põlga edomlast , sest ta on su vend ! Ära põlga egiptlast , sest sa oled olnud võõras tema maal !
05023008	Lapsed , kes neile sünnivad kolmandas põlves , võivad tulla Issanda kogudusse .
05023009	Kui sa asud sõjaleeri oma vaenlaste vastu , siis hoidu kõigest , mis on kurjast !
05023010	Kui su hulgas on mees , kes ei ole puhas öösel juhtunu pärast , siis mingu ta väljapoole leeri ; ta ei tohi tulla leeri .
05023011	Aga õhtu jõudes ta pesku ennast veega , ja kui päike on loojunud , siis ta võib leeri tulla .
05023012	Väljaspool leeri olgu sul üks paik , kuhu sa välja käid .
05023013	Ja sul olgu labidake su relvade juures ; kui sa väljas kükitad , siis kaeva sellega auguke ja kata kinni oma roe .
05023014	Sest Issand , su Jumal , kõnnib keset su leeri , et päästa sind ja anda sinu vaenlased su kätte ; seepärast olgu su leer püha , et ta ei näeks su juures mitte midagi sündsusevastast ega pöörduks sinust ära .
05023015	Orja , kes oma isanda juurest on põgenenud sinu juurde , ära loovuta tema isandale !
05023016	Ta asugu su juurde , sinu keskele paika , mille ta valib mõnes su väravaist , kus temale meeldib ; ära tee temale liiga !
05023017	Iisraeli tütarde hulgas ei tohi olla pühamu hoora ja Iisraeli poegade hulgas pühamu pordumeest .
05023018	Sa ei tohi viia hoora palka ega koera hinda Issanda , oma Jumala kotta mõneks tõotusohvriks , sest ka need mõlemad on jäleduseks Issandale , su Jumalale .
05023019	Oma vennalt ära võta kasu rahalt , elatustarbeilt või kõigelt muult , millelt saab võtta kasu !
05023020	Võõrale sa võid laenata kasu peale , aga oma vennale sa ei tohi laenata kasu peale , et Issand , su Jumal , õnnistaks sind kõiges , mille külge sa oma käe paned sellel maal , kuhu sa lähed , et seda pärida .
05023021	Kui sa annad mõne tõotuse Issandale , oma Jumalale , siis ära viivita seda täitmast , sest Issand , su Jumal , nõuab tõesti seda sinult ja see oleks sulle patuks .
05023022	Aga kui sa jätad tõotuse andmata , siis see ei ole sulle patuks .
05023023	Pea seda , mis su huultelt on välja läinud , ja tee , mis sa vabatahtlikult oled tõotanud Issandale , oma Jumalale , nagu sa oma suuga oled rääkinud !
05023024	Kui sa tuled oma ligimese viinamäele , siis võid süüa viinamarju , nii palju kui sa himustad ja et su kõht saab täis , aga oma taskusse ei tohi sa midagi panna .
05023025	Kui sa tuled oma ligimese lõikamata vilja juurde , siis võid oma käega katkuda viljapäid , aga sa ei tohi panna sirpi oma ligimese vilja külge .
05024001	Kui mees võtab naise ja abiellub temaga , aga naine ei leia enam armu ta silmis , sellepärast et ta on avastanud tema juures midagi ebameeldivat , ja ta kirjutab temale lahutuskirja ning annab selle temale kätte ja saadab ta ära oma kojast ,
05024002	ja kui siis naine läheb ära ta kojast ja tuleb ning saab teise mehe naiseks ,
05024003	aga see teine mees vihkab teda samuti ja kirjutab temale lahutuskirja ning annab selle temale kätte ja saadab tema ära oma kojast , või kui see teine mees sureb , kes võttis tema enesele naiseks ,
05024004	siis tema esimene abielumees , kes tema ära saatis , ei või teda tagasi võtta , et ta saaks tema naiseks , pärast seda kui ta on saanud roojaseks , sest see oleks jäleduseks Issanda ees . Ära tee patuseks maad , mille Issand , su Jumal , annab sulle pärisosaks !
05024005	Kui mees äsja on võtnud naise , siis ta ei tarvitse sõtta minna ; tema peale ärgu pandagu mingit muud kohustust , ta olgu üks aasta vaba oma pere jaoks ja ta rõõmustagu oma naist , kelle ta on võtnud !
05024006	Käsikivi , isegi mitte pealmist kivi , ei tohi pandiks võtta , sest see oleks hinge pandiks võtmine .
05024007	Kui tabatakse mees , kes on inimese varastanud oma vendadelt Iisraeli lastelt , orjastab selle ja müüb selle , siis peab see varas surema . Nõnda kõrvalda kurjus enese keskelt !
05024008	Hoidu pidalitõve nuhtluse eest , et sa täpselt paned tähele ja teed kõike , mis leviitpreestrid teile õpetavad ; mis ma neile olen andnud käsuna , seda pidage hoolsasti !
05024009	Tuleta meelde , mis Issand , su Jumal , tegi Mirjamile teel , kui te olite lahkunud Egiptusest !
05024010	Kui sa midagi laenad oma ligimesele , siis ära mine ta kotta temalt panti võtma !
05024011	Jää õue , ja mees , kellele sa laenasid , toogu sulle pant välja õue !
05024012	Ja kui ta on kehv mees , siis ära heida magama ta pandiga ,
05024013	vaid anna temale pant tagasi kohe , kui päike loojub , et ta saaks magada oma kuue peal ja sind õnnistada ; see olgu sulle õiguseks Issanda , su Jumala ees !
05024014	Ära tee liiga kehvale ja viletsale palgalisele , olgu ta su vendade või võõraste seltsist , kes asuvad su maal su väravais .
05024015	Anna temale ta palk samal päeval , enne kui päike loojub , sest ta on kehv ja ta hing igatseb seda palka , et ta ei hüüaks su pärast Issanda poole - see oleks sulle patuks !
05024016	Isasid ärgu surmatagu laste pärast ja lapsi ärgu surmatagu isade pärast : igaüks surmatagu oma patu pärast !
05024017	Ära vääna võõra ja vaeslapse õigust , ja ära võta pandiks lesknaise riideid !
05024018	Ja tuleta meelde , et sa ise olid ori Egiptuses , ja et Issand , su Jumal , lunastas sind sealt ; sellepärast ma käsin sind seda teha !
05024019	Kui sa lõikust kogud oma põllult ja unustad põllule ühe vihu , siis ära mine tagasi seda võtma ; see jäägu võõrale , vaeslapsele ja lesknaisele , et Issand , su Jumal , õnnistaks sind kõigis su kätetöis !
05024020	Kui sa raputad oma õlipuud , siis pärast ära otsi oksi läbi ; see jäägu võõrale , vaeslapsele ja lesknaisele !
05024021	Kui sa koristad oma viinamäge , siis ära lase järel noppida ; see jäägu võõrale , vaeslapsele ja lesknaisele !
05024022	Pea meeles , et sa ise olid ori Egiptusemaal , sellepärast ma käsin sind seda teha !
05025001	Kui meeste vahel on riid ja nad astuvad kohtu ette ja neile mõistetakse kohut , õige õigeks ja süüdlane süüdi ,
05025002	ja kui süüdlane on peksu väärt , siis käskigu kohtumõistja teda maha heita ja enese juuresolekul teda peksta , lugedes vastavalt tema süüle :
05025003	temale antagu nelikümmend hoopi , mitte rohkem , et su venda su silma ees ei häbistataks , kui temale antakse veel rohkem hoope kui need .
05025004	Ära seo kinni härja suud , kui ta pahmast tallab !
05025005	Kui vennad elavad üheskoos , aga üks neist sureb ja tal ei ole poega , siis ei tohi surnu naine saada väljapoole võõrale mehele ; ta küdi heitku tema juurde ja võtku tema enesele naiseks ning täitku mehevenna kohustust !
05025006	Ja esimest poega , kelle naine sünnitab , peetagu surnud venna pojaks , et ta nime ei kustutataks Iisraelist .
05025007	Aga kui see mees ei nõustu võtma oma venna naist , siis mingu ta vennanaine väravasse vanemate ette ja öelgu : ' Mu küdi keeldub oma venna nime säilitamisest Iisraelis , ta ei taha täita mehevenna kohustust . '
05025008	Siis linna vanemad kutsugu tema ja rääkigu temaga . Aga kui ta jääb kindlaks ja ütleb : ' Ma ei ole nõus teda võtma ' ,
05025009	siis astugu ta vennanaine vanemate silma all tema juurde , võtku tal sandaal jalast , sülitagu temale näkku ja tunnistagu ning öelgu : ' Nõnda tehtagu mehega , kes ei taha jätkata oma venna sugu ! '
05025010	Ja temale pandagu Iisraelis nimeks ' paljasjalgne pere ' !
05025011	Kui mehed kisklevad üksteisega ja ühe naine astub ligi , et päästa oma meest selle käest , kes teda peksab , sirutab oma käe välja ja haarab kinni selle häbemest ,
05025012	siis raiu temal käsi ära , su silm ärgu andku armu !
05025013	Sul ärgu olgu kukrus kahesugust vaenaela , üks suurem ja teine väiksem !
05025014	Sul ärgu olgu kojas kahesugust vakka , üks suurem ja teine väiksem !
05025015	Sul olgu täis ja õige vaenael , täis ja õige vakk , et su päevi pikendataks maal , mille Issand , su Jumal , sulle annab !
05025016	Sest igaüks , kes teeb seda , on jäle Issandale , sinu Jumalale , igaüks , kes teeb kõverust .
05025017	Tuleta meelde , mida Amalek tegi sulle teekonnal , kui sa lahkusid Egiptusest ,
05025018	kuidas ta tuli sulle tee peal vastu ja hävitas su järelväe , kõik väsinud su järelt , kui sa olid jõuetu ja roidunud , sest ta ei kartnud Jumalat !
05025019	Ja kui Issand , su Jumal , annab sulle rahu kõigist su vaenlasist ümberkaudu maal , mille Issand , su Jumal , annab sulle pärisosaks pärida , siis kustuta Amaleki mälestus taeva alt ! Ära seda unusta !
05026001	Ja kui sa tuled maale , mille Issand , su Jumal , annab sulle pärisosaks ja sa vallutad selle ning elad seal ,
05026002	siis võta maa kõigest uudseviljast , mis sa saad saagiks oma maalt , mille Issand , su Jumal , sulle annab , pane korvi ja mine paika , mille Issand , su Jumal , valib oma nimele eluasemeks !
05026003	Ja mine preestri juurde , kes neil päevil on ametis , ja ütle temale : ' Mina kuulutan täna Issandale , su Jumalale , et ma olen jõudnud sellele maale , mille Issand vandega meie vanemaile oli tõotanud anda meile . '
05026004	Ja preester võtku su käest korv ning pangu see maha Issanda , su Jumala altari ette !
05026005	Ja sina tunnista ning ütle Issanda , oma Jumala ees : ' Mu isa oli rändav aramealane , kes läks alla Egiptusesse ja elas seal võõrana väheste inimestega . Aga ta sai seal suureks , vägevaks ja arvurikkaks rahvaks .
05026006	Egiptlased aga kohtlesid meid kurjasti ja rõhusid meid ning panid meile peale raske orjuse .
05026007	Siis me kisendasime Issanda , oma vanemate Jumala poole , ja Issand kuulis meie häält ning nägi meie viletsust , meie vaeva ja meie häda .
05026008	Ja Issand viis meid Egiptusest välja vägeva käega ja väljasirutatud käsivarrega suure hirmu saatel , tunnustähtedega ja imetegudega .
05026009	Ja ta tõi meid siia paika ning andis meile selle maa , maa , mis piima ja mett voolab .
05026010	Ja nüüd , vaata , ma toon selle maa uudsevilja , mille sina , Issand , mulle oled andnud . ' Ja aseta see Issanda , oma Jumala ette ning kummarda Issanda , oma Jumala ees ,
05026011	ja tunne rõõmu kõigest heast , mida Issand , su Jumal , on andnud sulle ja su perele , sina ja leviit ja võõras , kes on su keskel !
05026012	Kui sa oled õiendanud kümnise , kogu oma saagi kümnise kolmandal aastal , kümniseaastal , ja oled andnud leviidile , võõrale , vaeslapsele ja lesknaisele , et nad sööksid su väravais ja nende kõhud saaksid täis ,
05026013	siis ütle Issanda , oma Jumala ees : ' Ma olen oma kojast ära toonud pühitsetud osa ja olen seda andnud ka leviidile ja võõrale , vaeslapsele ja lesknaisele , kõik sinu käsku mööda , mille sa mulle andsid ; ma ei ole astunud üle sinu käskudest ega ole neid unustanud .
05026014	Ma ei ole sellest midagi söönud , kui mul oli lein , ma ei ole sellest midagi kõrvaldanud , kui ma olin roojane , ja ma ei ole sellest midagi andnud surnule . Ma olen kuulnud Issanda , oma Jumala häält ja ma olen teinud kõik , nõnda nagu sa mind oled käskinud .
05026015	Vaata oma pühast eluasemest , taevast , ja õnnista oma Iisraeli rahvast ja maad , mille sa meile oled andnud , nagu sa vandega tõotasid meie vanemaile , maa , mis piima ja mett voolab ! '
05026016	Täna käsib Issand , su Jumal , sind teha nende määruste ja seadluste järgi : pea ja täida neid kõigest oma südamest ja kõigest oma hingest !
05026017	Sa oled täna lasknud Issandat öelda , et ta tahab olla sulle Jumalaks , et sul tuleb käia tema teedel ja pidada tema määrusi , käske ja seadlusi ja kuulata tema häält .
05026018	Ja Issand on täna lasknud sind öelda , et sa tahad olla temale omandrahvaks , nõnda nagu ta sulle on rääkinud , ja et sa tahad pidada kõiki tema käske ,
05026019	et ta tõstaks sind kõrgemale kõigist rahvaist , keda ta on loonud , kiituseks , kuulsuseks ja iluks , ja et sa oleksid pühaks rahvaks Issandale , oma Jumalale , nagu ta on rääkinud . '
05027001	Ja Mooses koos Iisraeli vanematega andis rahvale käsu , öeldes : ' Pidage kõiki käske , mis ma täna teile annan !
05027002	Sel päeval , mil te lähete üle Jordani maale , mille Issand , su Jumal , sinule annab , püstita enesele suured kivid ja võõpa need lubjaga !
05027003	Ja kirjuta nende peale kõik selle Seaduse sõnad , kui sa oled läinud üle jõe , et jõuda maale , mille Issand , su Jumal , sinule annab , maa , mis piima ja mett voolab , nagu Issand , su vanemate Jumal , sinule on öelnud .
05027004	Ja kui te olete läinud üle Jordani , siis püstitage Eebali mäele need kivid , nagu ma täna teid olen käskinud , ja võõbake need lubjaga !
05027005	Ja ehita sinna altar Issandale , oma Jumalale , altar kividest , mille külge sa ei tohi panna raudriista !
05027006	Tahumata kividest ehita Issanda , oma Jumala altar ja ohverda sellel põletusohvreid Issandale , oma Jumalale !
05027007	Ja tapa tänuohvreid , söö seal ja ole rõõmus Issanda , oma Jumala ees !
05027008	Ja kirjuta kivide peale kõik selle Seaduse sõnad hästi selgesti ! '
05027009	Ja Mooses ja leviitpreestrid rääkisid kogu Iisraeliga , öeldes : ' Vaiki ja kuule , Iisrael ! Täna oled sa saanud Issanda , oma Jumala rahvaks .
05027010	Kuule siis Issanda , oma Jumala häält ja tee tema käskude ja seaduste järgi , mis ma täna sinule annan ! '
05027011	Ja Mooses andis sel päeval rahvale käsu , öeldes :
05027012	' Kui te olete läinud üle Jordani , siis seisku need rahva õnnistamiseks Gerisimi mäel : Siimeon , Leevi , Juuda , Issaskar , Joosep ja Benjamin .
05027013	Ja need seisku needmiseks Eebali mäel : Ruuben , Gaad , Aaser , Sebulon , Daan ja Naftali .
05027014	Ja leviidid võtku sõna ning öelgu kõigile Iisraeli meestele valju häälega :
05027015	' Neetud olgu igaüks , kes valmistab nikerdatud või valatud kuju jäleduseks Issandale , sepa kätetöö , ja seab selle üles salaja ! ' Ja kogu rahvas kostku ning öelgu : ' Aamen ! '
05027016	' Neetud olgu , kes põlgab oma isa ja ema ! ' Ja kogu rahvas öelgu : ' Aamen ! '
05027017	' Neetud olgu , kes nihutab paigast oma ligimese piirimärgi ! ' Ja kogu rahvas öelgu : ' Aamen ! '
05027018	' Neetud olgu , kes eksitab pimeda teelt ! ' Ja kogu rahvas öelgu : ' Aamen ! '
05027019	' Neetud olgu , kes väänab võõra , vaeslapse ja lesknaise õigust ! ' Ja kogu rahvas öelgu : ' Aamen ! '
05027020	' Neetud olgu , kes magab oma isa naise juures , sest ta tõstab üles oma isa hõlma ! ' Ja kogu rahvas öelgu : ' Aamen ! '
05027021	' Neetud olgu , kes ühtib mõne loomaga ! ' Ja kogu rahvas öelgu : ' Aamen ! '
05027022	' Neetud olgu , kes magab oma õe , oma isa tütre või oma ema tütre juures ! ' Ja kogu rahvas öelgu : ' Aamen ! '
05027023	' Neetud olgu , kes magab oma ämma juures ! ' Ja kogu rahvas öelgu : ' Aamen ! '
05027024	' Neetud olgu , kes oma ligimese salaja maha lööb ! ' Ja kogu rahvas öelgu : ' Aamen ! '
05027025	' Neetud olgu , kes võtab meelehead inimese mahalöömiseks , süütu vere valamiseks ! ' Ja kogu rahvas öelgu : ' Aamen ! '
05027026	' Neetud olgu , kes ei pea selle Seaduse sõnu ega tee nende järgi ! ' Ja kogu rahvas öelgu : ' Aamen ! '
05028001	Ja kui sa tõesti kuulad Issanda , oma Jumala häält ja pead hoolsasti kõiki tema käske , mis ma täna sulle annan , siis tõstab sind Issand , su Jumal , kõrgemaks kõigist rahvaist maa peal .
05028002	Ja kõik need õnnistused saavad sulle osaks ja tabavad sind , kui sa võtad kuulda Issanda , oma Jumala häält .
05028003	Õnnistatud oled sa linnas ja õnnistatud oled sa väljal .
05028004	Õnnistatud on su ihuvili , su maapinna saak , su karja juurdekasv , su veiste vasikad ning su lammaste ja kitsede talled .
05028005	Õnnistatud on su korv ja su leivaküna .
05028006	Õnnistatud oled sa tulles ja õnnistatud oled sa minnes .
05028007	Issand paneb vaenlased , kes kipuvad sulle kallale , su ette kaotust kandma : ühte teed nad tulevad su vastu , aga seitset teed nad põgenevad su eest .
05028008	Issand käsib seda õnnistust olla sinuga su aitades ja kõiges , mille külge sa oma käe paned , ja ta õnnistab sind maal , mille Issand , su Jumal , sulle annab .
05028009	Issand ülendab sind enesele pühitsetud rahvaks , nagu ta sulle on vandega tõotanud , kui sa pead Issanda , oma Jumala käske ja käid tema teedel .
05028010	Ja kõik maailma rahvad näevad , et sinule on pandud Issanda nimi , ja nad kardavad sind .
05028011	Ja Issand annab sulle külluses head su ihuvilja , karja kasvu ja maapinna saagi poolest maal , mille Issand , su Jumal , vandega su vanemaile on tõotanud sulle anda .
05028012	Issand avab sulle oma rikkaliku varaaida , taeva , andes su maale vihma õigel ajal ja õnnistades kõiki su kätetöid ; ja sina võid laenu anda paljudele rahvastele , aga sa ise ei tarvitse laenata .
05028013	Ja Issand paneb sind peaks ja mitte sabaks , sa lähed ikka ülespoole , aga mitte allapoole , kui sa kuulad Issanda , oma Jumala käske , mida ma täna sind käsin pidada ja täita ,
05028014	ja kui sa ei kaldu kõrvale kõigist sõnadest , mis ma täna teile käsuna annan , ei paremale ega vasakule , ega käi teiste jumalate järel , et neid teenida .
05028015	Aga kui sa ei kuula Issanda , oma Jumala häält , ei pea hoolsasti kõiki tema käske ja seadlusi , mis ma täna sulle annan , siis tulevad su peale kõik need needused ja tabavad sind .
05028016	Neetud oled sa linnas ja neetud oled sa väljal .
05028017	Neetud on su korv ja su leivaküna .
05028018	Neetud on su ihuvili ja su maapinna saak , su veiste vasikad ning su lammaste ja kitsede talled .
05028019	Neetud oled sa tulles ja neetud oled sa minnes .
05028020	Issand saadab sulle needuse , segaduse ja ähvarduse kõiges , mille külge sa oma käe paned , mida sa teed , kuni sa hukkud ja kuni sa äkitselt kaod oma kurjade tegude pärast , sellepärast et sa mind oled maha jätnud .
05028021	Issand nakatab su külge katkutõve , kuni see lõpetab sind sellelt maalt , mida sa lähed pärima .
05028022	Issand lööb sind kõhetustõvega , palavikuga , põletikuga , kuumtõvega , põuaga , viljakõrvetuse ja - roostega , ja need jälitavad sind , kuni sa hukkud .
05028023	Siis on su pea kohal olev taevas nagu vask ja su all olev maa nagu raud .
05028024	Issand muudab su maa vihma tolmuks ja põrmuks : see sajab taevast su peale , kuni sa kaod .
05028025	Issand paneb sind su vaenlaste ette kaotust kandma : ühte teed sa lähed nende vastu , aga seitset teed sa põgened nende eest , ja sa oled hirmutuseks kõigile kuningriikidele maa peal .
05028026	Su laibad jäävad roaks kõigile taeva lindudele ja maa loomadele ja ükski ei peleta neid .
05028027	Issand lööb sind Egiptuse paisetega , katkumuhkudega , kärnadega ja sügelistega , millest sa ei parane .
05028028	Issand lööb sind hullumeelsusega , sõgedusega ja meeltesegadusega .
05028029	Sa kobad päise päeva ajal nagu pime , kes kobab pimeduses , ja su teed ei õnnestu : üksnes rõhutav ja röövitav oled sa kogu aja ja ükski ei päästa sind .
05028030	Sa kihlud naisega , aga teine mees häbistab tema ; sa ehitad koja , aga ei saa sinna asuda ; sa istutad viinamäe , aga ei saa seda kasutada .
05028031	Su härg tapetakse su silma all , aga sa ei saa sellest süüa ; su eesel röövitakse su nähes , aga sa ei saa seda tagasi ; su lambad ja kitsed antakse su vaenlastele , aga ükski ei aita sind .
05028032	Su pojad ja su tütred antakse võõrale rahvale ; su silmad näevad seda ja igatsevad neid päevast päeva , aga su käsi on jõuetu .
05028033	Su maa vilja ja kogu su töötulu sööb sulle tundmatu rahvas ; sa oled ainult rõhutav ja tõugatav kogu aja .
05028034	Ja sa lähed hulluks vaate pärast , mida su silmad näevad .
05028035	Issand lööb sind kurjade paisetega su põlvedel ja reitel , millest sa ei parane , jalatallast pealaeni .
05028036	Issand viib sinu ja su kuninga , kelle sa enesele tõstad , ühe rahva juurde , keda ei ole tundnud ei sina ega su vanemad , ja seal sa teenid teisi jumalaid - puust ja kivist .
05028037	Ja sa saad hirmutuseks , kõnekäänuks ja pilkesõnaks kõigi rahvaste keskel , kuhu Issand sind ajab .
05028038	Sa viid küll palju seemet põllule , aga saad koguda pisut , sest rohutirtsud õgivad selle .
05028039	Sa istutad ja harid viinamägesid , aga veini sa ei saa juua ega talletada , sest ussid söövad marjad .
05028040	Õlipuid on sul kogu su maa-alal , aga sa ei saa ennast õliga võida , sest su õlimarjad varisevad maha .
05028041	Sa sünnitad poegi ja tütreid , aga need ei jää sinule , vaid nad lähevad vangi .
05028042	Viljakahjurid vallutavad kõik su puud ja su maa vilja .
05028043	Võõras , kes su keskel on , tõuseb üha kõrgemale sinust , sina aga vajud üha madalamale .
05028044	Tema laenab sulle , aga sina ei saa temale laenata ; tema saab peaks , aga sina jääd sabaks .
05028045	Ja sinu peale tulevad kõik need needused , jälitavad sind ja tabavad sind , kuni sa hävid , sellepärast et sa ei ole võtnud kuulda Issanda , oma Jumala häält , et sa pead pidama tema käske ja seadlusi , mis ta sulle on andnud ,
05028046	ja need jäävad igaveseks ajaks tunnustähtedeks ja imetegudeks sinule ja su järglastele .
05028047	Et sa ei ole teeninud Issandat , oma Jumalat , rõõmuga ja heast südamest kõige külluse eest ,
05028048	siis sa pead teenima oma vaenlasi , keda Issand saadab su kallale , näljas , janus , alasti ja täielikus puuduses . Ja ta paneb su kaela peale raudikke , kuni ta sinu on hävitanud .
05028049	Issand toob kaugelt maailma äärest su kallale ühe rahva , kes lendab nagu kotkas , rahva , kelle keelt sa ei mõista ,
05028050	jultunud rahva , kes ei hooli vanast ega anna armu noorele .
05028051	See sööb ära su karja ja su maa vilja , kuni sa oled kadunud ; see ei jäta sulle midagi , ei teravilja , veinivirret ega õli , ei veiste vasikaid ega lammaste ja kitsede tallesid , kuni ta sinu on hävitanud .
05028052	Ja see ahistab sind kõigis su väravais , kuni varisevad su kõrged ja kindlad müürid , mille peale sa loodad kogu oma maal ; see ahistab sind kõigis su väravais kogu su maal , mille Issand , su Jumal , sulle annab .
05028053	Ja sina sööd oma ihuvilja , oma poegade ja tütarde liha , keda Issand , su Jumal , sulle on andnud , piiramisel ja kitsikuses , millega su vaenlane sind ahistab .
05028054	Isegi su keskel oleva õrna ja hellitatud mehe silm vaatab kurjalt oma vennale ja naisele oma süles ja oma järelejäänud lastele , kes tal veel alles on ,
05028055	ega anna ühelegi neist oma laste lihast , mida ta ise sööb , sest midagi muud ei ole temale jäänud piiramisel ja kitsikuses , millega su vaenlane sind ahistab kõigis su väravais .
05028056	Su keskel olev õrn ja hellitatud naine , kes oma õrnuses ja hellitatuses ei ole katsunud jalataldagi maha panna , vaatab kurjalt mehele oma süles ja oma pojale ja tütrele
05028057	oma järelsünnitiste pärast , mis tulevad välja ta jalgade vahelt , ja laste pärast , keda ta sünnitab , sest ta tahab ise neid salaja süüa täielikus puuduses piiramisel ja kitsikuses , kui su vaenlane sind ahistab su väravais .
05028058	Kui sa ei pea hoolsasti kõiki selle Seaduse sõnu , mis sellesse raamatusse on kirjutatud , et sa kardaksid seda aulist ja kardetavat nime , Issandat , oma Jumalat ,
05028059	siis teeb Issand erakordseks sinu nuhtlused ja sinu järglaste nuhtlused , suured ja kestvad nuhtlused , pahad ja kestvad nuhtlused .
05028060	Ja ta saadab su kallale kõik Egiptuse tõved , mille ees sa tunned hirmu , ja need jäävad su külge .
05028061	Ka kõiki muid haigusi ja kõiksugu nuhtlusi , millest ei ole kirjutatud selles Seaduse raamatus , saadab Issand su kallale , kuni sa hävid .
05028062	Ja teid jääb pisut inimesi nende asemel , kes te olite rohkuse poolest nagu taevatähed , sellepärast et sa ei võtnud kuulda Issanda , oma Jumala häält .
05028063	Ja nagu Issand tundis teist rõõmu , tehes teile head ja sigitades teid , nõnda tunneb Issand teist rõõmu , saates teid hukka ja hävitades teid , ja teid kistakse ära sellelt maalt , mida sa lähed pärima .
05028064	Ja Issand pillutab sind kõigi rahvaste sekka , ühest maa äärest teise , ja sa teenid seal teisi jumalaid , keda ei ole tundnud ei sina ega su vanemad - puust ja kivist .
05028065	Ja nende rahvaste hulgas ei ole sul rahu , su jalatallal ei ole puhkepaika ja Issand annab sulle seal väriseva südame , kustuvad silmad ja masendatud hinge .
05028066	Su elu ripub nagu juuksekarva küljes , sa värised ööd ja päevad ega ole kindel oma elu pärast .
05028067	Sa ütled hommikul : ' Oleks juba õhtu ! ' Aga õhtul sa ütled : ' Oleks juba hommik ! ' kartuse pärast , mis täidab su südant , ja vaate pärast , mida su silmad näevad .
05028068	Ja Issand saadab sind laevadega tagasi Egiptusesse , teekond , mille kohta ma sulle ütlesin : ' Sa ei näe seda enam . ' Ja seal te pakute endid müüa oma vaenlastele sulaseiks ja teenijaiks , aga ükski ei osta . '
05029001	Need on selle seaduse sõnad , mis Issand käskis Moosest anda Iisraeli lastele Moabimaal , peale selle seaduse , mille ta neile andis Hoorebil .
05029002	Ja Mooses kutsus kokku kogu Iisraeli ning ütles neile : ' Te olete näinud kõike , mida Issand tegi teie silme ees Egiptusemaal vaaraole ja kõigile ta sulastele ja kogu ta maale ,
05029003	neid suuri katsumusi , mida sa nägid oma silmaga , neid suuri tunnustähti ja imetegusid .
05029004	Aga Issand ei ole tänapäevani teile andnud südant mõistmiseks ega silmi nägemiseks ja kõrvu kuulmiseks .
05029005	Mina juhtisin teid nelikümmend aastat kõrbes : teil ei kulunud riided seljas ega kulunud sul sandaal jalas .
05029006	Te ei saanud süüa leiba ega juua veini või vägijooki , et te mõistaksite , et mina olen Issand , teie Jumal .
05029007	Ja kui te jõudsite siia paika , siis tulid Siihon , Hesboni kuningas , ja Oog , Baasani kuningas , sõdima meie vastu , aga me lõime neid .
05029008	Ja me võtsime nende maa ning andsime selle pärisosaks ruubenlastele ja gaadlastele ja Manasse poolele suguharule .
05029009	Seepärast pidage selle seaduse sõnu ja tehke nende järgi , et teil oleks kordaminek kõiges , mida te teete !
05029010	Te kõik seisate täna Issanda , oma Jumala ees : teie peamehed , teie suguharud , teie vanemad ja teie ülevaatajad , kõik Iisraeli mehed ,
05029011	teie lapsed ja teie naised , samuti võõras , kes on su leeris , niihästi su puuraiuja kui su veetooja ,
05029012	et sa võiksid astuda Issanda , oma Jumala liitu ja tema vandeosadusse , mille Issand , su Jumal , täna sinuga teostab ,
05029013	et täna sind ülendada enesele rahvaks ja et olla sulle Jumalaks , nagu ta sulle on öelnud ja nagu ta su vanemaile , Aabrahamile , Iisakile ja Jaakobile on vandega tõotanud .
05029014	Aga mitte ainult teiega ei tee ma seda liitu ja vandeosadust ,
05029015	vaid niihästi sellega , kes seisab täna siin koos meiega Issanda , meie Jumala ees , kui ka sellega , kes ei ole täna siin koos meiega .
05029016	Sest te ise teate , kuidas me elasime Egiptusemaal ja kuidas me tulime läbi rahvaste keskelt , keda teiegi läbisite ,
05029017	ja te nägite nende jäledusi ning ebajumalaid puust ja kivist , hõbedast ja kullast , mis neil olid .
05029018	Seepärast ärgu olgu teie hulgas meest või naist või suguvõsa või suguharu , kelle süda pöördub täna Issanda , meie Jumala juurest , et minna teenima nende rahvaste jumalaid ; ärgu olgu teie hulgas juurt , mis kasvatab mürki ja koirohtu ,
05029019	ühtegi , kes kuuldes selle sajatuse sõnu , õnnistab südames iseennast , öeldes : ' Minu käsi käib hästi , isegi kui ma elan südamekanguses ! ' - et juuasaanut ei hävitataks koos janusega .
05029020	Issand ei taha temale andeks anda , sest siis suitseb Issanda viha ja ägedus selle mehe vastu ja tema peale langevad kõik need needused , mis sellesse raamatusse on kirjutatud , ja Issand kustutab tema nime taeva alt .
05029021	Ja Issand lahutab tema kõigist Iisraeli suguharudest , kurjaks saatuseks kõigi selle lepingu needuste järgi , mis sellesse Seaduse raamatusse on kirjutatud .
05029022	Siis küsib teie järeltulev põlv , teie lapsed , kes tulevad pärast teid , ja võõras , kes tuleb kaugelt maalt , kui ta näeb selle maa nuhtlusi ja haigusi , millega Issand on pannud selle põdema ,
05029023	väävlit ja soola - kogu selle pind on tulease , sinna ei külvata ja seal ei võrsu ega kasva mitte mingisugust rohtu - , nagu Soodoma ja Gomorra , Adma ja Seboimi segipaiskamise puhul , mis Issand oma vihas ja raevus segi paiskas ,
05029024	siis küsivad kõik paganad : ' Mispärast on Issand selle maaga nõnda talitanud ? Mispärast see suur tuline viha ? '
05029025	Siis vastatakse : ' Sellepärast et nad jätsid maha Issanda , oma vanemate Jumala lepingu , mille ta nendega tegi , kui ta tõi nad välja Egiptusemaalt ,
05029026	ja et nad läksid ning teenisid teisi jumalaid ja kummardasid neid jumalaid , keda nad ei tundnud ja keda ta ei olnud neile andnud ,
05029027	sellepärast Issanda viha süttis põlema selle maa vastu , lastes tulla ta peale kõik need needused , mis sellesse raamatusse on kirjutatud ,
05029028	ja Issand hävitas nad nende maalt vihas ja raevus ja suures meelepahas ning paiskas nad teisele maale , nagu see tänapäeval on .
05029029	Varjatu kuulub Issandale , meie Jumalale , aga mis on ilmutatud , kuulub igavesti meile ja meie lastele , et me teeksime selle Seaduse kõigi sõnade järgi ! '
05030001	Kui sind tabavad kõik need sõnad , õnnistus ja needus , mis ma su ette olen pannud , ja sa talletad selle oma südamesse kõigi rahvaste keskel , kuhu Issand , su Jumal , sind hajutab ,
05030002	ja sa pöördud tagasi Issanda , oma Jumala juurde ja kuulad tema häält kõiges , nõnda nagu ma täna sind käsin , sina ja su lapsed , kõigest oma südamest ja kõigest oma hingest ,
05030003	siis pöörab Issand , su Jumal , su saatuse ja halastab su peale ning kogub sind taas kõigi rahvaste hulgast , kuhu Issand , su Jumal , sind on pillutanud .
05030004	Isegi kui su hajutatud oleksid taeva servas , kogub Issand , su Jumal , sind sealt ja toob sind sealt ära .
05030005	Ja Issand , su Jumal , toob sind sellele maale , mille su vanemad pärisid , ja sina pärid selle ; ja ta teeb sulle head ning sigitab sind rohkem kui su vanemaid .
05030006	Ja Issand , su Jumal , lõikab ümber sinu südame ja sinu järglaste südamed , et sa armastaksid Issandat , oma Jumalat , kõigest oma südamest ja kõigest oma hingest , et sa võiksid elada .
05030007	Ja Issand , su Jumal , paneb kõik need needused su vaenlaste peale , su vihameeste peale , kes sind taga kiusavad .
05030008	Sina aga kuulad jälle Issanda häält ja teed kõigi tema käskude järgi , mis ma täna sulle annan .
05030009	Ja Issand , su Jumal , annab sulle ülikülluses head kõigis su kätetöis , su ihuvilja , karja juurdekasvu ja maa vilja poolest ; sest Issand on siis jälle rõõmus sinu pärast , millest sinul on kasu , nõnda nagu ta oli rõõmus sinu vanemate pärast ,
05030010	kui sa kuulad Issanda , oma Jumala häält , pidades tema käske ja määrusi , mis on kirjutatud sellesse Seaduse raamatusse , kui sa pöördud Issanda , oma Jumala poole kõigest oma südamest ja kõigest oma hingest .
05030011	Sest see käsk , mille ma täna sulle annan , ei ole sulle raske täita ega kättesaamatu .
05030012	See ei ole taevas , et sa peaksid ütlema : ' Kes läheks meie eest taevasse ja tooks selle meile , et saaksime seda kuulda ja täita ? '
05030013	Ega ole see mere taga , et sa peaksid ütlema : ' Kes läheks meie eest mere taha ja tooks selle meile , et saaksime seda kuulda ja täita ? '
05030014	Vaid sõna on sinule väga ligidal , sinu suus ja sinu südames , et seda täita .
05030015	Vaata , mina panen täna su ette elu ja hea , surma ja kurja ,
05030016	kui ma täna sind käsin armastada Issandat , oma Jumalat , käies tema teedel ja pidades tema käske , määrusi ja seadlusi , et sa võiksid elada ja paljuneda , ja et Issand , su Jumal , õnnistaks sind sellel maal , kuhu sa lähed , et seda pärida .
05030017	Aga kui su süda pöördub ja sa ei kuula , vaid lased ennast ahvatleda ja kummardad teisi jumalaid ning teenid neid ,
05030018	siis ma annan täna teile teada , et te tõesti hukkute ; te ei ela kaua sellel maal , kuhu sa lähed üle Jordani , et minna seda pärima .
05030019	Ma kutsun täna tunnistajaiks teie vastu taeva ja maa : ma olen pannud su ette elu ja surma , õnnistuse ja needuse . Vali nüüd elu , et sina ja su sugu võiksite elada ,
05030020	armastades Issandat , oma Jumalat , kuulates tema häält ja hoidudes tema poole ! Sest see on su elu ja su päevade pikkus , et sa võiksid elada maal , mille Issand on vandega tõotanud anda su vanemaile , Aabrahamile , Iisakile ja Jaakobile . '
05031001	Ja Mooses läks ning rääkis kõik need sõnad kogu Iisraelile .
05031002	Ja ta ütles neile : ' Mina olen nüüd sada kakskümmend aastat vana , ma ei jaksa enam minna ega tulla ; ja Issand on mulle öelnud : ' Sina ei lähe üle Jordani . '
05031003	Issand , su Jumal , läheb ise üle su ees , tema hävitab need rahvad su eest ja sina vallutad nad . Joosua , tema läheb üle su ees , nõnda nagu Issand on öelnud .
05031004	Ja Issand talitab nendega , nagu ta talitas Siihoni ja Oogiga , emorlaste kuningatega , ja nende maaga , kelle ta hävitas .
05031005	Issand annab nad teie kätte ; talitage nendega kogu seaduse kohaselt , mille ma teile olen andnud !
05031006	Olge vahvad ja tugevad , ärge kartke ja ärge tundke hirmu nende ees , sest Issand , su Jumal , käib ise koos sinuga , tema ei lahku sinust ega jäta sind maha ! '
05031007	Ja Mooses kutsus Joosua ning ütles temale kogu Iisraeli silma ees : ' Ole vahva ja tugev , sest sina pead viima selle rahva maale , mille Issand vandega nende vanemaile on tõotanud neile anda , ja sina pead andma selle neile pärisosaks !
05031008	Ja Issand ise käib su ees , tema on sinuga , tema ei lahku sinust ega jäta sind maha . Ära karda ega kohku ! '
05031009	Ja Mooses pani kirja selle Seaduse ning andis preestritele , Leevi poegadele , kes kandsid seaduselaegast , ja kõigile Iisraeli vanemaile .
05031010	Ja Mooses käskis neid , öeldes : ' Igal seitsmendal aastal , vabastusaastal , seatud ajal , lehtmajadepühal ,
05031011	kui kogu Iisrael tuleb , et ilmuda Issanda , su Jumala ette paika , mille ta on valinud , loe seda Seadust kogu Iisraeli ees nende kuuldes !
05031012	Kogu kokku rahvas , mehed ja naised ja lapsed , ka võõrad , kes on su väravais , et nad kuuleksid ja õpiksid ning kardaksid Issandat , teie Jumalat , ja teeksid hoolsasti selle Seaduse kõigi sõnade järgi ,
05031013	ja et nende lapsed , kes seda veel ei tunne , kuuleksid ja õpiksid kartma Issandat , teie Jumalat , kogu aja , mis te elate maal , kuhu te lähete üle Jordani , et seda pärida . '
05031014	Ja Issand ütles Moosesele : ' Vaata , see aeg ligineb , mil sa pead surema . Kutsu Joosua ja astuge kogudusetelki , siis ma annan temale kohustuse ! ' Siis Mooses läks koos Joosuaga , ja nad astusid kogudusetelki .
05031015	Ja Issand ilmutas ennast telgis pilvesambas , ja pilvesammas seisis telgi ukse kohal .
05031016	Ja Issand ütles Moosesele : ' Vaata , sa lähed magama oma vanemate juurde , aga see rahvas võtab kätte ja käib hoorates võõraste jumalate järel sellel maal , kuhu ta nüüd jõuab ; ta jätab mind maha ja tühistab mu lepingu , mille ma temaga olen teinud .
05031017	Sel ajal süttib mu viha põlema tema vastu ja ma jätan ta maha ning peidan oma palge tema eest ja teda hävitatakse ning teda tabab palju õnnetusi ja ahastusi . Sel ajal ta ütleb : ' Eks ole need õnnetused mind tabanud selle pärast , et mu Jumal ei ole minu keskel ? '
05031018	Aga sel ajal peidan ma oma palge täiesti kõige selle kurja pärast , mis ta on teinud , pöördudes teiste jumalate poole .
05031019	Ja nüüd kirjutage endile üles see laul ! Õpeta seda Iisraeli lastele ja pane see neile suhu , et see laul oleks mulle tunnistajaks Iisraeli laste vastu !
05031020	Sest ma tahan neid viia sellele maale , mille ma nende vanemaile vandega tõotasin , mis piima ja mett voolab . Nad söövad , nende kõhud saavad täis ja nad rasvuvad , aga nad pöörduvad teiste jumalate poole ja teenivad neid , nad põlgavad mind ja tühistavad minu lepingu .
05031021	Kui neid tabavad suured õnnetused ja ahastused , siis kõneleb see laul tunnistajana nende vastu , sest see ei tohi ununeda nende järglaste suust , sellepärast et ma tunnen nende mõtteid , mis nad nüüd mõlgutavad , enne kui ma viin nad maale , mille ma vandega olen tõotanud neile anda . '
05031022	Ja Mooses kirjutas sel päeval üles selle laulu ning õpetas seda Iisraeli lastele .
05031023	Ja Issand andis käsu Joosuale , Nuuni pojale , ning ütles : ' Ole vahva ja tugev , sest sina pead viima Iisraeli lapsed sellele maale , mille ma vandega olen tõotanud neile anda , ja mina olen sinuga ! '
05031024	Ja kui Mooses oli raamatusse täielikult üles kirjutanud selle Seaduse sõnad algusest lõpuni ,
05031025	siis käskis Mooses leviite , kes kandsid seaduselaegast , öeldes :
05031026	' Võtke see Seaduse raamat ja pange ta Issanda , oma Jumala seaduselaeka kõrvale , et see oleks seal tunnistajaks sinu vastu ,
05031027	sest ma tunnen sinu vastupanu ja kangekaelsust . Vaata nüüd , mil ma veel elan koos teiega , olete te olnud Issandale vastupanijad , saati siis pärast minu surma !
05031028	Koguge minu juurde kõik oma suguharude vanemad ja ülevaatajad , siis ma räägin nende kuuldes need sõnad ja võtan tunnistajaiks nende vastu taeva ja maa !
05031029	Sest ma tean , et te pärast minu surma käitute väga kõlvatult ja lahkute teelt , mille ma teile olen andnud . Aga tulevasil päevil tabab teid õnnetus , kui te teete , mis kuri on Issanda silmis , pahandades teda oma kätetööga . '
05031030	Ja Mooses rääkis kogu Iisraeli koguduse kuuldes selle laulu sõnad algusest lõpuni :
05032001	' Pange tähele , taevad , sest mina räägin , ja kuule , maa , mu suu kõnesid !
05032002	Mu õpetus voolaku vihmana , mu kõne nõrgugu kastena , nagu haljusele vihmasagar ja rohule vihmapiisad !
05032003	Sest ma kuulutan Issanda nime , andke au meie Jumalale !
05032004	Tema on kalju , tema töö on täiuslik , sest kõik tema teed on õiged . Jumal on ustav ja temas pole väärust , tema on õige ja õiglane .
05032005	Pahasti on tehtud temaga - need ei ole tema lapsed : häbiplekk , nurjatu ja pöörane sugupõlv .
05032006	Kas te nõnda tasute Issandale , rumal ja tarkuseta rahvas ? Eks ta ole su isa , sinu looja ? Tema on sind teinud ja valmistanud .
05032007	Meenuta muistseid päevi , pane tähele aastaid põlvest põlve ! Küsi oma isalt , et ta jutustaks sulle , oma vanadelt , et nad räägiksid sulle !
05032008	Kui Kõigekõrgem andis rahvaile pärisosa , kui ta jaotas inimlapsi , siis ta määras kindlaks rahvaste piirid vastavalt Iisraeli laste arvule ,
05032009	sest Issanda omand on tema rahvas , tema mõõdetud pärisosa on Jaakob .
05032010	Ta leidis tema kõrbemaalt , tühjast paigast , uluvast kõrbest ; ta võttis tema oma kaitse alla , hoolitses tema eest , ta hoidis teda nagu oma silmatera .
05032011	Nõnda nagu kotkas oma pesakonda lendu ergutades hõljub kaitstes oma poegade kohal , nõnda laotas ta oma tiivad , võttis tema ja kandis teda oma tiivasulgedel .
05032012	Issand üksi juhtis teda , ükski võõras jumal ei olnud koos temaga .
05032013	Ta sõidutas teda üle maa kõrgendike ja tema sõi väljade vilju : ta imetas teda meega kaljust ja õliga ränikivist .
05032014	Võid veistelt ning piima lammastelt ja kitsedelt , juures tallede ja jäärade rasv ; Baasani härgi ja sikke , lisaks nisu , otsekui neerurasv . Ja viinamarjaverest sa jõid veini .
05032015	Ja Jesurun rasvus , aga muutus tõrksaks - sa läksid lihavaks , paksuks , täidlaseks - ta hülgas Jumala , oma looja , ja põlgas oma päästekaljut .
05032016	Nad ärritasid teda võõraste jumalatega , nad vihastasid teda oma jäledustega .
05032017	Nad ohverdasid haldjaile , kes ei ole jumalad , jumalaile , keda nad ei tundnud , kes olid uued , äsja tulnud , kellest teie vanemad ei teadnud .
05032018	Sa ei mäletanud kaljut , kes sinu sünnitas , ja unustasid Jumala , kes andis sulle elu .
05032019	Kui Issand seda nägi , siis ta põlastas neid tusast oma poegade ja tütarde pärast .
05032020	Ta ütles : Ma peidan oma palge nende eest ja vaatan , milline on nende lõpp , sest nad on pöörane sugu , lapsed , kelles ei ole truudust .
05032021	Nad on mind ärritanud nendega , kes ei ole jumalad , on mind vihastanud oma tühisustega . Aga mina ärritan neid rahvaga , kes ei ole rahvas : ma vihastan neid mõistmatute paganatega .
05032022	Sest mu vihatuli on süttinud põlema ja lõõmab hauasügavuseni ; see hävitab maa koos saagiga ja põletab mägede alused .
05032023	Ma kuhjan nende peale õnnetusi , ma raiskan nende vastu kõik oma nooled .
05032024	Neid peab kurnama nälg , purema palavikutaud ja pahatõbi ; ma saadan nende kallale metsaliste hambad ja põrmus roomajate mürgi .
05032025	Väljas laastab neid mõõk ja sees hirm , niihästi noormehi kui neidusid , imikuid koos hallipäiste meestega .
05032026	Ma oleksin ütelnud : Ma hajutan nad , ma kaotan nende mälestuse inimeste hulgast ,
05032027	kui ma poleks pidanud kartma vaenlase pilget , et nende vastased seda mõistmata ei ütleks : ' Meie käsi on olnud võidukas , ega Issand ole kõike seda teinud ! '
05032028	Sest see on rahvas , kes on kaotanud arukuse - neil ei ole taipu .
05032029	Kui nad oleksid targad , siis nad taipaksid seda , nad mõistaksid oma lõppu .
05032030	Kuidas võis üksainus jälitada tuhandet ja kaks kihutada põgenema kümme tuhat , kui mitte nende kalju ei oleks neid müünud ja Issand nad loovutanud ?
05032031	Sest nende kalju ei ole meie kalju sarnane : seda võivad otsustada meie vaenlasedki .
05032032	Tõesti , nende viinapuu on Soodoma viinapuust ja Gomorra väljadelt ; nende marjad on mürgised marjad , neil on kibedad kobarad .
05032033	Nende vein on lohemürk , rästikute ohtlik mürk .
05032034	Eks see ole talletatud minu juures , pitseriga suletud minu varakambris ?
05032035	Minu käes on kättemaks ja tasumine ajaks , mil nende jalg vääratab . Jah , nende õnnetuse päev on ligidal ja mis neile on valmistatud , tõttab tulema .
05032036	Sest Issand tahab mõista õigust oma rahvale ja halastada oma sulaste peale , kui ta näeb , et nende jõud on kadunud ja pole jäänud orja ega vaba .
05032037	Siis ta ütleb : Kus on nende jumalad , kalju , mille peal nad pelgupaika otsisid ,
05032038	kes sõid nende tapaohvrite rasva ja jõid nende joogiohvrite veini ? Tõusku nad nüüd üles ja aidaku teid , olgu nad teile varjupaigaks !
05032039	Nähke nüüd , et see olen mina , ainult mina , ega ole ühtki jumalat minu kõrval ! Mina surman ja teen elavaks , mina purustan ja mina parandan ega ole kedagi , kes päästaks minu käest .
05032040	Sest ma tõstan oma käe taeva poole ja ütlen : Nii tõesti , kui ma igavesti elan :
05032041	kui ma olen ihunud oma välkuva mõõga ja mu käsi hakkab kohut pidama , siis ma maksan kätte oma vaenlastele ja tasun neile , kes mind vihkavad .
05032042	Ma lasen oma nooled joobuda verest ja mu mõõk hakkab õgima liha , mahalöödute ja vangide verd , vaenlaspealikute päid .
05032043	Ülistage , paganad , tema rahvast ! Sest ta maksab kätte oma sulaste vere eest , tasub oma vastastele ja toimetab lepitust oma maale , oma rahvale . '
05032044	Ja Mooses tuli ning rääkis kõik selle laulu sõnad rahva kuuldes , tema ja Joosua , Nuuni poeg .
05032045	Kui Mooses oli rääkinud kõik need sõnad kogu Iisraelile ,
05032046	siis ta ütles neile : ' Võtke südamesse kõik need sõnad , mis ma täna teile kordan , mis te peate andma käsuna oma lastele , et nad teeksid hoolsasti selle Seaduse kõigi sõnade järgi !
05032047	Sest see ei ole tühine sõna , mis teile korda ei lähe , vaid see on teie elu , ja selle sõna läbi te pikendate oma päevi sellel maal , kuhu te lähete üle Jordani , et seda pärida . '
05032048	Ja Issand rääkis Moosesega veel selsamal päeval , öeldes :
05032049	' Mine üles siia Abarimi mäele , Nebo mäele , mis on Moabimaal Jeeriko kohal , ja vaata Kaananimaad , mille ma annan Iisraeli lastele päranduseks !
05032050	Siis sa sured seal mäe peal , kuhu sa üles lähed , ja sind koristatakse oma rahva juurde , nagu suri su vend Aaron Hoori mäel ja koristati oma rahva juurde ,
05032051	sellepärast et te ei olnud truud minule Iisraeli laste keskel Meriba vee juures Kaadesis , Siini kõrbes , sellepärast et te mind ei pidanud pühaks Iisraeli laste keskel .
05032052	Sa näed küll eemalt seda maad , aga sa ei pääse sinna , maale , mille ma annan Iisraeli lastele . '
05033001	Ja see on õnnistus , millega Mooses , jumalamees , õnnistas Iisraeli lapsi enne oma surma ;
05033002	ta ütles : ' Issand tuli Siinailt ja säras neile Seirist ; ta paistis Paarani mäelt , ta tuli Kaadesisse Meribast , temast paremat kätt jäi Asdod .
05033003	Jah , ta armastab rahvaid , kõik ta pühad on sinu käes ; nad heidavad su jalge ette , nad korjavad üles su sõnad :
05033004	' Mooses on meile andnud Seaduse , Jaakobi kogudus on tema omand . '
05033005	Jesurun sai kuninga , kui kogunesid rahva peamehed , kõik Iisraeli suguharud .
05033006	Ruuben jäägu elama ja ärgu surgu , kuigi vähene on tema meeste arv !
05033007	Ja Juuda kohta ta ütles nõnda : ' Kuule , Issand , Juuda häält ja too ta oma rahva juurde ! Võidelgu ta oma kätega selle eest , ja ole sina talle abiks ta vaenlaste vastu ! '
05033008	Ja Leevi kohta ta ütles : ' Sinu tummim ja uurim kuulugu su ustavale mehele , keda sa proovile panid Massas , kellega sa riidlesid Meriba vee juures ,
05033009	kes ütles oma isa ja ema kohta : ' Ma ei ole neid näinud ! ' ja kes ei tunnustanud oma vendi ega tundnud oma lapsi . Sest nemad peavad sinu sõna ja hoiavad sinu lepingut .
05033010	Nad õpetavad Jaakobile sinu seadlusi ja Iisraelile sinu Seadust . Nad panevad su nina ette suitsutusrohtu ja su altarile täisohvri .
05033011	Õnnista , Issand , tema jõudu , ja olgu sul hea meel tema kätetööst ! Purusta tema vastaste ja vihkajate niuded , et nad enam ei tõuseks ! '
05033012	Ja Benjamini kohta ta ütles : ' Issanda lemmik , kes elab julgesti ta juures . Tema kaitseb teda alati ja elab tema mäerinnakute vahel . '
05033013	Ja Joosepi kohta ta ütles : ' Issand õnnistagu tema maad kastega - parimaga taevast , ja veega sügavusest , mis asub all ;
05033014	parimaga , mida päike välja toob , ja parimaga kuude saadustest ;
05033015	parimaga ürgseilt mägedelt ja parimaga igavestelt küngastelt ,
05033016	maa parima vilja ja küllusega ! Selle lembus , kes elas kibuvitsapõõsas , tulgu Joosepi pea peale , oma vendade vürsti pealaele !
05033017	Ta on oma härja esmasündinu ja tal on uhkust , tema sarved on metshärja sarved : nendega ta kaevleb rahvaid , maailma ääri üheskoos . Need on Efraimi kümned tuhanded , need on Manasse tuhanded . '
05033018	Ja Sebuloni kohta ta ütles : ' Ole rõõmus , Sebulon , oma retkedel , ja Issaskar , oma telkides !
05033019	Nad kutsuvad rahvaid mäele , seal ohverdavad nad õigeid ohvreid , sest nad imevad merede ohtrust ja liivasse peidetud varandusi . '
05033020	Ja Gaadi kohta ta ütles : ' Kiidetud olgu , kes annab Gaadile avarust ! Ta elab nagu lõvi ja kisub lõhki käsivarre ja pealae .
05033021	Ta valis enesele esimese maaosa , sest seal oli valitseja osa . Kui kogunesid rahva peamehed , kehtestas ta Issanda õiguse ja tema seadused Iisraeliga . '
05033022	Ja Daani kohta ta ütles : ' Daan on lõvikutsikas , kes Baasanist üles kargab . '
05033023	Ja Naftali kohta ta ütles : ' Naftali on rikas lembusest , ta on täidetud Issanda õnnistusega . Tema vallutab lääne ja lõuna . '
05033024	Ja Aaseri kohta ta ütles : ' Poegade hulgast olgu õnnistatud Aaser ! Tema olgu oma vendade lemmik ja ta kastku oma jalg õlisse !
05033025	Su riivid olgu rauast ja vasest , ja niikaua kui sul on päevi , kestku su jõud ! '
05033026	Ükski ei ole nagu Jesuruni Jumal , kes sõidab sulle appi taevas ja pilvedes oma ülevas toreduses .
05033027	Varjupaigaks on iidne Jumal , kes sirutab välja igavesed käsivarred . Tema ajas vaenlase su eest ja ütles : ' Hävita ! '
05033028	Ja Iisrael elab julgesti , Jaakobi allikas on üksinda vilja ja veini maal - tema taevas piserdab alla kastet .
05033029	Õnnis oled sa , Iisrael ! Kes on su sarnane ? Rahvas , keda Issand on päästnud ? Tema on kilp , kes sind aitab , mõõk , kes sind ülendab . Sinu vaenlased lömitavad su ees , aga sina tallad nende kõrgendikel . '
05034001	Ja Mooses läks Moabi lagendikelt üles Nebo mäele , Pisgaa tippu , mis on Jeeriko kohal , ja Issand näitas temale kogu maad : Gileadi kuni Daanini ,
05034002	kogu Naftali , Efraimi ja Manasse maad , kogu Juuda maad kuni lääne mereni ,
05034003	Lõunamaad ja Jordani piirkonda , Jeeriko orgu , Palmidelinna - kuni Soarini .
05034004	Ja Issand ütles temale : ' See on see maa , mille ma vandega tõotasin Aabrahamile , Iisakile ja Jaakobile , öeldes : Sinu soole ma annan selle . Ma olen lasknud sind vaadata oma silmaga , aga sinna sa ei lähe ! '
05034005	Ja Issanda sulane Mooses suri seal Moabimaal Issanda sõna kohaselt .
05034006	Ja ta mattis tema orgu Moabimaal , Beet-Peori kohale , aga tänapäevani ei tea ükski tema hauda .
05034007	Ja Mooses oli surres sada kakskümmend aastat vana ; ta silm ei olnud tuhmunud ega ramm raugenud .
05034008	Ja Iisraeli lapsed nutsid Moosest Moabi lagendikel kolmkümmend päeva , siis alles lakkasid nutupäevad - lein Moosese pärast .
05034009	Ja Joosua , Nuuni poeg , oli täis tarkuse vaimu , sest Mooses oli pannud oma käed ta peale ; ja Iisraeli lapsed kuulasid teda ning tegid , nagu Issand oli Moosesele käsu andnud .
05034010	Aga Iisraelis ei tõusnud enam niisugust prohvetit nagu Mooses , keda Issand tundis palgest palgesse ,
05034011	kõigi tunnustähtede ja imetegude poolest , millega Issand teda läkitas , et ta teeks neid Egiptusemaal vaaraole ja kõigile ta sulastele ja kogu ta maale ,
05034012	kõige selle vägeva käe poolest ja kõige selle suure hirmu poolest , mille Mooses tekitas kogu Iisraeli silma ees .
06001001	Ja pärast Issanda sulase Moosese surma kõneles Issand Nuuni poja Joosuaga , Moosese teenriga , öeldes :
06001002	' Mooses , mu sulane , on surnud . Ja nüüd võta kätte , mine üle Jordani , sina ja kogu see rahvas , maale , mille ma annan neile , Iisraeli lastele !
06001003	Kõik paigad , kuhu teie jalatald astub , annan ma teile , nagu ma Moosesele olen öelnud :
06001004	kõrbest ja siit Liibanonist kuni suure jõeni , Frati jõeni , kogu hettide maa kuni suure mereni päikeseloojaku pool saagu teie maa-alaks .
06001005	Ükski ei suuda sulle vastu panna kogu su eluajal ; nõnda nagu ma olin Moosesega , nõnda ma olen sinuga , ma ei lahku sinust ega jäta sind maha .
06001006	Ole vahva ja tugev , sest sina pead andma sellele rahvale pärisosaks maa , mille ma vandega nende vanemaile tõotasin anda neile !
06001007	Ole ainult vahva ja hästi tugev , tehes hoolsasti kogu Seaduse järgi , mille mu sulane Mooses sulle andis ; ära kaldu sellest ei paremale ega vasakule , et sa võiksid teha targasti kõikjal , kuhu sa lähed !
06001008	Ärgu lahkugu see Seaduse raamat sinu suust , vaid mõtle sellele päeval ja öösel , et sa peaksid hoolsasti kõike , mis sinna on kirjutatud , sest siis õnnestub su teekond ja siis on sul kordaminek !
06001009	Eks ole mina sind käskinud : Ole vahva ja tugev ! Ära kohku ja ära karda , sest Issand , su Jumal , on sinuga kõikjal , kuhu sa lähed ! '
06001010	Ja Joosua andis käsu rahva ülevaatajaile , öeldes :
06001011	' Käige leer läbi ja andke rahvale käsk , öeldes : Valmistage enestele teemoona , sest kolme päeva pärast te lähete üle Jordani , et minna vallutama maad , mille Issand , teie Jumal , annab teile pärida ! '
06001012	Aga ruubenlastele , gaadlastele ja Manasse poolele suguharule rääkis Joosua , öeldes :
06001013	' Tuletage meelde käsku , mille Issanda sulane Mooses teile andis , öeldes : Issand , teie Jumal , lubab teile rahu ja annab teile selle maa .
06001014	Teie naised , väetid lapsed ja karjad jäägu maale , mille Mooses teile on andnud siinpool Jordanit . Aga teie ise , kõik võitlusvõimelised , peate võitlusvalmilt minema üle jõe oma vendade eel ja aitama neid ,
06001015	kuni Issand on andnud rahu teie vendadele nagu teilegi ja nemadki on pärinud maa , mille Issand neile annab ; seejärel võite minna tagasi oma pärusmaale ja pärida , mis Issanda sulane Mooses teile on andnud siinpool Jordanit , päikesetõusu pool ! '
06001016	Ja nad vastasid Joosuale , öeldes : ' Me teeme kõik , mida sa meid käsid , ja läheme igale poole , kuhu sa meid läkitad .
06001017	Nagu me kõiges kuulasime Moosest , nõnda tahame kuulata sind ! Olgu ainult Issand , su Jumal , sinuga , nagu ta oli Moosesega !
06001018	Igaüks , kes paneb vastu su käsule ega kuula sinu sõnu kõiges , mida sa meid käsid teha , surmatagu ! Ole ainult vahva ja tugev ! '
06002001	Ja Joosua , Nuuni poeg , läkitas salaja Sittimist kaks meest maakuulajaiks , öeldes : ' Minge vaadake maad ja Jeerikot ! ' Ja nad läksid ning tulid Raahabi-nimelise hoora kotta ; ja nad jäid sinna .
06002002	Aga Jeeriko kuningale räägiti ja öeldi : ' Vaata , mehed Iisraeli laste hulgast on öösel tulnud siia maad kuulama ! '
06002003	Ja Jeeriko kuningas läkitas Raahabile ütlema : ' Too välja need mehed , kes su juurde tulid , kes tulid su kotta , sest nad on tulnud läbi uurima kogu maad ! '
06002004	Aga naine võttis need kaks meest ja peitis ära ning ütles nõnda : ' Mehed tulid küll minu juurde : ega mina teadnud , kust nad pärit olid .
06002005	Kui värav pimeduse tulles pidi suletama , siis läksid mehed välja . Mina ei tea , kuhu nad läksid . Ajage usinasti neid taga , küllap te saate nad kätte ! '
06002006	Tema aga oli viinud nad üles katusele ja peitnud linavarte alla , mis tal katusele olid laotatud .
06002007	Siis ajasid mehed neid taga mööda Jordani teed kuni koolmeteni ; ja kui nende tagaajajad olid välja läinud , suleti värav .
06002008	Aga enne kui nad olid magama heitnud , läks Raahab nende juurde üles katusele
06002009	ja ütles meestele : ' Ma tean , et Issand on andnud selle maa teile ja et meid on vallanud hirm teie ees , ja teie ees värisevad kõik maa elanikud .
06002010	Sest me oleme kuulnud , kuidas Issand kuivatas teie eest Kõrkjamere vee , kui te Egiptusest lahkusite , ja mida te tegite kahe emorlaste kuningaga teisel pool Jordanit , Siihoni ja Oogiga , kelle te hävitasite sootuks .
06002011	Kui me seda kuulsime , siis läksid meie südamed araks ja kelleski pole enam vastupanuvaimu teie ees , sest Issand , teie Jumal , on Jumal ülal taevas ja all maa peal .
06002012	Ja nüüd vanduge mulle Issanda juures , sest ma olen teile head teinud , et ka teie teete head mu isa perele ; ja andke mulle kindel märk ,
06002013	et jätate ellu mu isa ja ema , vennad ja õed ja kõik , kes neil on , ja päästate meie hinged surmast ! '
06002014	Ja mehed ütlesid temale : ' Me ise sureme teie asemel ! Kui teie ei tee teatavaks seda meie asja ja Issand annab selle maa meile , siis oleme su vastu head ja ustavad . '
06002015	Seepeale laskis ta nad läbi akna nööriga alla , sest ta koda oli linnamüüri sees ja seetõttu ta elaski linnamüüri sees .
06002016	Ja ta ütles neile : ' Minge mäestikku , et tagaajajad teid ei kohtaks , ja varjake endid seal kolm päeva , kuni tagaajajad tagasi tulevad ; pärast seda minge oma teed ! '
06002017	Ja mehed ütlesid temale : ' Vandest , mida sa meid oled lasknud vanduda , me vabaneme nõnda :
06002018	vaata , kui me tuleme maale , siis seo see punasest lõngast nöör akna külge , millest sa meid alla lasksid , ja kogu enese juurde kotta oma isa , ema , vennad ja kõik oma isa pere !
06002019	Igaühe veri , kes siis su koja uksest välja läheb , tulgu tema enese pea peale , ja igaühe veri , kes sinuga kojas on , tulgu meie pea peale , kui kellegi käsi teda puudutab !
06002020	Aga kui sa sellest meie asjast teatad , siis oleme vabad su vandest , mida sa meid oled lasknud vanduda . '
06002021	Ja tema vastas : ' Olgu nõnda , nagu on teie sõnad ! ' Ja ta saatis nad minema ning nad läksid ära ; ja ta sidus punase nööri akna külge .
06002022	Siis nad läksid ja tulid mäestikku ning jäid sinna kolmeks päevaks , kuni tagaajajad olid läinud tagasi ; ja tagaajajad otsisid neid teel kõikjalt , aga ei leidnud .
06002023	Ja need kaks meest , kui nad mäestikust olid alla tulnud , pöördusid tagasi ja läksid üle jõe ning tulid Nuuni poja Joosua juurde ja jutustasid temale kõik , mis neile oli juhtunud .
06002024	Ja nad ütlesid Joosuale : ' Tõesti , Issand on andnud meie kätte kogu maa , kõik maa elanikud juba värisevad meie ees . '
06003001	Ja Joosua tõusis hommikul vara ja nad läksid teele Sittimist ning tulid Jordani äärde , tema ja kõik Iisraeli lapsed ; ja nad ööbisid seal , enne kui nad üle läksid .
06003002	Kolme päeva pärast aga käisid ülevaatajad leeri läbi
06003003	ja andsid rahvale käsu , öeldes : ' Kui te näete Issanda , oma Jumala seaduselaegast ja leviitpreestreid seda kandvat , siis minge oma asukohast teele ja käige selle järel !
06003004	Aga teie ja selle vahel olgu vahet umbes kaks tuhat mõõdetud küünart - te ei tohi minna selle ligi - , et te teaksite teed , mida teil tuleb käia , sest varem te ei ole seda teed käinud ! '
06003005	Ja Joosua ütles rahvale : ' Pühitsege endid , sest homme teeb Issand teie keskel imetegusid ! '
06003006	Ja Joosua rääkis preestritega , öeldes : ' Kandke seaduselaegast ja minge rahva eel ! ' Ja nemad tõstsid seaduselaeka üles ning käisid rahva eel .
06003007	Ja Issand ütles Joosuale : ' Täna ma teen sind suureks kogu Iisraeli silmis , et nad teaksid , et mina olen sinuga , nõnda nagu ma olin Moosesega .
06003008	Käsi preestreid , kes kannavad seaduselaegast , ja ütle : Kui te jõuate Jordani vee äärde , siis jääge peatuma Jordani kaldale ! '
06003009	Ja Joosua ütles Iisraeli lastele : ' Tulge siia ja kuulge Issanda , oma Jumala sõnu ! '
06003010	Ja Joosua kõneles : ' Sellest te saate teada , et elav Jumal on teie keskel ja ajab tõesti teie eest ära kaananlased , hetid , hiivlased , perislased , girgaaslased , emorlased ja jebuuslased :
06003011	vaata , kogu maailma Issanda seaduselaegas läheb teie eel läbi Jordani !
06003012	Nüüd aga võtke endile Iisraeli suguharudest kaksteist meest , igast suguharust mees .
06003013	Niipea kui nende preestrite jalatallad , kes kannavad Issanda , kogu maailma Issanda seaduselaegast , laskuvad Jordani vette , katkeb Jordani veevool ; vesi , mis voolab ülaltpoolt , jääb seisma paisu taha . '
06003014	Ja rahvas läks oma telkidest teele , et minna üle Jordani , ja preestrid , kes kandsid seaduselaegast , olid rahva eel .
06003015	Ja niipea kui need , kes kandsid laegast , jõudsid Jordani äärde ja laegast kandvate preestrite jalad puudutasid veepiiri - kõik Jordani luhad on ju vett täis kogu lõikusaja - ,
06003016	jäi ülaltpoolt voolav vesi seisma , jäädes paisu taha väga kaugel Saartani linna külje all asuva Adami linna juures , ja vesi , mis voolas alla lauskmaa merre , Soolamerre , kadus täiesti ; ja rahvas läks üle Jeeriko kohalt .
06003017	Preestrid , kes kandsid Issanda seaduselaegast , jäid kindlalt seisma kuivale keset Jordanit , ja kogu Iisrael läks üle kuiva mööda , kuni kogu rahvas viimseni oli läinud üle Jordani .
06004001	Ja kui kogu rahvas oli läinud üle Jordani , siis rääkis Issand Joosuaga , öeldes :
06004002	' Võtke endile rahva hulgast kaksteist meest , igast suguharust mees ,
06004003	ja andke neile käsk ning öelge : Võtke endile siit Jordani keskelt , kus preestrite jalad seisavad , kaksteist kivi ja viige need enestega kaasa ning asetage leeripaika , kus te sel ööl ööbite ! '
06004004	Siis Joosua kutsus kaksteist meest , keda ta oli käskinud määrata Iisraeli laste hulgast , igast suguharust ühe mehe ,
06004005	ja Joosua ütles neile : ' Minge Issanda , oma Jumala laeka ette keset Jordanit , ja tõstke igamees endile üks kivi õlale , vastavalt Iisraeli laste suguharude arvule ,
06004006	et need oleksid teie keskel tähiseks ! Kui teie lapsed tulevikus küsivad , öeldes : Mis kivid need teil on ? ,
06004007	siis vastake neile , et Jordani veevool katkes Issanda seaduselaeka ees , kui see läks üle Jordani : Jordani veevool katkes ja need kivid olgu Iisraeli lastele igaveseks mälestuseks ! '
06004008	Ja Iisraeli lapsed tegid nõnda , nagu Joosua käskis , ja võtsid vastavalt Iisraeli laste suguharude arvule Jordani keskelt kaksteist kivi , nagu Issand oli Joosuale öelnud , ja viisid enestega kaasa leeripaika ning asetasid sinna .
06004009	Ja kaksteist kivi püstitas Joosua keset Jordanit , sinna kohta , kus seaduselaegast kandvate preestrite jalad olid seisnud ; ja need on seal tänapäevani .
06004010	Ja preestrid , kes kandsid laegast , seisid keset Jordanit , kuni oli tehtud kõik , mida Issand oli käskinud Joosuat rahvale öelda , just nõnda nagu Mooses oli käskinud Joosuat ; ja rahvas läks rutates üle jõe .
06004011	Ja kui kogu rahvas viimseni oli üle läinud , siis läksid Issanda laegas ja preestrid rahva ette .
06004012	Ja ruubenlased , gaadlased ja Manasse pool suguharu läksid võitlusvalmilt Iisraeli laste eel , nagu Mooses neid oli käskinud .
06004013	Ligi nelikümmend tuhat sõjaks varustatud meest läks Issanda palge ees võitlusesse Jeeriko lagendikel .
06004014	Sel päeval tegi Issand Joosua suureks kogu Iisraeli silmis ja nad kartsid teda , nõnda nagu nad olid kartnud Moosest , kogu ta eluaja .
06004015	Ja Issand rääkis Joosuaga , öeldes :
06004016	' Käsi preestreid , kes kannavad tunnistuslaegast , et nad tuleksid Jordanist üles ! '
06004017	Ja Joosua andis preestritele käsu , öeldes : ' Tulge Jordanist üles ! '
06004018	Ja kui preestrid , kes kandsid Issanda seaduselaegast , tulid üles Jordani keskelt , ja preestrite jalatallad olid lahkunud kuivale , siis pöördus Jordani vesi tagasi oma paika ja voolas nagu ennegi üle kõigi kallaste .
06004019	Rahvas tuli Jordani äärest üles esimese kuu kümnendal päeval ja nad lõid leeri üles Gilgalisse , Jeeriko idapoolsele piirile .
06004020	Ja need kaksteist kivi , mis nad olid võtnud Jordanist , pani Joosua püsti Gilgalis .
06004021	Ja ta rääkis Iisraeli lastega ning ütles : ' Kui teie lapsed tulevikus küsivad oma vanemailt , öeldes : Mis kivid need on ? ,
06004022	siis tehke oma lastele teatavaks , öeldes : Iisrael läks kuiva mööda läbi Jordani ,
06004023	sest Issand , teie Jumal , kuivatas teie eest Jordani vee , kuni te olite läbi läinud , nõnda nagu Issand , teie Jumal , talitas Kõrkjamerega , mille ta kuivatas meie eest , kuni olime läbi läinud ,
06004024	et kõik maailma rahvad tunneksid Issanda kätt , kui vägev see on , et te igal ajal kardaksite Issandat , oma Jumalat . '
06005001	Ja kui kõik emorlaste kuningad , kes olid teisel pool Jordanit , mere pool , ja kõik kaananlaste kuningad , kes olid mere ääres , kuulsid , et Issand oli kuivatanud Iisraeli laste eest Jordani vee , kuni nad olid läbi läinud , siis läks nende süda araks ja neil polnud enam julgust Iisraeli laste ees .
06005002	Sel ajal ütles Issand Joosuale : ' Tee enesele kivinoad ja lõika Iisraeli lapsed taas ümber , teist korda ! '
06005003	Ja Joosua tegi enesele kivinoad ning lõikas Iisraeli lapsed ümber Araloti künkal .
06005004	Ja see oli põhjus , miks Joosua ümber lõikas : kogu Egiptusest lahkunud meessoost rahvas , kõik sõjamehed , olid surnud kõrbeteekonnal pärast lahkumist Egiptusest .
06005005	Sest kogu see rahvas , kes oli lahkunud , oli olnud ümber lõigatud ; aga kogu see rahvas , kes oli sündinud kõrbeteekonnal pärast lahkumist Egiptusest , ei olnud ümber lõigatud .
06005006	Sest Iisraeli lapsed olid käinud nelikümmend aastat kõrbes , kuni oli lõppenud kogu see rahvas , kõik sõjamehed , kes Egiptusest olid lahkunud , kes ei kuulanud Issanda häält , mispärast ka Issand neile oli vandunud , et ta ei lase neid näha maad , mille Issand vandega nende vanemaile oli tõotanud anda neile , maa , mis piima ja mett voolab .
06005007	Aga nende lapsed , keda ta oli lasknud tõusta nende asemele , lõikas Joosua ümber , sest need olid ümber lõikamata , sellepärast et teekonnal ei olnud neid ümber lõigatud .
06005008	Ja kui kogu rahvas oli ümber lõigatud , siis püsisid nad oma leeris paigal , kuni nad terveks said .
06005009	Ja Issand ütles Joosuale : ' Täna ma olen teie pealt ära veeretanud egiptlaste teotuse . ' Ja seda paika hüütakse tänapäevani Gilgaliks .
06005010	Ja kui Iisraeli lapsed olid leeris Gilgalis , siis selle kuu neljateistkümnenda päeva õhtul pidasid nad paasapüha Jeeriko lagendikel .
06005011	Ja paasapühale järgneval päeval sõid nad selle maa viljast hapnemata leiba ja kõrvetatud viljapäid . Selsamal päeval ,
06005012	paasapühale järgneval päeval , kui nad sõid maa viljast , lõppes manna ja Iisraeli lastel ei olnud enam mannat , vaid nad sõid juba Kaananimaa selleaastasest saagist .
06005013	Ja kui Joosua oli Jeeriko juures , sündis , et ta tõstis oma silmad üles ja vaatas , ja ennäe , tema ees seisis üks mees , paljastatud mõõk käes . Ja Joosua läks tema juurde ning küsis temalt : ' Kas sa oled meie või meie vaenlaste keskelt ? '
06005014	Ja tema vastas : ' Ei kumbagi , vaid ma olen nüüd tulnud kui Issanda sõjaväe vürst ! ' Siis Joosua heitis silmili maha ja kummardas ning küsis temalt : ' Mida mu Issand räägib oma sulasele ? '
06005015	Ja Issanda sõjaväe vürst ütles Joosuale : ' Võta jalatsid jalast , sest paik , kus sa seisad , on püha ! ' Ja Joosua tegi nõnda .
06006001	Aga Jeeriko sulges oma väravad ja jäi suletuks Iisraeli laste pärast , ükski ei pääsenud välja ega sisse .
06006002	Siis Issand ütles Joosuale : ' Vaata , ma annan su kätte Jeeriko ja selle kuninga ning võitlusvõimelised sõjamehed , vaprad mehed .
06006003	Käige siis ümber linna , kõik sõjamehed , tehes ühe tiiru ümber linna ; tee nõnda kuus päeva !
06006004	Ja seitse preestrit kandku seitset jäärasarve laeka ees ! Seitsmendal päeval aga käige seitse korda ümber linna ja preestrid puhugu sarvi !
06006005	Ja kui sarve pikalt puhutakse , kui te kuulete sarve häält , siis tõstku kogu rahvas suurt sõjakisa ; siis langeb linnamüür sealsamas ja rahvas mingu üles , igaüks otse oma kohalt ! '
06006006	Siis kutsus Joosua , Nuuni poeg , preestrid ja ütles neile : ' Kandke seaduselaegast , ja seitse preestrit kandku seitset jäärasarve Issanda laeka ees ! '
06006007	Aga rahvale ta ütles : ' Minge ja käige ümber linna , ja need , kes on relvastatud , käigu Issanda laeka ees ! '
06006008	Ja sündis , nagu Joosua rahvale ütles . Need seitse preestrit , kes kandsid seitset jäärasarve Issanda ees , läksid ja puhusid sarvi , ja Issanda seaduselaegas käis nende järel .
06006009	Ja kes olid relvastatud , käisid sarvi puhuvate preestrite ees , aga laeka järel käis järelvägi , ja sarvi puhuti lakkamatult .
06006010	Ja Joosua andis rahvale käsu , öeldes : ' Ärge karjuge ja ärge tehke häält , ärgu tulgu teie suust sõnagi kuni selle päevani , millal ma teile ütlen : Karjuge ! Siis karjuge ! '
06006011	Ja ta laskis Issanda laeka käia ümber linna , ühe korra ringi ; siis nad tulid leeri ja jäid ööseks leeri .
06006012	Ja Joosua tõusis hommikul vara ning preestrid tõstsid üles Issanda laeka .
06006013	Ja need seitse preestrit , kes kandsid seitset jäärasarve Issanda laeka ees , läksid aina ja puhusid sarvi , ja kes olid relvastatud , käisid nende ees , ja Issanda laeka järel käis järelvägi , ja sarvi puhuti lakkamatult .
06006014	Nad käisid ka teisel päeval ühe korra ümber linna ja tulid tagasi leeri ; nõnda tegid nad kuus päeva .
06006015	Aga seitsmendal päeval tõusid nad vara koiduajal ja käisid selsamal kombel seitse korda ümber linna ; üksnes sel päeval käisid nad seitse korda ümber linna .
06006016	Ja kui seitsmendal korral preestrid puhusid sarvi , ütles Joosua rahvale : ' Karjuge , sest Issand annab linna teile !
06006017	Linn ja kõik , mis selles on , tuleb hävitada Issanda auks ! Ainult hoor Raahab jäägu ellu , tema ja kõik , kes on koos temaga ta kojas , sest tema peitis meie läkitatud käskjalgu !
06006018	Aga teie ise hoiduge hävitatavast eemale , et te himustades ei võtaks midagi hävitatavast ega viiks Iisraeli leeri vande alla ega tõukaks õnnetusse !
06006019	Kõik hõbe ja kuld , vask - ja raudriistad on aga pühitsetud Issandale ja need tulgu Issanda varanduste hulka ! '
06006020	Siis rahvas hakkas karjuma ja puhuti sarvi . Ja sündis , kui rahvas kuulis sarvehäält ja rahvas hakkas karjuma suure sõjakisaga , et müür varises oma jala pealt ja rahvas läks üles linna , igaüks otse oma kohalt , ja nad vallutasid linna .
06006021	Ja nad hävitasid mõõgateraga sootuks kõik , kes linnas olid , niihästi mehed kui naised , niihästi noored kui vanad , samuti härjad , lambad ja eeslid .
06006022	Aga neile kahele mehele , kes olid maad kuulanud , ütles Joosua : ' Minge hooranaise kotta ja tooge sealt välja naine ja kõik , kes tal on , nagu te temale olete vandega tõotanud ! '
06006023	Siis läksid need noored mehed , maakuulajad , ja tõid välja Raahabi , tema isa , ema , vennad ja kõik , kes tal olid ; nad tõid välja kogu tema suguvõsa ja jätsid need väljapoole Iisraeli leeri .
06006024	Ja nad põletasid tulega ära linna ja kõik , mis seal sees oli ; ainult hõbeda ja kulla , vask - ja raudriistad panid nad Issanda koja varanduste hulka .
06006025	Aga hoor Raahabi ja tema isa pere ja kõik , kes tal olid , jättis Joosua ellu , ja ta elab Iisraeli keskel tänapäevani , sellepärast et ta peitis käskjalgu , keda Joosua oli läkitanud Jeerikot uurima .
06006026	Sel ajal vandus Joosua vande , öeldes : ' Neetud olgu Issanda ees mees , kes asub üles ehitama seda Jeeriko linna ! Oma esmasündinu hinnaga rajab ta selle ja oma noorima hinnaga paneb ta sellele väravad ette . '
06006027	Ja Issand oli Joosuaga , kes sai kuulsaks kogu maal .
06007001	Aga Iisraeli lapsed talitasid hävitamisele määratuga petise kombel , sest Aakan , Serahi poja Sabdi poja Karmi poeg Juuda suguharust , võttis enesele midagi hävitamisele määratust . Seepärast süttis Issanda viha põlema Iisraeli laste vastu .
06007002	Joosua läkitas nüüd Jeerikost mehi Aisse , mis on Beet-Aaveni ligidal Peetelist ida pool , ja rääkis neile , öeldes : ' Minge ja kuulake maad ! ' Ja mehed läksid ning uurisid Aid .
06007003	Kui nad tulid tagasi Joosua juurde , siis nad ütlesid temale : ' Ärgu mingu kogu rahvas ! Mingu ainult kaks või kolm tuhat meest ja vallutagu Ai ! Ära väsita seal kogu rahvast , sest neid on vähe ! '
06007004	Nii läks sinna rahva hulgast ligi kolm tuhat meest , aga nad põgenesid Ai meeste eest .
06007005	Ja Ai mehed lõid neist maha kolmkümmend kuus meest ning ajasid ülejäänuid taga värava eest kuni Sebarimini ja lõid neid nõlvakul . Siis sulas rahva süda ja muutus veeks .
06007006	Aga Joosua käristas oma riided lõhki ning heitis Issanda laeka ette silmili maha ja jäi sinna kuni õhtuni , tema ja Iisraeli vanemad , ja nad panid endile põrmu pea peale .
06007007	Ja Joosua ütles : ' Oh Issand Jumal , miks lasksid tulla selle rahva üle Jordani , et annad meid emorlaste kätte hukkamiseks ? Oleksime ometi otsustanud jääda teisele poole Jordanit !
06007008	Oh Issand ! Mida peaksin ütlema pärast seda , kui Iisrael on pööranud oma vaenlase poole selja ?
06007009	Kui kaananlased ja kõik maa elanikud kuulevad sellest , siis nad piiravad meid ümber ja kaotavad meie nime maa pealt . Mida sa mõtled teha oma suure nime heaks ? '
06007010	Aga Issand ütles Joosuale : ' Tõuse ! Miks sa lamad silmili maas ?
06007011	Iisrael on pattu teinud ja on rikkunud ka minu lepingu , mille ma nendega tegin ; nad on endile võtnud hävitamisele määratust , jah , nad on varastanud ja petnud ning on selle isegi pannud oma asjade hulka .
06007012	Sellepärast Iisraeli lapsed ei suuda oma vaenlastele vastu panna , vaid nad pööravad vaenlaste poole selja , sest nad ise on määratud hävitamisele . Mina ei ole enam teiega , kui te ei kõrvalda endi keskelt hävitamisele määratud asja .
06007013	Tõuse , pühitse rahvast ja ütle : Pühitsege endid homseks ! Sest nõnda ütleb Issand , Iisraeli Jumal : Üks hävitamisele määratud asi on su keskel , Iisrael . Sa ei suuda enne oma vaenlastele vastu panna , kui te endi keskelt ei ole kõrvaldanud hävitamisele määratud asja .
06007014	Hommikul astuge ette oma suguharude kaupa ja see suguharu , kellele Issanda liisk osutab , astugu ette suguvõsade kaupa ; ja suguvõsa , kellele Issanda liisk osutab , astugu ette perekondade kaupa ; ja perekond , kellele Issanda liisk osutab , astugu ette mees-mehelt !
06007015	See , keda tabatakse hävitamisele määratud asjaga , põletatagu tulega , tema ja kõik , mis tal on , sest ta on rikkunud Issanda lepingu ja on Iisraelis teinud häbiteo ! '
06007016	Ja Joosua tõusis hommikul vara ning laskis Iisraeli astuda ette suguharude kaupa : liisk osutas Juuda suguharule .
06007017	Ja ta laskis Juuda suguharu ette astuda ning liisk osutas serahlaste suguvõsale ; siis ta laskis serahlaste suguvõsa ette astuda mees-mehelt : liisk osutas Sabdile .
06007018	Siis ta laskis tema perekonna ette astuda mees-mehelt : liisk osutas Aakanile , Serahi poja Sabdi poja Karmi pojale Juuda suguharust .
06007019	Ja Joosua ütles Aakanile : ' Mu poeg , anna nüüd au Issandale , Iisraeli Jumalale , tunnista temale kiituseks ja avalda mulle , mida sa oled teinud ! Ära minu ees salga ! '
06007020	Ja Aakan vastas Joosuale ning ütles : ' Ma olen tõesti teinud pattu Issanda , Iisraeli Jumala vastu ! Ma tegin nõnda :
06007021	kui ma nägin saagi hulgas ühte kaunist Sineari kuube , kahtesada hõbeseeklit ja ühte kuldkangi , kaalult viiskümmend seeklit , siis ma himustasin neid ja võtsin need , ja vaata , need on kaevatud maasse keset mu telki , ja hõbe on kõige all . '
06007022	Siis Joosua läkitas käskjalad ja need jooksid telki . Ja vaata , see oli maetud ta telgis , hõbe kõige all .
06007023	Siis nad võtsid need telgist ja viisid Joosua ja kõigi Iisraeli laste juurde ning puistasid Issanda ette .
06007024	Siis Joosua võttis Aakani , Serahi poja , hõbeda , mantli ja kuldkangi , tema pojad ja tütred , tema härjad , eeslid , lambad ja kitsed , tema telgi ja kõik , mis tal oli , ja kogu Iisrael oli koos temaga , ja nad viisid need Aakori orgu .
06007025	Ja Joosua ütles : ' Miks sa tõukasid meid õnnetusse ? Issand tõukab nüüd sind õnnetusse ! ' Ja kogu Iisrael viskas tema kividega surnuks ; nad põletasid need tulega ja pildusid neile kive .
06007026	Ja nad kuhjasid tema peale suure kivihunniku , mis on olemas tänapäevani . Siis Issand pöördus oma tulisest vihast . Seepärast hüütakse seda paika tänapäevani Aakori oruks .
06008001	Ja Issand ütles Joosuale : ' Ära karda ja ära kohku ! Võta enesega kaasa kõik sõjamehed , asu teele ja mine üles Aisse . Vaata , ma annan su kätte Ai kuninga ja tema rahva , samuti tema linna ja maa .
06008002	Talita Aiga ja selle kuningaga , nagu sa talitasid Jeerikoga ja selle kuningaga ! Siiski , selle saak ja karjad riisuge endile ! Pane varitsejad linna taha ! '
06008003	Ja Joosua asus teele , samuti kõik sõjamehed , et minna üles Aisse . Ja Joosua valis kolmkümmend tuhat meest , vahvat võitlejat , ja saatis need öösel minema .
06008004	Ja ta andis neile käsu , öeldes : ' Vaadake , teil tuleb varitseda linna tagantpoolt . Ärge minge linnast väga kaugele ja olge kõik valmis !
06008005	Mina ja kogu see rahvas , kes on koos minuga , läheneme linnale ; ja kui nad tulevad välja meie vastu nagu eelmisel korral , siis me põgeneme nende eest .
06008006	Nemad tulevad siis välja meile järele , kuni me oleme viinud nad linnast eemale , sest nad ütlevad : Nad põgenevad meie eest nagu eelmisel korral . Nõnda me põgeneme nende eest ,
06008007	aga teie tõuske varitsuspaigast ja vallutage linn , sest Issand , teie Jumal , annab selle teie kätte .
06008008	Ja kui te olete linna vallutanud , siis süüdake linn tulega põlema ! Tehke Issanda sõna peale ! Vaata , ma olen andnud teile käsu . '
06008009	Ja Joosua saatis nad minema ja nad läksid varitsuspaika ning asusid Peeteli ja Ai vahele , Aist lääne poole ; aga Joosua viibis sel ööl rahva keskel .
06008010	Ja Joosua tõusis hommikul vara ning luges rahva üle . Siis läksid tema ja Iisraeli vanemad rahva ees üles Ai poole .
06008011	Ja kõik sõjamehed , kes olid koos temaga , läksid üles , lähenesid ning jõudsid linna ette ; nad lõid leeri üles Aist põhja poole , nende ja Ai vahel oli org .
06008012	Siis ta võttis ligi viis tuhat meest ning pani need varitsema Peeteli ja Ai vahele , linnast lääne poole .
06008013	Nõnda seati rahvas üles , kogu leer , mis oli linnast põhja pool , ja järelvägi linnast lääne pool ; Joosua aga viibis sel ööl orus .
06008014	Kui Ai kuningas seda nägi , siis tema ja kogu ta rahvas ruttas ja valmistus varakult , ja linna mehed läksid seatud ajal sõtta Iisraeli vastu Araba poole ; aga ta ei teadnud , et tal linna taga olid varitsejad .
06008015	Ja Joosua ja kogu Iisrael laskis end neist lüüa ning nad põgenesid kõrbe poole .
06008016	Siis hüüti kokku kõik linnas olev rahvas neid taga ajama ; ja nad ajasid taga Joosuat , aga nõnda meelitati nad linnast eemale .
06008017	Aisse ja Peetelisse ei jäänud ainsatki meest , kes ei olnud läinud Iisraelile järele ; nad jätsid linna lahti ja ajasid Iisraeli taga .
06008018	Siis Issand ütles Joosuale : ' Siruta oda , mis sul käes on , Ai poole , sest ma annan selle su kätte ! ' Ja Joosua sirutas oda , mis tal käes oli , linna poole .
06008019	Siis varitsejad tõusid kiiresti oma paigast ja jooksid , niipea kui ta oli oma käe välja sirutanud , ja tungisid linna ning vallutasid selle ja süütasid ruttu linna tulega põlema .
06008020	Ja kui Ai mehed pöördusid ümber ja vaatasid tagasi , ennäe , siis tõusis linnast suits taeva poole . Siis ei olnud neil enam jaksu põgeneda sinna ega tänna , sest see rahvas , kes põgenes kõrbe poole , pöördus ümber , tagaajajaile vastu .
06008021	Kui Joosua ja kogu Iisrael nägi , et varitsejad olid linna vallutanud ja et linnast tõusis suits , siis pöördusid nad tagasi ja lõid Ai mehi ,
06008022	kellele tuldi linnast vastu , nõnda et nad jäid Iisraeli keskele : ühed olid siitpoolt ja teised sealtpoolt , kes lõid neid maha , kuni neile ei jäänud ainsatki põgenikku ega pääsenut .
06008023	Ja nad võtsid Ai kuninga kinni elusana ning viisid ta Joosua juurde .
06008024	Ja kui Iisrael oli tapnud kõik Ai elanikud väljal , kõrbes , kus nad neid taga ajasid , ja need kõik olid viimseni langenud mõõgatera läbi , siis pöördus kogu Iisrael Ai poole ja lõi seda mõõgateraga .
06008025	Ja kõiki sel päeval langenuid , niihästi mehi kui naisi , oli kaksteist tuhat , kõik Ai elanikud ,
06008026	sest Joosua ei tõmmanud tagasi oma kätt , millega ta oda oli välja sirutanud , kuni kõik Ai elanikud olid hävitatud sootuks .
06008027	Ainult karjad ja selle linna saagi riisus Iisrael enesele Issanda sõna peale , mille ta oli andnud Joosuale käsuna .
06008028	Ja Joosua põletas ära Ai linna ning tegi selle igaveseks kivivaremeks , mahajäetuks kuni tänapäevani .
06008029	Aga Ai kuninga ta poos puusse ja see jäi sinna kuni õhtuni ; alles kui päike loojus , andis Joosua käsu ja laip võeti puust maha ning visati linna värava ette ; ja tema peale kuhjati suur kivihunnik , mis on seal tänapäevani .
06008030	Siis Joosua ehitas Eebali mäel altari Issandale , Iisraeli Jumalale ,
06008031	nagu Mooses , Issanda sulane , oli käskinud Iisraeli lapsi , nagu on kirjutatud Moosese Seaduse raamatus , tahumata kividest altari , mille külge ei olnud pandud raudriista ; ja nad ohverdasid selle peal Issandale põletusohvreid ja tapsid tänuohvreid .
06008032	Ja ta kirjutas seal Iisraeli laste ees kivide peale ärakirja Moosese Seadusest , mille tema oli kirja pannud .
06008033	Esiteks seisid kogu Iisrael , selle vanemad , ülevaatajad ja kohtumõistjad siin - ja sealpool laegast leviitpreestrite ees , kes kandsid Issanda seaduselaegast , niihästi võõrad kui pärismaised , pooled Gerisimi mäe poole ja pooled Eebali mäe poole , nõnda nagu Mooses , Issanda sulane , varem oli käskinud Iisraeli rahvast õnnistada .
06008034	Ja seejärel ta luges ette kõik Seaduse sõnad , õnnistuse ja needuse , kõik nõnda , nagu Seaduse raamatus oli kirjutatud .
06008035	Ühtegi sõna kõigest , mida Mooses oli käskinud , ei jätnud Joosua lugemata kogu Iisraeli koguduse ning naiste , väetite laste ja võõraste ees , kes nendega kaasas käisid .
06009001	Kui kõik kuningad , kes olid siinpool Jordanit mäestikus , madalikul ja kogu suure mere rannikul Liibanoni suunas , hetid , emorlased , kaananlased , perislased , hiivlased ja jebuuslased , sellest kuulsid ,
06009002	siis nad kogunesid kokku üksmeelselt , et sõdida Joosua ja Iisraeli vastu .
06009003	Aga kui Gibeoni elanikud olid kuulnud , kuidas Joosua oli talitanud Jeerikoga ja Aiga ,
06009004	siis tegutsesid ka nemad , aga kavalasti : nad läksid ja tegid endid käskjalgadeks . Nad panid oma eeslite selga kulunud kotid ja vanad veinilähkrid , lõhkised ja kokkuseotud ,
06009005	iseendile jalga kulunud ja paigatud sandaalid , selga kulunud riided , ja kõik leib teeroaks oli kuivanud ja murenenud .
06009006	Siis nad läksid Joosua juurde Gilgali leeri ja ütlesid temale ja Iisraeli meestele : ' Me tuleme kaugelt maalt ; tehke nüüd meiega leping ! '
06009007	Aga Iisraeli mehed vastasid hiivlastele : ' Võib-olla te elate meie keskel ? Kuidas võiksime siis teha teiega lepingu ? '
06009008	Siis nad ütlesid Joosuale : ' Me oleme sinu sulased ! ' Ja Joosua küsis neilt : ' Kes te olete ja kust te tulete ? '
06009009	Ja nad vastasid temale : ' Su sulased tulevad väga kaugelt maalt Issanda , su Jumala nime pärast , sest me oleme kuulnud temast kuuldusi ja kõike , mis ta tegi Egiptuses ,
06009010	ja kõike , kuidas ta talitas kahe emorlaste kuningaga , kes olid sealpool Jordanit : Siihoniga , Hesboni kuningaga , ja Oogiga , Baasani kuningaga , kes oli Astarotis .
06009011	Meie vanemad ja kõik meie maa elanikud rääkisid meile , öeldes : Võtke enestega kaasa moona teekonna tarvis , minge neile vastu ja öelge neile : Me oleme teie sulased , tehke nüüd meiega leping !
06009012	See on meie leib ; me võtsime selle soojalt oma kodadest teeroaks päeval , kui lahkusime , et tulla teie juurde ; ja vaata , see on nüüd kuivanud ja murenenud .
06009013	Ja need veinilähkrid , mis me täitsime , olid uued , aga vaata , need on nüüd lõhkenud . Ja meie riided ja jalatsid on kulunud väga pikal teel . '
06009014	Siis mehed võtsid nende teeroast ega küsinud nõu Issandalt .
06009015	Ja Joosua tegi nendega rahu ning sõlmis nendega lepingu , et ta jätab nad elama ; ja koguduse ülemad vandusid neile .
06009016	Aga pärast kolme päeva möödumist , kui nad olid teinud nendega lepingu , said nad kuulda , et need olid nende lähedalt ja elasid nende keskel .
06009017	Siis Iisraeli lapsed läksid teele ja jõudsid kolmandal päeval nende linnade juurde ; nende linnad olid Gibeon , Kefiira , Beerot ja Kirjat-Jearim .
06009018	Aga Iisraeli lapsed ei löönud neid maha , sest koguduse ülemad olid neile vandunud Issanda , Iisraeli Jumala juures ; ent terve kogudus nurises ülemate pärast .
06009019	Siis ütlesid kõik ülemad tervele kogudusele : ' Me oleme neile vandunud Issanda , Iisraeli Jumala juures , nüüd ei või me neisse puutuda .
06009020	Me teeme nendega seda , et jätame nad elama , et meie peale ei tuleks viha vande pärast , mille neile vandusime . '
06009021	Ja ülemad ütlesid neile , et nad jäävad elama ja neist saavad puuraiujad ja veekandjad tervele kogudusele , nagu ülemad neile on öelnud .
06009022	Ja Joosua kutsus nad ning rääkis nendega , öeldes : ' Miks petsite meid ja ütlesite : Me oleme teist väga kaugel , ise aga elate meie keskel ?
06009023	Seepärast olge nüüd neetud ! Ärgu lõppegu iialgi teie hulgast sulased , puuraiujad ja veekandjad mu Jumala koja tarvis ! '
06009024	Ja nemad vastasid Joosuale ning ütlesid : ' Et su sulastele oli kindlasti räägitud , kuidas Issand , su Jumal , oma sulast Moosest oli käskinud anda teile kogu maa ja hävitada teie eest kõik maa elanikud , siis me kartsime teie ees väga oma elu pärast ja tegime seda .
06009025	Ja nüüd , vaata , me oleme sinu käes , talita meiega , nagu sinu silmis hea ja õige on teha ! '
06009026	Ja ta talitas nendega nõnda : ta päästis nad Iisraeli laste käest ja neid ei tapetud .
06009027	Ja sel päeval pani Joosua nad puuraiujaiks ja veetoojaiks kogudusele ning Issanda altarile kuni tänapäevani paigas , mille tema välja valib .
06010001	Kui Adonisedek , Jeruusalemma kuningas , kuulis , et Joosua oli vallutanud Ai ja oli hävitanud selle sootuks , et nõnda nagu ta oli talitanud Jeerikoga ja selle kuningaga , nõnda oli ta talitanud ka Aiga ja selle kuningaga , ja et Gibeoni elanikud olid Iisraeliga rahu teinud ja nende keskele jäänud ,
06010002	siis kardeti väga , sest Gibeon oli suur linn nagu mõni kuningalinn , Aist suurem , ja kõik selle mehed vaprad .
06010003	Ja Jeruusalemma kuningas Adonisedek läkitas ütlema Hebroni kuningale Hohamile , Jarmuti kuningale Piramile , Laakise kuningale Jaafale ja Egloni kuningale Debirile :
06010004	' Tulge üles minu juurde ja aidake mind ! Me lööme Gibeoni , sellepärast et ta tegi rahu Joosuaga ja Iisraeli lastega . '
06010005	Siis nad kogunesid ja tulid üles , need viis emorlaste kuningat : Jeruusalemma kuningas , Hebroni kuningas , Jarmuti kuningas , Laakise kuningas , Egloni kuningas - nemad ja kõik nende sõjaleerid , ja asusid leeri Gibeoni vastu ning sõdisid temaga .
06010006	Aga Gibeoni mehed läkitasid ütlema Joosuale , kes oli leeris Gilgalis : ' Ära tõmba oma kätt oma sulaste juurest tagasi ! Tule ruttu üles meie juurde ja päästa ning aita meid , sest kõik emorlaste kuningad , kes elavad mäestikus , on kogunenud meie vastu ! '
06010007	Siis Joosua läks Gilgalist üles , tema ja kõik sõjamehed koos temaga , ja kõik vaprad võitlejad .
06010008	Ja Issand ütles Joosuale : ' Ära karda neid , sest ma annan nad sinu kätte ; ükski neist ei suuda seista sinu ees ! '
06010009	Ja Joosua läks äkitselt neile kallale , olles öö jooksul Gilgalist üles tulnud .
06010010	Ja Issand viis nad segadusse Iisraeli ees , kes valmistas neile suure kaotuse Gibeoni juures ja ajas neid taga Beet-Hooroni tõusutee suunas ning lõi neid kuni Asekani ja Makkedani .
06010011	Aga kui nad Iisraeli eest põgenedes olid Beet-Hooroni nõlvakul , siis heitis Issand taevast nende peale suuri raheteri , ja nii kuni Asekani , nõnda et nad surid ; neid , kes surid raheteradest , oli rohkem kui neid , keda Iisraeli lapsed tapsid mõõgaga .
06010012	Siis Joosua rääkis Issandaga sel päeval , kui Issand andis emorlased Iisraeli laste kätte , ja ütles Iisraeli nähes : ' Päike , püsi paigal Gibeonis ja kuu , Ajjaloni orus ! '
06010013	Ja päike püsis paigal ning kuu jäi seisma , kuni rahvas oli kätte maksnud oma vaenlastele . Eks see ole kirja pandud Õiglase raamatus ? Ja päike seisis keset taevast ega tõtanud loojuma peaaegu kogu päeva .
06010014	Ei enne ega pärast ole olnud selle päeva sarnast , et Issand oleks võtnud kuulda ühe mehe häält . Aga Issand sõdis Iisraeli eest .
06010015	Seejärel tuli Joosua ja koos temaga kogu Iisrael tagasi Gilgali leeri .
06010016	Aga need viis kuningat põgenesid ja peitsid endid ühte koopasse Makkedas .
06010017	Sellest teatati Joosuale ja öeldi : ' Need viis kuningat on leitud peitu pugenuina ühes koopas Makkedas . '
06010018	Siis ütles Joosua : ' Veeretage suured kivid koopasuule ja pange selle ette mehi neid valvama .
06010019	Aga teie ise ärge seiske paigal ! Ajage taga oma vaenlasi ja hävitage nende järelvägi , ärge laske neid minna nende linnadesse , sest Issand , teie Jumal , on andnud nad teie kätte ! '
06010020	Kui siis Joosua ja Iisraeli lapsed olid valmistanud neile väga suure kaotuse kuni täieliku hävinguni , pääsenud aga olid põgenenud ja jõudnud kindlustatud linnadesse ,
06010021	tuli kogu rahvas rahuga tagasi Joosua juurde Makkeda leeri ; ükski ei julgenud oma keelt liigutada kellegi vastu Iisraeli laste hulgast .
06010022	Siis ütles Joosua : ' Avage koopasuu ja tooge need viis kuningat koopast välja minu juurde ! '
06010023	Ja nad tegid nõnda ning tõid koopast välja ta juurde need viis kuningat : Jeruusalemma kuninga , Hebroni kuninga , Jarmuti kuninga , Laakise kuninga ja Egloni kuninga .
06010024	Ja kui nad olid toonud need kuningad Joosua juurde , siis kutsus Joosua kõik Iisraeli mehed ja ütles sõjameeste pealikuile , kes koos temaga olid võidelnud : ' Astuge ligi , pange oma jalg neile kuningaile kaela peale ! ' Ja nad astusid ligi ning panid oma jala neile kaela peale .
06010025	Ja Joosua ütles neile : ' Ärge kartke ja ärge kohkuge , olge vahvad ja tugevad , sest nõnda talitab Issand kõigi teie vaenlastega , kellega teil tuleb tapelda ! '
06010026	Ja pärast seda Joosua lõi neid ning surmas nad ja poos nad viide puusse ; ja nad rippusid puis kuni õhtuni .
06010027	Aga päikeseloojakul andis Joosua käsu ja nad võeti puudelt alla ning visati sinna koopasse , kuhu nad olid peitu pugenud , ja koopasuule pandi suured kivid , mis on seal tänapäevani .
06010028	Ja samal päeval vallutas Joosua Makkeda ning lõi mõõgateraga seda ja selle kuningat , hävitades sootuks need ja kõik hingelised , kes seal sees olid , kedagi säästmata ; ja ta talitas Makkeda kuningaga , nagu ta oli talitanud Jeeriko kuningaga .
06010029	Siis läks Joosua ja koos temaga kogu Iisrael Makkedast Libnasse ja sõdis Libna vastu .
06010030	Ja Issand andis Iisraeli kätte ka selle ja selle kuninga ; ja Joosua lõi mõõgateraga neid ja kõiki hingelisi , kes seal sees olid , kedagi säästmata ; ja ta talitas selle kuningaga , nagu ta oli talitanud Jeeriko kuningaga .
06010031	Siis läks Joosua ja koos temaga kogu Iisrael Libnast Laakisesse , piiras seda ja sõdis selle vastu .
06010032	Ja Issand andis Laakise Iisraeli kätte , kes vallutas selle teisel päeval ja lõi mõõgateraga seda ja kõiki hingelisi , kes seal olid , just nagu ta oli talitanud Libnaga .
06010033	Siis tuli Geseri kuningas Horam Laakisele appi , aga Joosua lõi teda ja tema rahvast , jätmata temale järele ainsatki põgenikku .
06010034	Ja Laakisest läks Joosua ja koos temaga kogu Iisrael Eglonisse , ja nad piirasid seda ning sõdisid selle vastu .
06010035	Ja nad vallutasid selle samal päeval ning lõid mõõgateraga seda ja kõiki hingelisi , kes seal olid , hävitades need selsamal päeval sootuks , just nagu ta oli talitanud Laakisega .
06010036	Siis läks Joosua ja koos temaga kogu Iisrael Eglonist üles Hebronisse , ja nad sõdisid selle vastu .
06010037	Ja nad vallutasid selle ning lõid mõõgateraga selle kuningat ja kõiki selle juurde kuuluvaid linnu ja kõiki hingelisi , kes seal olid ; ta ei jätnud järele ainsatki põgenikku , just nagu ta oli talitanud Egloniga ; ja ta hävitas sootuks selle ja kõik hingelised , kes seal olid .
06010038	Siis läks Joosua ja koos temaga kogu Iisrael tagasi Debirisse , ja nad sõdisid selle vastu
06010039	ning vallutasid selle ja selle kuninga ja kõik selle linnad ; ja nad lõid neid mõõgateraga ning hävitasid sootuks kõik hingelised , kes seal olid , kedagi järele jätmata ; ta talitas Debiriga ja selle kuningaga , nagu ta oli talitanud Hebroniga ja nagu ta oli talitanud Libnaga ja selle kuningaga .
06010040	Nõnda lõi Joosua kogu maad , mäestikku ja Lõunamaad , madalmaad ja nõlvakuid , ja kõiki kuningaid , säästmata kedagi ja hävitades sootuks kõik elavad olendid , nagu Issand , Iisraeli Jumal , oli käskinud .
06010041	Joosua lõi neid Kaades-Barneast kuni Assani , kogu Goosenimaad kuni Gibeonini .
06010042	Kõik need kuningad ja nende maad vallutas Joosua ühe hoobiga , sest Issand , Iisraeli Jumal , sõdis Iisraeli eest .
06010043	Siis läks Joosua ja koos temaga kogu Iisrael tagasi Gilgali leeri .
06011001	Kui Jaabin , Haasori kuningas , seda kuulis , siis ta läkitas sõna Maadoni kuningale Joobabile ja Simroni kuningale ja Aksafi kuningale ,
06011002	ja kuningaile , kes olid põhja pool mäestikus ja lagendikul Kinneretist lõunas , ja madalikul ja Doori mäeseljakuil lääne pool ,
06011003	kaananlastele ida ja lääne pool , ja emorlastele , hettidele , perislastele ja jebuuslastele mäestikus , ja hiivlastele Hermoni jalamil Mispamaal .
06011004	Need läksid välja ja koos nendega kõik nende sõjaleerid , palju rahvast , nii palju nagu liiva mererannas , ja väga palju hobuseid ja sõjavankreid .
06011005	Kõik need kuningad kogunesid ja tulid ning lõid üheskoos leeri üles Meeromi vee äärde , et sõdida Iisraeli vastu .
06011006	Aga Issand ütles Joosuale : ' Ära karda neid , sest homme sel ajal annan ma need kõik lööduina Iisraeli kätte ; raiu katki nende hobuste õndlad ja põleta tulega nende sõjavankrid ! '
06011007	Ja Joosua ning koos temaga kõik ta sõjamehed tulid ootamatult nende vastu Meeromi vee ääres ja tungisid neile kallale .
06011008	Ja Issand andis nad Iisraeli kätte , ja nemad lõid neid ning ajasid taga kuni suure Siidonini , ja kuni Misrefot-Maimini , ja kuni Mispa oruni ida pool ; ja nad lõid neid , kuni neile ei jäänud ainsatki pääsenut .
06011009	Ja Joosua talitas nendega nõnda , nagu Issand temale oli öelnud : ta raius katki nende hobuste õndlad ja põletas tulega nende sõjavankrid .
06011010	Ja Joosua läks selsamal ajal tagasi ning vallutas Haasori ja lõi selle kuninga mõõgateraga maha , sest Haasor oli varem kõigi nende kuningriikide pealinn .
06011011	Ja nad lõid mõõgateraga maha kõik hingelised , kes seal olid , hävitades need sootuks ; ühtegi elavat olendit ei jäänud järele , ja ta põletas Haasori tulega .
06011012	Ja kõik nende kuningate linnad ja kõik nende kuningad sai Joosua oma valdusesse ja ta lõi neid mõõgateraga , hävitades need sootuks , nõnda nagu Mooses , Issanda sulane , oli käskinud .
06011013	Ühtegi neist linnadest , mis asusid mägedes , Iisrael ei põletanud , peale Haasori , mille Joosua põletas .
06011014	Ja kõik neist linnadest saadava saagi ja karjad riisusid Iisraeli lapsed endile , lüües mõõgateraga maha ainult kõik inimesed , kuni nad olid need hävitanud ; nad ei jätnud alles ainsatki hinge .
06011015	Nõnda nagu Issand oli käskinud oma sulast Moosest , nõnda oli Mooses käskinud Joosuat ja nõnda Joosua tegi ; ta ei kaotanud sõnagi kõigest , milleks Issand oli Moosesele käsu andnud .
06011016	Nõnda võttis Joosua kogu selle maa mäestiku ja kogu Lõunamaa , ja kogu Goosenimaa , ja madalmaa ja lagendiku , ja Iisraeli mäestiku ja madaliku ,
06011017	alates Paljasmäest , mis tõuseb Seiri suunas , kuni Baal-Gaadini Liibanoni orus Hermoni mäe all ; ja kõik nende kuningad sai ta oma valdusesse , lõi neid ja surmas nad .
06011018	Kaua aega pidas Joosua sõda kõigi nende kuningatega .
06011019	Ei olnud muud linna , kes oleks teinud rahu Iisraeli lastega , peale hiivlastega asustatud Gibeoni ; nad võitsid kõiki sõjaga .
06011020	Sest see olenes Issandast , kes tegi nende südamed kangeks , nõnda et nad tulid sõdima Iisraeli vastu , et neid hävitataks sootuks , ilma et neile armu antaks , vaid just hävitataks , nagu Issand oli Moosesele käsu andnud .
06011021	Ja sel ajal tuli Joosua ning hävitas anaklased mäestikust , Hebronist , Debirist , Anabist , kogu Juuda mäestikust ; ja kogu Iisraeli mäestikust ; Joosua hävitas nad sootuks koos nende linnadega .
06011022	Iisraeli laste maale ei jäänud anaklasi ; neid jäi ainult Assasse , Gatti ja Asdodisse .
06011023	Ja Joosua võttis kogu maa , just nagu Issand oli Moosesele öelnud ; ja Joosua andis selle Iisraelile pärisosaks osade viisi , vastavalt nende suguharudele . Ja maa puhkas sõjast .
06012001	Ja need on maa kuningad , keda Iisraeli lapsed lõid ja kelle maa nad pärisid sealpool Jordanit , päikesetõusu pool , Arnoni jõest kuni Hermoni mäeni ja kogu idapoolsel lagendikul ;
06012002	Siihon , emorlaste kuningas , kes elas Hesbonis ja valitses Aroerist , mis on Arnoni jõe ääres ja keset orgu , poolt Gileadi kuni Jabboki jõeni , mis on ammonlaste maa piiriks ,
06012003	ja lagendikku kuni Kinnereti järve idakaldani ja kuni lauskmaa mere , Soolamere idakaldani Beet-Jesimoti suunas , ja lõunas Pisgaa järsandiku all .
06012004	Ja Baasani kuninga Oogi maa-ala ; Oog oli refalastest järele jäänud ja elas Astarotis ja Edreis
06012005	ning valitses Hermoni mäge ja Salkat ja kogu Baasanit kuni gesurlaste ja maakatlaste maa piirini ja poole Gileadini , Hesboni kuninga Siihoni maa piirini .
06012006	Issanda sulane Mooses ja Iisraeli lapsed olid neid löönud , ja Mooses , Issanda sulane , oli andnud maa omandiks ruubenlastele , gaadlastele ja Manasse poolele suguharule .
06012007	Ja need on maa kuningad , keda Joosua ja Iisraeli lapsed lõid siinpool Jordanit , lääne pool , Baal-Gaadist Liibanoni orus kuni Seiri suunas tõusva Paljasmäeni ; Joosua andis selle maa osade viisi omandiks Iisraeli suguharudele
06012008	mäestikus , madalmaal , lagendikul , nõlvakuil , kõrbes ja Lõunamaal - hettide , emorlaste , kaananlaste , perislaste , hiivlaste ja jebuuslaste maa :
06012009	Jeeriko kuningas - üks ; Peeteli kõrval oleva Ai kuningas - üks ;
06012010	Jeruusalemma kuningas - üks ; Hebroni kuningas - üks ;
06012011	Jarmuti kuningas - üks ; Laakise kuningas - üks ;
06012012	Egloni kuningas - üks ; Geseri kuningas - üks ;
06012013	Debiri kuningas - üks ; Gederi kuningas - üks ;
06012014	Horma kuningas - üks ; Aradi kuningas - üks ;
06012015	Libna kuningas - üks ; Adullami kuningas - üks ;
06012016	Makkeda kuningas - üks ; Peeteli kuningas - üks ;
06012017	Tappuahi kuningas - üks ; Heeferi kuningas - üks ;
06012018	Afeki kuningas - üks ; Saaroni kuningas - üks ;
06012019	Maadoni kuningas - üks ; Haasori kuningas - üks ;
06012020	Simron-Meeroni kuningas - üks ; Aksafi kuningas - üks ;
06012021	Taanaki kuningas - üks ; Megiddo kuningas - üks ;
06012022	Kedesi kuningas - üks ; Karmeli juures oleva Jokneami kuningas - üks ;
06012023	Doori mäeseljakuil oleva Doori kuningas - üks ; Galilea rahvaste kuningas - üks ;
06012024	Tirsa kuningas - üks . Kõiki kuningaid kokku - kolmkümmend üks .
06013001	Kui Joosua oli vana ja elatanud , ütles Issand temale : ' Sa oled vana ja elatanud , aga väga palju maad on jäänud vallutamata .
06013002	See on maa , mis on üle jäänud : kõik vilistite piirkonnad ja kogu gesurlaste maa
06013003	alates Siihonist , mis on ida pool Egiptust , kuni Ekroni maa-alani põhja pool , mida peetakse kaananlastele kuuluvaks , viis vilistite vürsti - Assa , Asdodi , Askeloni , Gati ja Ekroni , ja aavlased
06013004	lõuna pool ; kogu kaananlaste maa ja Aarast , mis on siidonlaste oma , kuni Afekani , emorlaste maa piirini ;
06013005	ja geballaste maa ja kogu Liibanon päikesetõusu pool Baal-Gaadist Hermoni mäe all kuni Hamati teelahkmeni .
06013006	Kõik , kes elavad mäestikus Liibanonist kuni Misrefot-Maimini , kõik siidonlased , ma ajan ära Iisraeli laste eest ; jaota see siis liisu läbi Iisraelile pärisosaks , nagu ma sind olen käskinud !
06013007	Jaota nüüd see maa pärisosaks üheksale suguharule ja Manasse poolele suguharule ! '
06013008	Koos Manasse teise poolega olid ruubenlased ja gaadlased saanud oma pärisosa , mille Mooses neile oli andnud sealpool Jordanit , ida pool , nõnda nagu Issanda sulane Mooses oli neile selle andnud ,
06013009	alates Arnoni jõe ääres olevast Aroerist , keset orgu olevast linnast : kogu Meedeba tasandiku kuni Diibonini ;
06013010	ja kõik emorlaste kuninga Siihoni linnad , kes valitses Hesbonis , kuni ammonlaste maa piirini ;
06013011	Gileadi , gesurlaste ja maakatlaste maa-ala , ja kogu Hermoni mäestiku , ja kogu Baasani kuni Salkani ;
06013012	kogu Oogi kuningriigi Baasanis , kes valitses Astarotis ja Edreis , kes oli viimaseid refalasi ; Mooses oli neid löönud ja nad ära ajanud .
06013013	Aga Iisraeli lapsed ei ajanud ära gesurlasi ja maakatlasi , vaid Gesur ja Maakat elavad Iisraeli keskel tänapäevani .
06013014	Ainult Leevi suguharule ei andnud ta pärisosa : Issanda , Iisraeli Jumala tuleohvrid on selle pärisosa , nagu ta temale oli öelnud .
06013015	Mooses oli andnud ruubenlaste suguharule nende suguvõsade kaupa :
06013016	neile sai maa-ala alates Arnoni jõe ääres olevast Aroerist , keset orgu olevast linnast , ja kogu tasandik Meedeba juures ,
06013017	Hesbon ja kõik selle tasandikul olevad linnad , Diibon , Baamot-Baal , Beet-Baal-Meon ,
06013018	Jahsa , Kedemot , Meefaat ,
06013019	Kirjataim , Sibma , Seret-Sahar Orumäel ,
06013020	Beet-Peor , Pisgaa nõlvakud ja Beet-Jesimot ;
06013021	ja kõik tasandiku linnad , ja kogu emorlaste kuninga Siihoni kuningriik , kes valitses Hesbonis , keda Mooses oli löönud koos Midjani ülematega : Evi , Rekemi , Suuri , Huuri ja Rebaga , Siihoni vürstidega , kes maal elasid .
06013022	Ka Bileami , Beori poja , ennustaja , tapsid Iisraeli lapsed mõõgaga , lisaks teistele mahalööduile .
06013023	Ruubenlaste maa piiriks oli Jordan ja selle piirkond . See oli ruubenlaste pärisosa nende suguvõsade kaupa , linnad koos nende küladega .
06013024	Mooses oli andnud Gaadi suguharule , gaadlastele , nende suguvõsade kaupa :
06013025	neile sai maa-ala : Jaaser ja kõik Gileadi linnad , ja pool ammonlaste maast kuni Aroerini , mis on Rabba kohal ;
06013026	ja Hesbonist alates kuni Raamat-Mispeni ja Betonimini , ja Mahanaimist kuni Lo-Debarini ;
06013027	ja orus : Beet-Haaram , Beet-Nimra , Sukkot ja Saafon , ülejäänud osa Hesboni kuninga Siihoni kuningriigist , Jordan ja selle piirkond kuni Kinnereti järve otsani teisel pool Jordanit , ida pool .
06013028	See oli gaadlaste pärisosa nende suguvõsade kaupa , linnad koos nende küladega .
06013029	Ja Mooses oli andnud Manasse poolele suguharule , ja nõnda sai manasselaste poolele suguharule , nende suguvõsade kaupa :
06013030	nende maa-alaks sai Mahanaimist alates kogu Baasan , kogu Baasani kuninga Oogi kuningriik ja kõik Baasanis olevad Jairi telklaagrid , kuuskümmend linna ,
06013031	ja pool Gileadi , ja Astarot ja Edrei , Oogi kuningriigi linnad Baasanis ; see sai Manasse poja Maakiri lastele , pooltele Maakiri lastest nende suguvõsade kaupa .
06013032	Need on maa-alad , mis Mooses oli andnud pärisosaks Moabi lagendikel teisel pool Jordanit , Jeeriko kohal ida pool .
06013033	Aga Leevi suguharule Mooses ei andnud pärisosa : Issand , Iisraeli Jumal , on ise nende pärisosa , nagu ta neile oli öelnud .
06014001	Ja need on maa-alad , mis Iisraeli lapsed said pärisosaks Kaananimaal , mis neile pärisosaks andsid preester Eleasar ja Joosua , Nuuni poeg , ja Iisraeli laste suguharude perekondade peamehed ,
06014002	pärisosaks liisu läbi , nagu Issand Moosese läbi oli käskinud anda üheksale ja poolele suguharule .
06014003	Sest Mooses oli kahele ja poolele suguharule andnud pärisosa sealpool Jordanit ja leviitidele ta ei olnud andnudki pärisosa nende keskel -
06014004	Joosepi lapsi oli aga kaks suguharu - Manasse ja Efraim - ja leviitidele ei antudki maast osa , vaid ainult linnad elamiseks juurdekuuluvate karjamaadega nende karjade ja omandi jaoks .
06014005	Nõnda nagu Issand Moosest oli käskinud , nõnda Iisraeli lapsed tegid , ja nad jaotasid maa .
06014006	Siis astusid Juuda lapsed Gilgalis Joosua ette , ja kenislane Kaaleb , Jefunne poeg , ütles temale : ' Sina tead seda sõna , mis Issand ütles minu ja sinu kohta jumalamehele Moosesele Kaades-Barneas .
06014007	Mina olin nelikümmend aastat vana , kui Issanda sulane Mooses läkitas mind Kaades-Barneast maad kuulama ja ma tõin temale sõnumeid oma parima arusaamise järgi .
06014008	Aga mu vennad , kes olid käinud koos minuga , tegid rahva südame araks , kuna mina käisin täiesti Issanda , oma Jumala järel .
06014009	Siis Mooses vandus sel päeval , öeldes : Tõesti , maa , mida su jalg on tallanud , peab saama igavesti pärisosaks sinule ja su lastele , sellepärast et sa käisid täiesti Issanda , mu Jumala järel !
06014010	Ja nüüd , vaata , Issand on mind lasknud elada nõnda , nagu ta ütles ; on aga juba nelikümmend viis aastat sellest , kui Issand kõneles selle sõna Moosesele , siis kui Iisrael rändas kõrbes . Ja nüüd , vaata , ma olen praegu kaheksakümmend viis aastat vana .
06014011	Aga ometi olen ma tänagi veel nii tugev nagu sel päeval , kui Mooses mind läkitas : nagu mu ramm oli siis , on mu ramm ka nüüd sõjaks , minekuks ja tulekuks .
06014012	Anna siis nüüd mulle see mäestik , millest Issand sel päeval rääkis , sest sa kuulsid sel päeval ise , et seal on anaklased ja suured kindlustatud linnad . Vahest on Issand minuga ja ma ajan nad ära , nõnda nagu Issand on öelnud . '
06014013	Siis Joosua õnnistas teda ja andis Hebroni pärisosaks Kaalebile , Jefunne pojale .
06014014	Hebron on tänapäevani pärisosaks kenislasele Kaalebile , Jefunne pojale , sellepärast et ta täiesti oli käinud Issanda , Iisraeli Jumala järel .
06014015	Aga Hebroni nimi oli muiste Kirjat-Arba ; Arba oli olnud suurim mees anaklaste hulgas . Ja maa puhkas sõjast .
06015001	Ja juudalaste suguharule langes liisk suguvõsade kaupa Edomi maa piiri äärde , lõunapoolne tipp Siini kõrbes Negebi poole .
06015002	Maa-ala lõunapoolne piir algab Soolamere äärest , lahest , mis ulatub lõunasse ,
06015003	ja suundub lõuna poole Skorpionide tõusuteeni , kulgeb Siini ja tõuseb lõuna poolt Kaades-Barneat , kulgeb Hesronisse ja tõuseb Addarisse ning pöördub Karka poole ;
06015004	siis kulgeb see Asmonasse ja jõuab välja Egiptuseojani ; ja piiri lõpp suubub merre : see olgu teile lõunapoolseks piiriks .
06015005	Idapoolseks piiriks on Soolameri kuni Jordani suudmeni . Põhjakaares algab piir mere lahest Jordani suudmes ;
06015006	ja piir tõuseb Beet-Hoglasse ja kulgeb põhja pool Beet-Arabat ; siis tõuseb piir Ruubeni poja Bohani kivini ;
06015007	ja piir tõuseb Aakori orust Debirisse ning pöördub põhja , Gilgali poole , mis on vastu lõuna pool oja olevat Adummimi tõusu ; siis kulgeb piir Een-Semesi veteni ja selle lõpp on Een-Rogelis .
06015008	Siis tõuseb piir Ben-Hinnomi orgu lõuna pool jebuuslaste nõlvakut , see on Jeruusalemma ; siis tõuseb see mäetippu , mis on vastu Hinnomi orgu lääne pool Refaimi , oru põhjaservas .
06015009	Mäetipust pöördub piir Neftoahi vete allikani ja jõuab Efroni mäestiku linnade juurde ; siis pöördub piir Baalasse , see on Kirjat-Jearimi .
06015010	Baalast pöördub piir lääne poole Seiri mäeni , kulgeb põhja pool Jearimi mäenõlvakut , see on Kesaloni , laskub alla Beet-Semesisse ja läheb läbi Timna .
06015011	Siis suundub piir Ekroni nõlvakule põhja pool ; edasi pöördub piir Sikkeroni , läheb üle Baala mäe ja jõuab Jabneeli ; siis suubub selle lõpp merre .
06015012	Läänepoolseks piiriks on suur meri ja selle rannik . See oli juudalaste maa-ala nende suguvõsade jaoks .
06015013	Aga Kaalebile , Jefunne pojale , anti osa juudalaste keskel , Issanda poolt Joosuale antud käsu kohaselt : Anaki isa Arba linn , see on Hebron .
06015014	Ja Kaaleb ajas sealt ära kolm anaklast , Anaki järeltulijad Seesai , Ahimani ja Talmai .
06015015	Sealt läks ta üles Debiri elanike vastu ; Debiri nimi oli muiste Kirjat-Seefer .
06015016	Ja Kaaleb ütles : ' Kes Kirjat-Seeferit lööb ja selle vallutab , sellele ma annan naiseks oma tütre Aksa . '
06015017	Kui Otniel , Kaalebi venna Kenase poeg , selle vallutas , siis andis ta temale naiseks oma tütre Aksa .
06015018	Ja kui Aksa tuli , siis kehutas Otniel teda oma isalt põldu nõudma . Kui Aksa eesli seljast maha hüppas , küsis Kaaleb temalt : ' Mida sa soovid ? '
06015019	Ja ta vastas : ' Anna mulle üks kingitus ! Et sa mind oled andnud kuivale maale , siis anna mulle ka veeallikaid ! ' Ja ta andis temale ülemised allikad ja alumised allikad .
06015020	See on juudalaste pärisosa nende suguvõsade kaupa :
06015021	linnad olid , alates juudalaste suguharu servast Edomi piiri ääres lõunas : Kabseel , Eeder , Jaagur ,
06015022	Kiina , Diimona , Adada ,
06015023	Kedes , Haasor , Jitnan ,
06015024	Siif , Telem , Bealot ,
06015025	Haasor-Hadatta , Kerijot-Hesron , see on Haasor ,
06015026	Amam , Sema , Moolada ,
06015027	Hasar-Gadda , Hesmon , Beet-Pelet ,
06015028	Hasar-Suual , Beer-Seba ja selle tütarlinnad ,
06015029	Baala , Ijjim , Esem ,
06015030	Eltolad , Kesil , Horma ,
06015031	Siklag , Madmanna , Sansanna ,
06015032	Lebaot , Silhim , Ain ja Rimmon - kokku kakskümmend üheksa linna ja nende külad .
06015033	Madalikul : Estaol , Sora , Asna ,
06015034	Saanoah , Een-Gannim , Tappuah , Eenam ,
06015035	Jarmut , Adullam , Sooko , Aseka ,
06015036	Saaraim , Aditaim , Gedera ja Gederotaim - neliteist linna ja nende külad ;
06015037	Senan , Hadasa , Migdal-Gaad ,
06015038	Dilan , Mispe , Jokteel ,
06015039	Laakis , Boskat , Eglon ,
06015040	Kabbon , Lahmas , Kitlis ,
06015041	Gederot , Beet-Daagon , Naama ja Makkeda - kuusteist linna ja nende külad ;
06015042	Libna , Eter , Aasan ,
06015043	Jiftah , Asna , Nesib ,
06015044	Keila , Aksib ja Maaresa - üheksa linna ja nende külad ;
06015045	Ekron , selle tütarlinnad ja külad ;
06015046	Ekronist alates mere poole kõik , mis on Asdodi kõrval , ja nende külad .
06015047	Asdod , selle tütarlinnad ja külad ; Assa , selle tütarlinnad ja külad kuni Egiptuseojani . Ja piiriks on suur meri .
06015048	Mäestikus : Saamir , Jattir , Sooko ,
06015049	Danna , Kirjat-Sanna , see on Debir ,
06015050	Anab , Estemo , Aanim ,
06015051	Goosen , Holon ja Gilo - üksteist linna ja nende külad ;
06015052	Arab , Duuma , Esan ,
06015053	Jaanum , Beet-Tappuah , Afeka ,
06015054	Humta , Kirjat-Arba , see on Hebron , ja Siior - üheksa linna ja nende külad ;
06015055	Maon , Karmel , Siif , Jutta ,
06015056	Jisreel , Jokdeam , Saanoah ,
06015057	Kain , Gibea ja Timna - kümme linna ja nende külad ;
06015058	Halhul , Beet-Suur , Gedoor ,
06015059	Maarat , Beet-Anot ja Eltekon - kuus linna ja nende külad ;
06015060	Kirjat-Baal , see on Kirjat-Jearim , ja Rabba - kaks linna ja nende külad .
06015061	Kõrbes : Beet-Araba , Middin , Sekaka ,
06015062	Nibsan , Iir-Melah ja Een-Gedi - kuus linna ja nende külad .
06015063	Aga jebuuslasi , kes elasid Jeruusalemmas , ei suutnud juudalased ära ajada , ja nõnda elavad jebuuslased koos juudalastega Jeruusalemmas kuni tänapäevani .
06016001	Ja jooseplastele tuli liisuosa , mis algab Jeeriko Jordanist , Jeeriko veest ida pool ja suundub sealt kõrbe , mis üleneb Jeerikost Peeteli mäestikku .
06016002	Peetelist läheb piir Luusi ja kulgeb arklaste maa-alale Atarotti ,
06016003	laskub alla lääne poole jafletlaste maa-alale kuni alumise Beet-Hooronini ja kuni Geserini , ja selle lõpp on meres .
06016004	Joosepi pojad Manasse ja Efraim said oma pärisosaks :
06016005	efraimlastele sai maa-alaks nende suguvõsade kaupa : nende pärisosa piir oli ida pool Atarot-Addarit kuni ülemise Beet-Hooronini .
06016006	Siis kulgeb piir mereni . Mikmetat jääb põhja poole , aga piir pöördub ida poole Taanat-Silosse ja kulgeb sellest ida pool Jaanohasse ;
06016007	Jaanohast laskub see alla Atarotti ja Naarasse , riivab Jeerikot ja lõpeb Jordani ääres .
06016008	Tappuahist kulgeb piir lääne poole Kaanaoja ja selle lõpp suubub merre . See oli efraimlaste suguharu pärisosa nende suguvõsadele .
06016009	Peale selle linnad , mis efraimlastele eraldati manasselaste pärisosa keskel , kõik linnad ja nende külad .
06016010	Aga kaananlasi , kes elasid Geseris , nad ei ajanud ära ; nõnda elavad kaananlased Efraimi keskel tänapäevani ja on tööorjad .
06017001	Liisuosa tuli ka Manasse suguharule , sest ta oli Joosepi esmasündinu ; Maakirile , Manasse esmasündinule , Gileadi isale , sai Gilead ja Baasan , sest ta oli sõjamees .
06017002	Teisedki Manasse lapsed said osa oma suguvõsade kaupa : Abieseri lapsed , Heeleki lapsed , Asrieli lapsed , Sekemi lapsed , Heeferi lapsed ja Semida lapsed ; need olid Joosepi poja Manasse lapsed , mehed nende suguvõsade kaupa .
06017003	Aga Selofhadil , kes oli Manasse poja Maakiri poja Gileadi poja Heeferi poeg , ei olnud poegi , vaid olid ainult tütred ; ja need olid tema tütarde nimed : Mahla , Noa , Hogla , Milka ja Tirsa .
06017004	Ja need astusid preester Eleasari , Joosua , Nuuni poja , ja vürstide ette , öeldes : ' Issand käskis Moosest anda meile pärisosa meie vendade keskel ! ' Siis anti neile Issanda käsu järgi pärisosa nende isa vendade keskel .
06017005	Nõnda langes Manassele kümme mõõduosa peale Gileadimaa ja Baasani , mis on teisel pool Jordanit ,
06017006	sest Manasse tütred said oma pärisosa tema poegade keskel ja Gileadimaa oli Manasse ülejäänud poegade päralt .
06017007	Ja Manasse maa-ala oli Aaserist Mikmetati suunas , mis on ida pool Sekemit : siis läheb piir paremat kätt Een-Tappuahi elanike juurde .
06017008	Tappuahi maa sai Manassele , aga Tappuah Manasse maa-alal efraimlastele .
06017009	Siis laskub piir Kaanaojale ; need linnad , mis on lõuna pool oja , kuuluvad Efraimile Manasse linnade keskel ; Manasse maa-ala on põhja pool oja . Piir lõpeb meres :
06017010	sellest lõunapoolne maa kuulub Efraimile ja põhjapoolne Manassele , ja selle piiriks on meri ; põhjas puudutavad need Aaserit ja idas Issaskari .
06017011	Issaskarist ja Aaserist kuulusid Manassele : Beet-Sean ja selle tütarlinnad , Jibleam ja selle tütarlinnad , Een-Doori elanikud ja selle tütarlinnad , Taanaki elanikud ja selle tütarlinnad ja Megiddo elanikud ja selle tütarlinnad , kolm kõrgendikku .
06017012	Aga manasselased ei suutnud vallutada neid linnu ja kaananlased jäid elama sinna maale .
06017013	Kui Iisraeli lapsed said tugevamaks , siis panid nad kaananlaste peale töökohustuse ega ajanud neid hoopiski mitte ära .
06017014	Ja jooseplased rääkisid Joosuaga ning ütlesid : ' Mispärast sa oled mulle andnud pärisosaks ühe liisuosa ja ühe mõõduosa ? Ma olen ju arvurikas rahvas , sest senini on Issand mind õnnistanud . '
06017015	Ja Joosua vastas neile : ' Kui sa oled nii arvurikas rahvas , siis mine metsa ja laasta enesele sealt , perislaste ja refalaste maalt , kui Efraimi mäestik on sulle kitsas ! '
06017016	Aga jooseplased vastasid : ' Mäestikust ei jätku meile ; ja kõigil kaananlastel , kes elavad tasasel maal , on raudsõjavankrid , nii neil , kes on Beet-Seanis ja selle tütarlinnades , kui ka neil , kes on Jisreeli orus . '
06017017	Siis ütles Joosua Joosepi soole , Efraimile ja Manassele , nõnda : ' Sina oled arvurikas rahvas ja sinul on suur jõud , sul ärgu olgu üksainus liisuosa ,
06017018	vaid sulle saagu mäestik ; see on küll metsane , aga raiu seda , siis saavad sulle ka selle ääremaad . Sest sa pead kaananlased ära ajama , kuigi neil on raudsõjavankrid ja kuigi nad on tugevad ! '
06018001	Kogu Iisraeli laste kogudus kogunes Siilosse ja nad püstitasid sinna kogudusetelgi , siis kui maa oli neile alistunud .
06018002	Aga Iisraeli lastest oli üle jäänud veel seitse suguharu , kellele nende pärisosa ei olnud jaotatud .
06018003	Siis ütles Joosua Iisraeli lastele : ' Kui kaua te olete nii loiud , et te ei lähe pärima maad , mille teile on andnud Issand , teie vanemate Jumal ?
06018004	Laske igast suguharust tulla kolm meest , siis ma läkitan need , et nad võtaksid kätte ja käiksid maa läbi , kirjutaksid selle üles , vastavalt nende pärisosale , ja tuleksid siis tagasi minu juurde .
06018005	Nad jaotagu maa seitsmeks osaks : Juuda jäägu oma maa-alale lõunas ja Joosepi sugu jäägu oma maa-alale põhjas .
06018006	Kirjutage maa üles seitsmes osas ja tooge kiri siia minu kätte , siis ma heidan teile liisku siin Issanda , meie Jumala ees .
06018007	Leviitidel aga ei ole osa teie keskel , sest nende pärisosaks on Issanda preestriamet . Ja Gaad , Ruuben ja pool Manasse suguharu on oma pärisosa võtnud teisel pool Jordanit , ida pool , mille neile andis Mooses , Issanda sulane . '
06018008	Ja mehed võtsid kätte ning läksid , ja Joosua andis käsu neile , kes läksid maad üles kirjutama , öeldes : ' Minge ja käige maa läbi ja kirjutage see üles ; siis tulge jälle tagasi minu juurde ja mina heidan teile liisku Issanda ees siin Siilos ! '
06018009	Ja mehed läksid ning käisid maa läbi ja panid selle raamatusse kirja linnade kaupa seitsmes osas ja tulid siis tagasi Joosua juurde Siilo leeri .
06018010	Ja Joosua heitis neile liisku Issanda ees Siilos ; Joosua jaotas seal maa Iisraeli lastele nende osade kaupa .
06018011	Benjaminlaste suguharule suguvõsade kaupa langes liisk ja nende liisuosa maa-ala tuli juudalaste ja jooseplaste vahele .
06018012	Põhjakaares algab nende piir Jordanist ; siis üleneb piir nõlvakule Jeerikost põhja pool , tõuseb mäestikku lääne suunas ja selle lõpp on Beet-Aaveni kõrbes .
06018013	Sealt kulgeb piir Luusi , nõlvakule Luusist lõuna suunas , see on Peetelisse ; siis laskub piir Aterot-Addarisse , mäele , mis on lõuna pool alumist Beet-Hooronit .
06018014	Siis piir kaardub ja pöördub läänekaares lõuna suunas , alates mäest , mis on lõuna pool vastu Beet-Hooronit , ja selle lõpp on Kirjat-Baalis , see on Kirjat-Jearimis , juudalaste linnas ; see on läänekaar .
06018015	Lõunakaar aga algab Kirjat-Jearimi servast ja piir kulgeb lääne suunas ning jätkub Neftoahi veeallikani ;
06018016	siis laskub piir selle mäe veerule , mis on vastu Ben-Hinnomi orgu , Refaimi oru põhjaküljes ; siis laskub see Hinnomi orgu , lõuna poole jebuuslaste nõlvakut , ja edasi alla Een-Rogelisse ;
06018017	siis kaardub see põhja poole , suundub Een-Semesisse ja jätkub Gelilotti , mis on vastu Adummimi tõusuteed , ja laskub Ruubeni poja Bohani kivi juurde ;
06018018	siis kulgeb see nõlvakule vastu lagendikku põhja suunas ja laskub lagendikule ;
06018019	siis kulgeb piir Beet-Hogla nõlvakule põhjas , ja selle lõpp suubub Soolamere põhjalahte Jordani suudmes lõunas ; see on lõunapoolne piir .
06018020	Idakaarest aga piirab seda Jordan . See on benjaminlaste pärisosa nende suguvõsade jaoks oma piiridega ümberringi .
06018021	Ja benjaminlaste suguharul , nende suguvõsadel , olid linnad : Jeeriko , Beet-Hogla , Eemek-Kesis ,
06018022	Beet-Araba , Semaraim , Peetel ,
06018023	Avvim , Paara , Ofra ,
06018024	Kefar-Ammoni , Ofni ja Geba - kaksteist linna ja nende külad ;
06018025	Gibeon , Raama , Beerot ,
06018026	Mispe , Kefiira , Mosa ,
06018027	Rekem , Jirpeel , Tarala ,
06018028	Seela , Elef , Jebuusi , see on Jeruusalemm , Gibeat ja Kirjat-Jearim - neliteist linna ja nende külad . See oli benjaminlaste pärisosa nende suguvõsade kaupa .
06019001	Teine liisk langes Siimeonile , siimeonlaste suguharule nende suguvõsade kaupa ; ja nende pärisosa tuli juudalaste pärisosa keskele .
06019002	Neile said pärisosaks : Beer-Seba , Seba , Moolada ,
06019003	Hasar-Suual , Baala , Esem ,
06019004	Eltolad , Betuul , Horma ,
06019005	Siklag , Beet-Markabot , Hasar-Suusa ,
06019006	Beet-Lebaot ja Saaruhen - kolmteist linna ja nende külad ;
06019007	Ain , Rimmon , Eter ja Aasan - neli linna ja nende külad ;
06019008	siis kõik need külad , mis olid nende linnade ümber kuni Baalat-Beerini , Lõunamaa Raamani . See oli siimeonlaste suguharu pärisosa nende suguvõsade kaupa .
06019009	Siimeonlased said pärisosa juudalastele mõõdetud osast , sest juudalaste osa oli liiga suur ; nii said siimeonlased oma pärisosa nende pärisosa keskel .
06019010	Kolmas liisk langes sebulonlastele nende suguvõsade kaupa , ja nende pärisosa maa-ala ulatus kuni Saaridini .
06019011	Nende piir tõuseb lääne suunas Maralasse , riivab Dabbesetti ja jõge , mis on ida pool Jokneami .
06019012	Ida suunas , päikesetõusu poole , pöördub piir Saaridist Kislot-Taabori maa-alale ja jätkub Daberatti ja tõuseb Jaafiasse .
06019013	Sealt kulgeb see ida suunas , päikesetõusu poole , Gat-Heeferisse , Eet-Kaasinisse , ja suundudes Rimmonisse , pöördub Neasse .
06019014	Siis läheb piir põhja poolt Hannatoni ja ta lõpp on Jiftah-Eeli orus .
06019015	Kattat , Nahalal , Simron , Jidala ja Beet-Lehem - kaksteist linna ja nende külad .
06019016	See oli sebulonlaste pärisosa nende suguvõsade kaupa , need linnad ja nende külad .
06019017	Neljas liisk langes Issaskarile , issaskarlastele nende suguvõsade kaupa :
06019018	nende maa-alal olid : Jisreel , Kesullot , Suunem ,
06019019	Hafaraim , Siion , Anaharat ,
06019020	Daaberat , Kisjon , Ebes ,
06019021	Remet , Een-Gannim , Een-Hadda ja Beet-Passes .
06019022	Ja piir riivab Taaborit , Sahasimat ja Beet-Semesit , ja nende maa-ala lõpp on Jordani ääres - kuusteist linna ja nende külad .
06019023	See oli issaskarlaste suguharu pärisosa nende suguvõsade kaupa , linnad ja nende külad .
06019024	Viies liisk langes aaserlaste suguharule nende suguvõsade kaupa :
06019025	nende maa-alal olid : Helkat , Hali , Beten , Aksaf ,
06019026	Alammelek , Amad ja Misal ; ja lääne pool riivab piir Karmelit ja Siihor-Libnatit ,
06019027	pöördub siis päikesetõusu poole Beet-Daagonisse ja riivab Sebuloni ja Jiftah-Eeli orgu põhjas , Beet-Eemekit ja Neielit , ja jätkub Kaabulisse põhja pool ;
06019028	Ebron , Rehob , Hammon ja Kaana kuni suure Siidonini ;
06019029	siis kulgeb piir Raamasse ja kindlustatud Tüürose linnani ; siis pöördub piir Hosasse ja selle lõpp on mere ääres , Aksiba maaribal ;
06019030	Umma , Afek ja Rehob - kakskümmend kaks linna ja nende külad .
06019031	See oli aaserlaste suguharu pärisosa nende suguvõsade kaupa , need linnad ja nende külad .
06019032	Kuues liisk langes naftalilastele , naftalilastele nende suguvõsade kaupa :
06019033	nende maa-ala algab Heelefist ; Saanannimi tammest üle Adami-Nekebi ja Jabneeli kuni Lakkumini , ja selle lõpp on Jordani ääres ;
06019034	siis pöördub piir lääne poole Asnot-Taaborisse , läheb sealt Hukkokasse ja riivab lõunas Sebuloni , läänes Aaserit ja päikesetõusu pool Juudat Jordani ääres ;
06019035	kindlustatud linnad on : Siddim , Seer , Hammat , Rakkat , Kinneret ,
06019036	Adama , Raama , Haasor ,
06019037	Kedes , Edrei , Een-Haasor ,
06019038	Jireon , Migdal-Eel , Horem , Beet-Anat ja Beet-Semes - üheksateist linna ja nende külad .
06019039	See oli naftalilaste suguharu pärisosa nende suguvõsade kaupa , linnad ja nende külad .
06019040	Seitsmes liisk langes daanlaste suguharule nende suguvõsade kaupa :
06019041	nende pärisosa maa-alal olid : Sora , Estaol , Iir-Semes ,
06019042	Saalabbin , Ajjalon , Jitla ,
06019043	Eelon , Timna , Ekron ,
06019044	Elteke , Gibbeton , Baalat ,
06019045	Jehud , Bene-Berak , Gat-Rimmon ,
06019046	Mee-Jarkoni veed ja Rakkon koos maa-alaga Jaafo kohal .
06019047	Aga kui daanlaste maa-ala läks nende käest ära , siis läksid daanlased ja sõdisid Lesemi vastu , vallutasid selle ja lõid seda mõõgateraga ; ja nad pärisid selle ning elasid seal ja nimetasid Lesemi Daaniks , oma esiisa Daani nime järgi .
06019048	See oli daanlaste suguharu pärisosa nende suguvõsade kaupa , need linnad ja nende külad .
06019049	Ja kui Iisraeli lapsed olid võtnud maa selle piiride järgi täiesti oma valdusesse , siis andsid nad Joosuale , Nuuni pojale , pärisosa eneste keskel .
06019050	Issanda käsul andsid nad temale selle linna , mida ta oli nõudnud - Timnat-Serahi Efraimi mäestikus . Ja tema ehitas linna üles ning elas seal .
06019051	Need olid pärisosad , mis preester Eleasar , Joosua , Nuuni poeg , ja Iisraeli laste suguharude perekondade peamehed andsid pärisosaks liisu läbi Issanda ees Siilos , kogudusetelgi ukse ees . Nõnda lõpetati maa jaotamine .
06020001	Ja Issand rääkis Joosuaga , öeldes :
06020002	' Räägi Iisraeli lastega ja ütle neile : Määrake endile pelgulinnad , nagu ma teile Moosese läbi olen öelnud ,
06020003	et sinna võiks põgeneda tapja , kes inimese on kogemata maha löönud , ilma et ta oleks tahtnud ; need olgu teile pelgupaigaks veritasunõudja eest .
06020004	Ja kes põgeneb ühte neist linnadest , seisku linna värava ees ja rääkigu oma lugu selle linna vanemate kuuldes ; siis võtku need tema eneste juurde linna ja andku temale paik , et ta saaks elada nende juures .
06020005	Ja kui veritasunõudja teda taga ajab , siis ei tohi nad tapjat loovutada tema kätte , sest ta on oma ligimese tahtmatult maha löönud ega ole teda varem vihanud .
06020006	Ja ta elagu selles linnas , kuni ta on seisnud kohtus koguduse ees , kuni selleaegse ülempreestri surmani ; siis võib tapja minna tagasi ja tulla oma linna ja kotta , linna , kust ta oli põgenenud . '
06020007	Siis nad pühitsesid Kedesi Galileas Naftali mäestikus , Sekemi Efraimi mäestikus ja Kirjat-Arba , see on Hebroni , Juuda mäestikus .
06020008	Ja teisel pool Jordanit Jeeriko kohal , ida pool , andsid nad Beseri kõrbes tasandikul Ruubeni suguharult , Raamoti Gileadis Gaadi suguharult ja Goolani Baasanis Manasse suguharult .
06020009	Need on linnad , mis on seatud kõigile Iisraeli lastele ja võõrale , kes nende keskel asub , et sinna võiks põgeneda igaüks , kes inimese on kogemata maha löönud , et ta ei sureks veritasunõudja käe läbi , enne kui ta on seisnud koguduse ees .
06021001	Siis astusid leviitide perekondade peamehed preester Eleasari , Joosua , Nuuni poja , ja Iisraeli laste suguharude perekondade peameeste ette
06021002	ja kõnelesid nendega Siilos Kaananimaal , öeldes : ' Issand on Moosese läbi käskinud anda meile linnu elamiseks ja nende juurde kuuluvad karjamaad meie karjade jaoks . '
06021003	Ja Iisraeli lapsed andsid leviitidele oma pärisosast Issanda käsu kohaselt need linnad ja nende karjamaad :
06021004	liisk langes kehatlaste suguvõsadele nõnda , et leviitide hulgast sai preester Aaroni poegadele liisu läbi Juuda suguharult , Siimeoni suguharult ja Benjamini suguharult kolmteist linna .
06021005	Ja teistele kehatlastele sai liisu läbi Efraimi suguharu suguvõsadelt , Daani suguharult ja Manasse poolelt suguharult kümme linna .
06021006	Geersonlased said liisu läbi Issaskari suguharu suguvõsadelt , Aaseri suguharult , Naftali suguharult ja Manasse poolelt suguharult Baasanis kolmteist linna .
06021007	Merarlased nende suguvõsade kaupa Ruubeni suguharult , Gaadi suguharult ja Sebuloni suguharult kaksteist linna .
06021008	Nõnda andsid Iisraeli lapsed liisu läbi leviitidele need linnad ja nende karjamaad , nagu Issand Moosese läbi oli käskinud .
06021009	Juudalaste suguharult ja siimeonlaste suguharult anti need linnad , mis on nimeliselt nimetatud :
06021010	Aaroni järglastele kehatlaste suguvõsadest , Leevi järeltulijate hulgast , sest neile kuulus esimene liisk ,
06021011	anti Kirjat-Arba , anaklaste isa linn , see on Hebron Juuda mäestikus , ja selle karjamaad ümberringi .
06021012	Aga selle linna põllud ja külad anti omandiks Kaalebile , Jefunne pojale .
06021013	Preester Aaroni järglastele anti tapja pelgulinn Hebron ja selle karjamaad , Libna ja selle karjamaad ,
06021014	Jattir ja selle karjamaad , Estemoa ja selle karjamaad ,
06021015	Holon ja selle karjamaad , Debir ja selle karjamaad ,
06021016	Aasan ja selle karjamaad , Jutta ja selle karjamaad , Beet-Semes ja selle karjamaad - üheksa linna neilt kahelt suguharult .
06021017	Benjamini suguharult Gibeon ja selle karjamaad , Geba ja selle karjamaad ,
06021018	Anatot ja selle karjamaad , Almon ja selle karjamaad - neli linna .
06021019	Kõiki Aaroni järglaste , preestrite linnu oli kolmteist linna ja nende karjamaad .
06021020	Teistele kehatlastele , leviitidele ülejäänud kehatlaste hulgast , tulid nende liisuosa linnad Efraimi suguharult :
06021021	neile anti tapja pelgulinn Sekem ja selle karjamaad Efraimi mäestikus , Geser ja selle karjamaad ,
06021022	Kibsaim ja selle karjamaad , Beet-Hooron ja selle karjamaad - neli linna ;
06021023	Daani suguharult Elteke ja selle karjamaad , Gibbeton ja selle karjamaad ,
06021024	Ajjalon ja selle karjamaad , Gat-Rimmon ja selle karjamaad - neli linna ;
06021025	Manasse poolelt suguharult Taanak ja selle karjamaad , Gat-Rimmon ja selle karjamaad - kaks linna .
06021026	Kõiki ülejäänud kehatlaste suguvõsade linnu koos nende karjamaadega oli kokku kümme .
06021027	Geersonlastele leviitide suguvõsadest sai Manasse poolelt suguharult tapja pelgulinn Goolan Baasanis ja selle karjamaad , Beestera ja selle karjamaad - kaks linna ;
06021028	Issaskari suguharult Kisjon ja selle karjamaad , Daaberat ja selle karjamaad ,
06021029	Jarmut ja selle karjamaad , Een-Gannim ja selle karjamaad - neli linna ;
06021030	Aaseri suguharult Misal ja selle karjamaad , Abdon ja selle karjamaad ,
06021031	Helkat ja selle karjamaad , Rehob ja selle karjamaad - neli linna .
06021032	Naftali suguharult tapja pelgulinn Kedes Galileas ja selle karjamaad , Hammot-Door ja selle karjamaad , Kartan ja selle karjamaad - kolm linna .
06021033	Linnu , mis kuulusid geersonlastele nende suguvõsade kaupa , oli kokku kolmteist linna ja nende karjamaad .
06021034	Merarlaste suguvõsadele , ülejäänud leviitidele , said Sebuloni suguharult Jokneam ja selle karjamaad , Karta ja selle karjamaad ,
06021035	Rimmon ja selle karjamaad , Nahalal ja selle karjamaad - neli linna .
06021036	Ruubeni suguharult Beser ja selle karjamaad , Jahsa ja selle karjamaad ,
06021037	Kedemot ja selle karjamaad , Meefaat ja selle karjamaad - neli linna .
06021038	Gaadi suguharult tapja pelgulinn Raamot Gileadis ja selle karjamaad , Mahanaim ja selle karjamaad ,
06021039	Hesbon ja selle karjamaad , Jaaser ja selle karjamaad - kokku neli linna .
06021040	Linnu , mis kuulusid merarlastele nende suguvõsade kaupa ülejäänud leviitide suguvõsadest , oli nende liisuosana kokku kaksteist linna .
06021041	Kõiki leviitide linnu Iisraeli laste omandi keskel oli nelikümmend kaheksa linna ja nende karjamaad .
06021042	Neiks linnadeks olid linn ise ja selle karjamaad ümberringi . Seesugused olid kõik need linnad .
06021043	Nõnda andis Issand Iisraelile kogu maa , mille ta vandega oli tõotanud anda nende vanemaile , ja nad pärisid selle ning elasid seal .
06021044	Ja Issand andis neile rahu ümberkaudu , nõnda nagu ta nende vanemaile oli vandega tõotanud ; ja kõigist nende vaenlastest ei suutnud ükski neile vastu seista , Issand andis kõik nende vaenlased nende kätte .
06021045	Ainsatki sõna ei langenud tühja kõigist neist headest sõnadest , mis Issand oli rääkinud Iisraeli soole , vaid kõik läks täide .
06022001	Siis kutsus Joosua ruubenlased , gaadlased ja Manasse poole suguharu
06022002	ning ütles neile : ' Te olete pannud tähele kõike , mida Mooses , Issanda sulane , teid käskis , ja olete võtnud kuulda minu häält kõiges , milleks mina teile olen käsu andnud .
06022003	Te ei ole maha jätnud oma vendi selle pika aja jooksul kuni tänini ja olete pidanud , mida tuleb pidada - Issanda , oma Jumala käsku .
06022004	Nüüd on Issand , teie Jumal , andnud teie vendadele rahu , nagu ta neile lubas ; pöörduge siis nüüd ümber ja minge oma telkide juurde , oma pärusmaale , mille Mooses , Issanda sulane , teile andis teisel pool Jordanit .
06022005	Olge vaid väga hoolsad täitma käsku ja Seadust , mille Mooses , Issanda sulane , teile on andnud , et te armastaksite Issandat , oma Jumalat , ja käiksite kõigil tema teedel ja peaksite tema käske ja hoiaksite tema poole ning teeniksite teda kõigest oma südamest ja kõigest oma hingest ! '
06022006	Ja Joosua õnnistas neid ning saatis nad minema ; ja nad läksid oma telkide juurde .
06022007	Manasse poolele suguharule oli Mooses andnud maad Baasanis , aga teisele poolele andis Joosua koos nende vendadega lääne pool Jordanit ; ja kui Joosua saatis nad nende telkide juurde , siis õnnistas tema ka neid
06022008	ja rääkis nendega , öeldes : ' Minge tagasi oma telkide juurde oma suure noosiga ja väga paljude loomadega , hõbeda , kulla , vase ja rauaga , ja väga suure hulga riietega ; jaotage koos oma vendadega oma vaenlastelt saadud saak ! '
06022009	Ja ruubenlased , gaadlased ja Manasse pool suguharu läksid tagasi ning tulid ära Iisraeli laste juurest Siilost , mis on Kaananimaal , et minna Gileadimaale , oma pärusmaale , kuhu nad olid asunud Moosese läbi antud Issanda käsul .
06022010	Kui ruubenlased , gaadlased ja Manasse pool suguharu jõudsid Jordani piirkonda Kaananimaal , siis nad ehitasid sinna Jordani äärde altari , silmapaistvalt suure altari .
06022011	Ja Iisraeli lapsed kuulsid räägitavat : ' Vaata , ruubenlased , gaadlased ja Manasse pool suguharu on ehitanud altari Jordani piirkonda vastu Kaananimaad , Iisraeli laste maa-ala teise äärde . '
06022012	Kui Iisraeli lapsed seda kuulsid , siis kogunes terve Iisraeli laste kogudus Siilosse , et minna sõtta nende vastu .
06022013	Ja Iisraeli lapsed läkitasid ruubenlaste , gaadlaste ja Manasse poole suguharu juurde Gileadimaale Piinehasi , preester Eleasari poja ,
06022014	ja koos temaga kümme vürsti , üks perekonna vürst igast Iisraeli suguharust , igaüks neist oma perekonna peamees Iisraeli tuhandete seas .
06022015	Ja need tulid ruubenlaste , gaadlaste ja Manasse poole suguharu juurde Gileadimaale ja rääkisid nendega , öeldes :
06022016	' Nõnda ütleb terve Issanda kogudus : Mis jumalavallatus see on , mida te olete osutanud Iisraeli Jumala vastu , et te nüüd taganete Issanda järelt , ehitate endile altari ja hakkate nüüd Issanda vastu mässama ?
06022017	Kas meile on vähe Peori patust , millest me endid tänapäevani ei ole puhastanud ja millest tuli nuhtlus Issanda kogudusele ?
06022018	Ja teie tahate nüüdki taganeda Issanda järelt . Kui te täna mässate Issanda vastu , siis vihastub ta homme kogu Iisraeli koguduse peale .
06022019	Aga kui teie pärusmaa on roojane , siis tulge üle Issanda pärusmaale , kus on Issanda elamu , ja asuge meie keskele , kuid ärge mässake Issanda vastu ja ärge mässake meie vastu , ehitades endile altari lisaks Issanda , meie Jumala altarile !
06022020	Eks talitanud Aakan , Serahi poeg , petise kombel hävitamisele määratuga ? Siis langes viha terve Iisraeli koguduse peale , kuigi ta ju oli üksainus mees . Eks ta pidanud surema oma süü pärast ? '
06022021	Siis ruubenlased , gaadlased ja Manasse pool suguharu vastasid ja rääkisid Iisraeli tuhandete peameestega :
06022022	' Jumalate Jumal Issand , jumalate Jumal Issand , tema teab , ja Iisrael saagu teada : kui see on mässu ja truudusetuse pärast Issanda vastu - siis ära meid täna aita ! -
06022023	et me ehitasime endile altari Issanda järelt taganemiseks , või selleks , et selle peal ohverdada põletus - ja roaohvreid , või et selle peal valmistada tänuohvreid - siis nõudku Issand ise aru !
06022024	Aga et niisugust tahet ei olnud , siis tegime seda mõeldes , et tulevikus võiksid teie lapsed meie lastega rääkida ja öelda : Mis on teil tegemist Issandaga , Iisraeli Jumalaga ?
06022025	Issand on ju pannud Jordani piiriks meie ja teie vahele , ruubenlased ja gaadlased . Teil ei ole Issandast osa ! Teie lapsed võiksid keelata meie lapsi Issandat kartmast .
06022026	Sellepärast me ütlesime : Tehkem siis enestele see altar , ehitades mitte põletus - ega tapaohvri tarvis ,
06022027	vaid see olgu tunnistajaks meie ja teie vahel ja meie järeltulevate põlvede vahel pärast meid , et me tahame toimetada Issanda teenistust tema palge ees oma põletus - , tapa - ja tänuohvritega , et teie lapsed ei saaks edaspidi öelda meie lastele : Teil ei ole Issandast osa !
06022028	Ja me mõtlesime : kui nad tulevikus nõnda ütlevad meile ja meie järeltulevaile põlvedele , siis me saame vastata : Vaadake Issanda altari kuju , mille meie vanemad on teinud mitte põletus - ega tapaohvri jaoks , vaid tunnistajaks meie ja teie vahele .
06022029	Jäägu meist kaugele , et mässaksime Issanda vastu ja taganeksime nüüd Issanda järelt , ehitades altari põletusohvri , roaohvri ja tapaohvri jaoks lisaks Issanda , meie Jumala altarile , mis on tema elamu ees ! '
06022030	Kui preester Piinehas ja koguduse vürstid ja Iisraeli tuhandete peamehed , kes olid koos temaga , kuulsid sõnu , mis ruubenlased , gaadlased ja manasselased rääkisid , siis oli see hea nende silmis .
06022031	Ja preester Eleasari poeg Piinehas ütles ruubenlastele , gaadlastele ja manasselastele : ' Nüüd me teame , et Issand on meie keskel ! Et te seda jumalavallatust ei ole teinud Issanda vastu , siis te olete päästnud Iisraeli lapsed Issanda käest . '
06022032	Ja preester Eleasari poeg Piinehas ja vürstid läksid tagasi ruubenlaste ja gaadlaste juurest Gileadimaalt Kaananimaale Iisraeli laste juurde ning tõid neile sõna .
06022033	Ja see sõna oli hea Iisraeli laste silmis ja Iisraeli lapsed kiitsid Jumalat ega mõelnud enam nende vastu sõttaminekule , et hävitada maad , kus elasid ruubenlased ja gaadlased .
06022034	Ja ruubenlased ja gaadlased andsid altarile nimeks ' See on tunnistaja meie vahel , et Issand on Jumal ' .
06023001	Ja see sündis kaua aega pärast seda , kui Issand oli Iisraelile rahu andnud kõigist nende vaenlastest ümberkaudu , ja kui Joosua oli jäänud vanaks ning elatanuks ,
06023002	et Joosua kutsus kogu Iisraeli , selle vanemad , peamehed , kohtumõistjad ja ülevaatajad , ja ütles neile : ' Mina olen jäänud vanaks ja elatanuks .
06023003	Aga te olete ise näinud kõike , mida Issand , teie Jumal , on teie silma ees teinud kõigile neile rahvaile , sest Issand , teie Jumal , on ise sõdinud teie eest .
06023004	Vaadake , ma olen liisu läbi lasknud teile osaks saada , pärisosaks teie suguharudele need rahvad , kes on alles jäänud kõigist rahvaist , kelle ma olen hävitanud Jordanist kuni suure mereni päikeseloojaku pool .
06023005	Issand , teie Jumal , hajutab need teie eest ja ajab need ära teie eest , ja te pärite nende maa , nagu Issand , teie Jumal , teile on öelnud .
06023006	Olge siis hästi kindlad pidama ja tegema kõike , mis Moosese Seaduse raamatus on kirjutatud , kaldumata sellest paremale või vasakule ,
06023007	heitmata nende rahvaste hulka , kes teie juurde on alles jäänud ; te ei tohi suhu võtta nende jumalate nimesid ega nende juures vanduda , ega neid teenida ega neid kummardada ,
06023008	vaid peate hoidma Issanda , oma Jumala poole , nagu te seda olete teinud tänapäevani !
06023009	Sellepärast on Issand teie eest ära ajanud suured ja vägevad rahvad ja ükski ei ole suutnud seista teie ees kuni tänapäevani .
06023010	Üksainus mees teie hulgast ajas taga tuhandet , sest Issand , teie Jumal , sõdis ise teie eest , nagu ta teile oli öelnud !
06023011	Olge siis hästi valvel oma hingede pärast , armastades Issandat , oma Jumalat !
06023012	Aga kui te ometi taganete ja hoiate nende rahvaste jäägi poole , kes teie juurde on alles jäänud , ja saate nendega langudeks ja ühinete nendega ja nemad teiega ,
06023013	siis teadke kindlasti , et Issand , teie Jumal , ei aja enam ära neid rahvaid teie eest ja nemad saavad teile paelaks ja püüniseks , piitsaks teie külgedele ja okkaks teie silmadesse , kuni te hävite sellelt healt maalt , mille Issand , teie Jumal , teile on andnud !
06023014	Vaata , mina lähen nüüd kogu maailma teed . Aga teie mõistke kogu südame ja hingega , et ei ole langenud tühja ainsatki sõna kõigist neist headest sõnadest , mis Issand , teie Jumal , teile on rääkinud : kõik on teil täide läinud , ei ole neist ainsatki langenud tühja .
06023015	Ja nõnda nagu teil täide läksid kõik need head sõnad , mis Issand , teie Jumal , teile rääkis , nõnda saadab Issand teil täide ka kõik need kurjad sõnad , kuni ta teid on hävitanud sellelt healt maalt , mille Issand , teie Jumal , teile on andnud .
06023016	Kui te rikute oma Jumala lepingut , mille ta teiega tegi , ja lähete ning teenite teisi jumalaid ja kummardate neid , siis süttib Issanda viha põlema teie vastu ja te kaote kiiresti sellelt healt maalt , mille ta teile on andnud . '
06024001	Siis Joosua kogus kõik Iisraeli suguharud Sekemisse ja kutsus Iisraeli vanemad , peamehed , kohtumõistjad ja ülevaatajad , ja need astusid Jumala ette .
06024002	Ja Joosua ütles kogu rahvale : ' Nõnda ütleb Issand , Iisraeli Jumal : Teisel pool jõge elasid muiste teie vanemad , Terah , Aabrahami ja Naahori isa , ja nad teenisid teisi jumalaid .
06024003	Aga mina võtsin teie isa Aabrahami teiselt poolt jõge ja lasksin teda rännata kogu Kaananimaal ; ja ma tegin paljuks tema soo ning andsin temale Iisaki .
06024004	Ja Iisakile ma andsin Jaakobi ja Eesavi . Eesavile ma andsin Seiri mäestiku , et ta päriks selle , aga Jaakob ja tema pojad läksid alla Egiptusesse .
06024005	Siis ma läkitasin Moosese ja Aaroni ning lõin Egiptust sellega , mis ma seal tegin ; ja seejärel ma tõin teid sealt ära .
06024006	Ja kui ma tõin teie vanemad Egiptusest välja ja te jõudsite mere äärde , siis ajasid egiptlased teie vanemaid taga sõjavankrite ja ratsanikega kuni Kõrkjamereni .
06024007	Siis nad kisendasid Issanda poole ja tema pani pimeduse teie ja egiptlaste vahele ja laskis mere tulla nende peale ning mattis nad . Jah , te olete oma silmaga näinud , mida ma Egiptuses tegin . Seejärel te elasite kaua aega kõrbes .
06024008	Siis ma viisin teid emorlaste maale , kes asusid teisel pool Jordanit , ja nemad sõdisid teie vastu ; aga ma andsin nad teie kätte ja te pärisite nende maa , ja ma hävitasin nad teie eest .
06024009	Siis tõusis Baalak , Sippori poeg , Moabi kuningas , ja sõdis Iisraeli vastu ; ta läkitas käskjalad ja kutsus Bileami , Beori poja , teid needma .
06024010	Aga mina ei tahtnud kuulata Bileami ja ta pidi teid korduvalt õnnistama ning ma päästsin teid tema käest .
06024011	Ja te läksite üle Jordani ning jõudsite Jeerikosse ; ja Jeeriko elanikud ja emorlased , perislased , kaananlased , hetid , girgaaslased , hiivlased ja jebuuslased sõdisid teie vastu , aga mina andsin nad teie kätte .
06024012	Ja mina läkitasin teie eel masenduse , mis ajas ära teie eest mõlemad emorlaste kuningad , aga mitte sinu mõõga ja ammuga .
06024013	Ja ma andsin teile maa , mille kallal sa ei olnud vaeva näinud , ja linnad , mida te ei olnud ehitanud - ja neis te nüüd elate , viinamäed ja õlipuud , mida te ei olnud istutanud - ja neist te nüüd sööte .
06024014	Sellepärast kartke nüüd Issandat ja teenige teda laitmatult ja ustavalt ja kõrvaldage jumalad , keda teie vanemad on teeninud teisel pool jõge ja Egiptuses , ja teenige Issandat !
06024015	Aga kui teie silmis on halb teenida Issandat , siis valige endile täna , keda te tahate teenida : kas neid jumalaid , keda teie vanemad teenisid teisel pool jõge , või emorlaste jumalaid , kelle maal te elate ? Aga mina ja mu pere , meie teenime Issandat ! '
06024016	Siis vastas rahvas ja ütles : ' Jäägu see meist kaugele , et me jätame maha Issanda ja teenime teisi jumalaid !
06024017	Sest Issand on meie Jumal , tema on see , kes meid ja meie vanemad tõi välja Egiptusemaalt orjusekojast , kes meie silma ees tegi neid suuri tunnustähti ja kes meid hoidis kogu sellel teel , mida me käisime , ja kõigi rahvaste seas , kelle keskelt me läbi läksime .
06024018	Ja Issand ajas ära meie eest kõik rahvad , ka emorlased , kes elasid sellel maal . Sellepärast teenime meiegi Issandat , sest tema on meie Jumal ! '
06024019	Siis Joosua ütles rahvale : ' Te ei või teenida Issandat , sest tema on püha Jumal ! Tema on püha vihaga Jumal , tema ei anna andeks teie üleastumisi ja patte .
06024020	Kui te jätate maha Issanda ja teenite võõraid jumalaid , siis ta pöördub ära ning teeb teile kurja ja hävitab teid , pärast seda kui ta teile on head teinud . '
06024021	Aga rahvas ütles Joosuale : ' Ei , vaid me teenime Issandat ! '
06024022	Ja Joosua ütles rahvale : ' Te olete tunnistajaiks iseeneste vastu , et te olete endile valinud Issanda , et teda teenida . ' Ja nad vastasid : ' Oleme tunnistajad ! '
06024023	' Ja nüüd kõrvaldage võõrad jumalad , kes teie keskel on , ja pöörake oma südamed Issanda , Iisraeli Jumala poole ! '
06024024	Ja rahvas ütles Joosuale : ' Me tahame teenida Issandat , oma Jumalat , ja võtta kuulda tema häält ! '
06024025	Nõnda tegi Joosua sel päeval rahvaga lepingu ja andis temale Sekemis määrused ja seadlused .
06024026	Ja Joosua kirjutas need sõnad Jumala Seaduse raamatusse ; siis ta võttis suure kivi ja pani püsti selle tamme alla , mis oli Issanda pühamu juures .
06024027	Ja Joosua ütles kogu rahvale : ' Vaata , see kivi olgu tunnistajaks meie vastu , sest see on kuulnud kõiki Issanda sõnu , mis ta meile on öelnud . Ja see olgu tunnistajaks teie vastu , et te ei salgaks oma Jumalat ! '
06024028	Siis Joosua saatis rahva minema , igaühe ta pärisosale .
06024029	Ja pärast neid sündmusi suri Issanda sulane Joosua , Nuuni poeg , saja kümne aasta vanuses .
06024030	Ja nad matsid tema ta pärisosa maa-alale Timnat-Serahisse , mis on Efraimi mäestikus põhja pool Gaasi mäge .
06024031	Ja Iisrael teenis Issandat kogu Joosua eluaja ja kogu nende vanemate eluaja , kes elasid veel pärast Joosuat ja kes tundsid kõiki Issanda tegusid , mis ta Iisraelile oli teinud .
06024032	Ja Joosepi luud , mis Iisraeli lapsed olid Egiptusest ära toonud , matsid nad Sekemisse selle väljaosa peale , mille Jaakob oli ostnud Sekemi isa Hamori lastelt saja rahatüki eest ja mis oli saanud pärisosaks Joosepi lastele .
06024033	Ka Eleasar , Aaroni poeg , suri , ja nad matsid ta Gibeasse , ta poja Piinehasi linna , mis temale oli antud Efraimi mäestikus .
07001001	Pärast Joosua surma küsisid Iisraeli lapsed Issandalt , öeldes : ' Kes meist peab esimesena minema sõtta kaananlaste vastu ? '
07001002	Ja Issand vastas : ' Mingu Juuda ! Vaata , ma annan maa tema kätte . '
07001003	Siis ütles Juuda oma vennale Siimeonile : ' Tule koos minuga minu liisuosale ja sõdime kaananlaste vastu , siis tulen ka mina koos sinuga sinu liisuosale ! ' Ja Siimeon läks koos temaga .
07001004	Juuda läks ja Issand andis nende kätte kaananlased ja perislased ; Besekis lõid nad neist maha kümme tuhat meest .
07001005	Besekis kohtasid nad Adoni-Besekit , sõdisid tema vastu ning lõid kaananlasi ja perislasi .
07001006	Adoni-Besek aga põgenes ja nad ajasid teda taga ning võtsid ta kinni ja raiusid tal pöidlad kätelt ja suured varbad jalgadelt .
07001007	Ja Adoni-Besek ütles : ' Seitsekümmend kuningat , kelle kätelt olid raiutud pöidlad ja jalgadelt suured varbad , olid korjamas raasukesi mu laua all . Nõnda nagu ma ise tegin , nõnda tasus Jumal mulle . ' Ta viidi Jeruusalemma ja ta suri seal .
07001008	Ja juudalased sõdisid Jeruusalemma vastu , vallutasid selle , lõid elanikud maha mõõgateraga ja põletasid linna tulega .
07001009	Seejärel läksid juudalased sõdima kaananlaste vastu , kes elasid mäestikus , Lõunamaal ja madalikul .
07001010	Nii läks Juuda kaananlaste vastu , kes elasid Hebronis ; Hebroni nimi oli muiste Kirjat-Arba ; ja nad lõid Seesaid , Ahimani ja Talmaid .
07001011	Sealt läks ta Debiri elanike vastu ; Debiri nimi oli muiste Kirjat-Seefer .
07001012	Ja Kaaleb ütles : ' Kes Kirjat-Seeferit lööb ja selle vallutab , sellele ma annan naiseks oma tütre Aksa . '
07001013	Kui Otniel , Kaalebi noorema venna Kenase poeg , selle vallutas , siis ta andis oma tütre Aksa temale naiseks .
07001014	Ja kui Aksa tuli , siis Otniel kehutas teda oma isalt põldu nõudma . Kui Aksa eesli seljast maha hüppas , küsis Kaaleb : ' Mida sa soovid ? '
07001015	Ja ta vastas : ' Anna mulle üks kingitus ! Et sa mind oled andnud kuivale maale , siis anna mulle ka veeallikaid ! ' Ja Kaaleb andis temale ülemised allikad ja alumised allikad .
07001016	Ja Moosese äia , keenlase lapsed olid tulnud Palmidelinnast koos juudalastega Juuda kõrbe , mis on Aradi Negebis ; nad läksid ja elasid sealse rahva hulgas .
07001017	Ja Juuda läks oma venna Siimeoniga ja nad lõid neid kaananlasi , kes elasid Sefatis , ja hävitasid linna sootuks ; ja linnale pandi nimeks Horma .
07001018	Ja Juuda vallutas Assa ja selle maa-ala , Askeloni ja selle maa-ala , Ekroni ja selle maa-ala .
07001019	Issand oli Juudaga ja seetõttu ta vallutas mäestiku ; aga ta ei suutnud ära ajada oru elanikke , sest neil olid raudsõjavankrid .
07001020	Ja Kaalebile anti Hebron , nagu Mooses oli käskinud , ja tema ajas sealt ära kolm anaklast .
07001021	Aga benjaminlased ei ajanud ära jebuuslasi , kes elasid Jeruusalemmas , ja nii elavad jebuuslased Jeruusalemmas koos benjaminlastega tänapäevani .
07001022	Ka Joosepi sugu läks teele , nad läksid Peetelisse ja Issand oli nendega .
07001023	Kui Joosepi sugu laskis Peetelis maad kuulata , linna nimi oli muiste Luus ,
07001024	siis luurajad nägid ühte meest linnast välja tulevat ning ütlesid sellele : ' Näita nüüd meile , kust me pääseme linna , siis me anname sulle armu ! '
07001025	Siis ta näitas neile linna sissepääsu ja nad lõid mõõgateraga maha linna elanikud , mehe ja kogu tema suguvõsa aga lasksid nad minna .
07001026	Ja see mees läks hettide maale ja ehitas sinna linna ning pani sellele nimeks Luus ; see on selle nimi tänapäevani .
07001027	Aga Manasse ei vallutanud Beet-Seani ega selle tütarlinnu , ei Taanakit ega selle tütarlinnu , ei Doori elanikke ega selle tütarlinnu , ei Jibleami elanikke ega selle tütarlinnu , ei Megiddo elanikke ega selle tütarlinnu , vaid kaananlased jäid elama sellele maale .
07001028	Aga kui Iisrael sai tugevamaks , siis nad panid kaananlastele peale töökohustuse ega ajanud neid hoopiski mitte ära .
07001029	Efraim ei ajanud ära kaananlasi , kes elasid Geseris , vaid kaananlased Geseris jäid elama tema keskele .
07001030	Sebulon ei ajanud ära Kitroni elanikke ega Nahaloli elanikke , vaid kaananlased elasid tema keskel ja said töökohustuslikeks .
07001031	Aaser ei ajanud ära Akko elanikke ega Siidoni , Ahlabi , Aksibi , Helba , Afiki ja Rehobi elanikke .
07001032	Nii elasid aaserlased maa elanike , kaananlaste keskel , sest nad ei ajanud neid ära .
07001033	Naftali ei ajanud ära Beet-Semesi elanikke ega Beet-Anati elanikke , vaid elas maa elanike , kaananlaste keskel ; aga Beet-Semesi ja Beet-Anati elanikud said neile töökohustuslikeks .
07001034	Emorlased tõrjusid daanlased mäestikku ega lasknud neid tulla orgu .
07001035	Ja emorlased jäid elama Har-Heresisse , Ajjaloni ja Saalbimi ; aga Joosepi soo käsi osutus neile rängaks ja nad said töökohustuslikeks .
07001036	Ja emorlaste maa-ala piir kulges Skorpionide tõusuteest Selasse ja kõrgemale .
07002001	Ja Issanda ingel tuli Gilgalist üles Bokimisse ning ütles : ' Ma olen teid toonud Egiptusest ja viinud maale , mille ma vandega tõotasin anda teie vanemaile ; ja ma ütlesin : Mina ei tee ilmaski tühjaks oma lepingut teiega .
07002002	Te ei tohi teha lepingut selle maa elanikega : te peate nende altarid maha kiskuma ! Aga te ei ole kuulanud mu häält . Mis te olete teinud !
07002003	Seepärast ma ütlen : Mina ei aja neid ära teie eest , vaid nad saavad teile püüniseks ja nende jumalad saavad teile püüdepaelaks . '
07002004	Ja kui Issanda ingel oli rääkinud need sõnad kõigile Iisraeli lastele , siis rahvas tõstis häält ja nuttis .
07002005	Ja nad nimetasid selle paiga Bokimiks ning ohverdasid seal Issandale .
07002006	Kui Joosua oli saatnud rahva minema , siis Iisraeli lapsed läksid igaüks oma pärisosale , võtma maad oma valdusesse .
07002007	Ja rahvas teenis Issandat kogu Joosua eluaja ja kogu vanemate eluaja , kes elasid veel pärast Joosuat , kes olid näinud kõiki Issanda suuri tegusid , mis ta Iisraelile oli teinud .
07002008	Siis Joosua , Nuuni poeg , Issanda sulane , suri saja kümne aasta vanuses .
07002009	Ta maeti oma pärisosa maa-alale Timnat-Heresisse Efraimi mäestikus põhja pool Gaasi mäge .
07002010	Ja kui ka kogu see sugupõlv oli koristatud oma vanemate juurde , tõusis pärast neid teine sugupõlv , kes ei tundnud Issandat ega ka mitte neid tegusid , mis ta Iisraelile oli teinud .
07002011	Ja Iisraeli lapsed tegid kurja Issanda silmis ning teenisid baale
07002012	ja jätsid maha Issanda , oma vanemate Jumala , kes oli nad ära toonud Egiptusemaalt , ja käisid teiste jumalate järel nende rahvaste jumalate hulgast , kes olid neil ümberkaudu , ja kummardasid neid ning vihastasid Issandat .
07002013	Aga kui nad Issanda maha jätsid ja teenisid Baali ja Astartet ,
07002014	siis Issanda viha süttis põlema Iisraeli vastu ja ta andis nad riisujate kätte , kes neid riisusid , ja müüs nad nende ümberkaudsete vaenlaste kätte , ja nad ei suutnud enam seista oma vaenlaste ees .
07002015	Kuhu nad iganes läksid , seal oli Issanda käsi nende vastu õnnetust tuues , nõnda nagu Issand oli öelnud ja nõnda nagu Issand neile oli vandunud ; ja neil oli väga kitsas käes .
07002016	Siis Issand laskis tõusta kohtumõistjaid , kes päästsid nad nende riisujate käest .
07002017	Aga nad ei kuulanud ka oma kohtumõistjaid , vaid käisid hoora viisil teiste jumalate järel ja kummardasid neid . Peagi lahkusid nad teelt , mida nende vanemad olid käinud Issanda käske kuulda võttes - nemad ei teinud nõnda .
07002018	Kui siis Issand tõstis neile kohtumõistjaid , oli Issand kohtumõistjaga ja päästis nad nende vaenlaste käest kogu kohtumõistja eluajaks , sest Issandal oli kaastunnet nende ägamise pärast rõhujate ja kallaletungijate käes .
07002019	Aga kui kohtumõistja suri , siis nad pöördusid tagasi ja talitasid veel kõlvatumalt kui nende vanemad , käies teiste jumalate järel neid teenides ja neid kummardades ; nad ei jätnud midagi maha oma kurjadest tegudest ega kangekaelsuse viisidest .
07002020	Siis Issanda viha süttis põlema Iisraeli vastu ja ta ütles : ' Et see rahvas on rikkunud mu lepingut , mille ma tegin nende vanematega , ega kuula mu häält ,
07002021	siis ka mina ei aja enam nende eest ära ühtegi neist rahvaist , keda Joosua surres alles jättis ,
07002022	et nende läbi Iisraeli katsuda : kas nad tahavad hoida Issanda teed , käies sellel , nagu nende vanemad seda hoidsid , või mitte . '
07002023	Ja Issand jättis alles need rahvad , ei ajanud neid kohe ära ega andnud neid ka Joosua kätte .
07003001	Ja need on rahvad , keda Issand alles jättis , et nende läbi katsuda Iisraeli , kõiki neid , kes ei tundnud ühtegi Kaanani sõda ,
07003002	ainult selleks , et Iisraeli laste sugupõlved teaksid , et tema õpetab neid sõdima , nimelt neid , kes seda varem ei osanud :
07003003	viis vilistite vürsti ja kõik kaananlased , siidonlased ja hiivlased , kes elasid Liibanoni mäestikus Baal-Hermoni mäest kuni Hamati teelahkmeni .
07003004	Need jäid , et nende läbi katsuda Iisraeli , et teada saada , kas nad tahavad kuulda Issanda käske , mis ta Moosese läbi oli andnud nende vanemaile .
07003005	Iisraeli lapsed elasid siis kaananlaste , hettide , emorlaste , perislaste , hiivlaste ja jebuuslaste keskel ,
07003006	võtsid nende tütreid enestele naisteks ja andsid oma tütreid nende poegadele ning teenisid nende jumalaid .
07003007	Nõnda tegid Iisraeli lapsed kurja Issanda silmis ja unustasid Issanda , oma Jumala ning teenisid baale ja aðeraid .
07003008	Siis Issanda viha süttis põlema Iisraeli vastu ja ta müüs nad Mesopotaamia kuninga Kuusan-Risataimi kätte ; ja Iisraeli lapsed orjasid Kuusan-Risataimi kaheksa aastat .
07003009	Aga Iisraeli lapsed kisendasid Issanda poole ja Issand tõstis Iisraeli lastele päästja , kes nad päästis - Otnieli , Kaalebi noorema venna Kenase poja .
07003010	Issanda Vaim tuli tema peale ja ta mõistis Iisraelile kohut ; ta läks sõtta ja Issand andis tema kätte Mesopotaamia kuninga Kuusan-Risataimi ja ta käsi sai võimuse Kuusan-Risataimi üle .
07003011	Ja maal oli rahu nelikümmend aastat ; siis suri Otniel , Kenase poeg .
07003012	Aga Iisraeli lapsed tegid jälle , mis kuri oli Issanda silmis , ja Issand julgustas Moabi kuningat Eglonit Iisraeli vastu , sellepärast et nad olid teinud kurja Issanda silmis .
07003013	Ja tema kogus enese juurde ammonlased ja amalekid ja läks ning lõi Iisraeli , ja nad vallutasid Palmidelinna .
07003014	Ja Iisraeli lapsed orjasid Moabi kuningat Eglonit kaheksateist aastat .
07003015	Siis Iisraeli lapsed kisendasid Issanda poole ja Issand tõstis neile päästjaks Eehudi , Geera poja , benjaminlase , vasakukäelise mehe . Kui Iisraeli lapsed saatsid temaga anni Moabi kuningale Eglonile ,
07003016	siis Eehud valmistas enesele kaheteralise mõõga , küünar pika , ja pani selle vööle riiete alla oma paremale puusale .
07003017	Ja ta viis anni Eglonile , Moabi kuningale ; ja Eglon oli väga paks mees .
07003018	Kui and oli tervenisti üle antud , siis ta saatis ära inimesed , kes andi olid kandnud ,
07003019	ja ta ise pöördus tagasi Gilgalis olevate jumalakujude juurest ning ütles : ' Kuningas , mul on sulle saladus rääkida . ' Ja Eglon vastas : ' Tasa ! ' Siis läksid kõik , kes ta juures seisid , tema juurest ära .
07003020	Eehud tuli ta juurde , kui ta istus vilus ülakambris , mis tal omaette oli , ja Eehud ütles : ' Mul on sinu jaoks Jumala sõna ! ' Ta tõusis üles oma istmelt ,
07003021	aga Eehud sirutas oma vasaku käe , võttis mõõga oma paremalt puusalt ja torkas temale kõhtu ,
07003022	nõnda et pidegi läks tera järel sisse ja rasv embas tera , sest ta ei tõmmanud mõõka tema kõhust välja ; seejärel väljus ta peidikust .
07003023	Eehud läks eesruumi ja sulges ning riivistas enese järel ülakambri uksed .
07003024	Ja kui ta oli väljunud , siis tulid sisse kuninga sulased ja vaatasid , ja ennäe , ülakambri uksed olid suletud . Nad ütlesid : ' Küllap ta toimetab vilus kambris oma asju . '
07003025	Ja nad ootasid , kuni neil hakkas häbi , aga vaata , keegi ei avanud ülakambri uksi . Siis tõid nad võtme ja avasid , ja vaata , nende isand lamas surnuna maas .
07003026	Eehud oli aga põgenenud , seni kui nad kõhklesid ; ta oli möödunud jumalakujudest ja pääsenud Seirasse .
07003027	Ja kui ta sinna jõudis , siis ta puhus sarve Efraimi mäestikus ja Iisraeli lapsed läksid koos temaga mäestikust alla , tema nende ees .
07003028	Ja ta ütles neile : ' Järgnege mulle , sest Issand annab teie vaenlased moabid teie kätte ! ' Ja nad läksid tema järel alla ning vallutasid Jordani koolmed , mis olid Moabi poole , ega lasknud üle mitte kedagi .
07003029	Tol korral lõid nad moabe maha ligi kümme tuhat meest , kõik tublid ja tugevad mehed , ja ainsatki ei pääsenud .
07003030	Nõnda alistati Moab sel päeval Iisraeli käe alla ja maal oli rahu kaheksakümmend aastat .
07003031	Ja tema järel tuli Samgar , Anati poeg , ja see lõi härjaastlaga vilistitest maha kuussada meest ; temagi päästis Iisraeli .
07004001	Ja Iisraeli lapsed tegid jälle , mis kuri oli Issanda silmis , kui Eehud oli surnud .
07004002	Siis andis Issand nad Kaanani kuninga Jaabini kätte , kes valitses Haasoris ; tema sõjaväe pealik oli Siisera , kes elas Haroset-Goojimis .
07004003	Ja Iisraeli lapsed kisendasid Issanda poole , sest tal oli üheksasada raudsõjavankrit ja ta rõhus Iisraeli lapsi tugevasti kakskümmend aastat .
07004004	Aga naisprohvet Deboora , Lappidoti naine , mõistis sel ajal Iisraelile kohut .
07004005	Tema istus Deboora-palmi all Raama ja Peeteli vahel Efraimi mäestikus , ja Iisraeli lapsed läksid üles tema juurde kohtusse .
07004006	Ja Deboora läkitas käskjala ja laskis kutsuda Baaraki , Abinoami poja Naftali Kedesist ning ütles temale : ' Eks ole Issand , Iisraeli Jumal , käskinud : Mine rända Taabori mäele ja võta enesega kaasa kümme tuhat meest naftalilaste ja sebulonlaste hulgast !
07004007	Siis juhin mina su juurde Kiisoni jõe äärde Siisera , Jaabini sõjaväe pealiku , ning tema sõjavankrid ja väehulgad , ja ma annan ta sinu kätte . '
07004008	Ja Baarak vastas temale : ' Kui sa tuled koos minuga , siis ma lähen ; aga kui sa ei tule koos minuga , siis ma ei lähe ! '
07004009	Ja tema ütles : ' Ma tulen kindlasti koos sinuga , ainult et teekonnal , millele sa lähed , ei saa au osaks sinule , vaid Issand annab Siisera ühe naise kätte . ' Ja Deboora võttis kätte ning läks koos Baarakiga Kedesisse .
07004010	Siis Baarak kutsus Kedesisse kokku Sebuloni ja Naftali , ja kümme tuhat meest läks üles tema kannul ; ja Deboora läks koos temaga .
07004011	Aga keenlane Heber oli lahkunud keenlastest , Moosese äia Hoobabi lastest , ja oli oma telki üles lüües tulnud kuni Saanaimi tammeni , mis on Kedesi juures .
07004012	Kui Siiserale teatati , et Baarak , Abinoami poeg , oli läinud üles Taabori mäele ,
07004013	siis hüüdis ta kokku kõik oma sõjavankrid , üheksasada raudvankrit , ja kogu rahva , kes tal oli , Haroset-Goojimist Kiisoni jõe äärde .
07004014	Ja Deboora ütles Baarakile : ' Tõuse , sest see on päev , mil Issand annab Siisera sinu kätte ! Eks ole Issand su ees välja läinud ? ' Siis Baarak läks Taabori mäelt alla ja tema järel kümme tuhat meest .
07004015	Ja Issand viis segadusse Siisera ja kõik sõjavankrid ja kogu leeri Baaraki mõõgatera ees - ja Siisera astus vankrist maha ning põgenes jala .
07004016	Ja Baarak ajas vankreid ja sõjaväge taga kuni Haroset-Goojimini , ja kogu Siisera sõjavägi langes mõõgatera läbi , ainsatki ei jäänud järele .
07004017	Aga Siisera oli jala põgenenud keenlase Heberi naise Jaeli telki , sest Haasori kuninga Jaabini ja keenlase Heberi soo vahel oli rahu .
07004018	Ja Jael tuli välja Siiserale vastu ning ütles temale : ' Tule sisse , mu isand , tule sisse mu juurde , ära karda ! ' Ja Siisera läks tema juurde telki ning Jael kattis ta vaibaga .
07004019	Ja Siisera ütles temale : ' Anna mulle pisut vett juua , sest mul on janu ! ' Siis Jael võttis lahti piimaastja , andis temale juua ja kattis ta kinni .
07004020	Ja Siisera ütles temale : ' Seisa telgi uksel ja kui keegi tuleb ja küsib ning ütleb : Kas siin on keegi ? , siis vasta : Ei ole ! '
07004021	Aga Jael , Heberi naine , haaras ühe telgivaia ja võttis vasara kätte ning läks hiljukesi ta juurde ja tagus vaia ta oimudesse , nõnda et see tungis maasse ; tema magas ju väsimuse pärast sügavasti ; nõnda ta suri .
07004022	Ja vaata , Baarak ajas Siiserat taga . Siis Jael läks välja temale vastu ja ütles talle : ' Tule , ma näitan sulle meest , keda sa otsid ! ' Ja Baarak läks sisse tema juurde , ja vaata , Siisera lamas surnuna , vai oimudes .
07004023	Nõnda alandas Jumal sel päeval Jaabinit , Kaanani kuningat , Iisraeli laste ees .
07004024	Ja Iisraeli laste käsi lasus üha rängemini Kaanani kuninga Jaabini peal , kuni nad hävitasid Kaanani kuninga Jaabini .
07005001	Ja Deboora ning Baarak , Abinoami poeg , laulsid tol korral nõnda :
07005002	' Et lakad lehvisid Iisraelis , et rahvas oli võitlusvalmis , selle eest kiitke Issandat !
07005003	Kuulge , kuningad , pange tähele , vürstid ! Mina - ma laulan Issandale , mängin Issandale , Iisraeli Jumalale !
07005004	Issand , kui sa läksid välja Seirist , kui sa astusid esile Edomi väljadelt , siis värises maa , taevadki tilkusid , jah , pilved piserdasid vett .
07005005	Mäed kõikusid Issanda ees , see Siinai Issanda , Iisraeli Jumala ees .
07005006	Samgari , Anati poja päevil , Jaeli päevil , olid teed tühjad ja rändurid käisid kaudseid teid .
07005007	Iisraelis lakkasid olemast põldurid , lakkasid , kuni tõusin mina , Deboora , tõusin kui Iisraeli ema .
07005008	Kui uusi jumalaid valiti , siis oli sõda väravais . Kas nähti kilpi või piiki Iisraeli neljakümnel tuhandel ?
07005009	Minu süda kuulub Iisraeli käsuandjaile , võitlusvalmitele rahva hulgas . Kiitke Issandat !
07005010	Võikudel emaeeslitel ratsutajad , vaipadel istujad ja teekäijad - laulge sellest !
07005011	Laulge hõiskehääli veeammutuspaikades , seal ülistatakse Issanda õiglust , tema põldurite õiget panust Iisraelis , siis kui Issanda rahvas läks alla väravaisse .
07005012	Virgu , virgu , Deboora ! Virgu , virgu , laula laulu ! Tõuse , Baarak , võta tagasi oma vangid , Abinoami poeg !
07005013	Tol korral läks jääk alla vägevate juurde , Issanda rahvas tuli kangelastena alla mu juurde .
07005014	Efraimist need , kes olid välja juurinud Amaleki , sinu järel Benjamin koos su hõimudega . Maakirist laskusid käsuandjad ja Sebulonist valitsuskepi kandjad .
07005015	Debooraga koos mu vürstid Issaskaris , ja nagu Issaskar , nõnda Baarak läkitati orgu tema kannul . Ruubeni rühmadel olid suured arupidamised .
07005016	Miks jäid istuma sadulakorvide vahele , kuulama karjaste vilesid ? Ruubeni rühmadel olid suured arupidamised .
07005017	Gilead jäi paigale teisele poole Jordanit , ja Daan , miks ta teenis võõrastes laevades ? Aaser istus mererannas ja jäi oma valgmate juurde .
07005018	Sebulon on rahvas , kes osutas surmapõlgust , nõndasamuti Naftali välja kõrgete paikade peal .
07005019	Kuningad tulid , sõdisid , tol korral sõdisid Kaanani kuningad , Taanakis , Megiddo vee ääres , aga hõbedat nad saagiks ei saanud .
07005020	Taevast taplesid tähed , oma teedelt taplesid need Siisera vastu .
07005021	Kiisoni jõgi uhtus nad ära , muinasaja jõgi , Kiisoni jõgi . Astu , mu hing , väega !
07005022	Siis oli hobukapjade plaginat tema täkkude nelja ajades .
07005023	Needke Meeros , ütleb Issanda ingel , needke tõesti ta elanikud ! Sest nad ei tulnud Issandale appi , Issandale appi kangelaste hulgas .
07005024	Õnnistatud olgu naiste hulgas Jael , keenlase Heberi naine , õnnistatud naiste hulgas telkides !
07005025	Teine küsis vett , tema andis piima , ulatas kalli kausiga petipiima .
07005026	Ta sirutas käe vaia ja parema käe töömeeste vasara järele . Ta tagus Siiserat , lõhkus ta pea , purustas ja puuris läbi ta oimud .
07005027	Jaeli jalgade juures vajus Siisera kokku , langes , jäi lamama , Jaeli jalgade juures ta vajus , langes . Kus ta vajus , seal ta langes tapetuna .
07005028	Siisera ema vaatas aknast , kurtis läbi aknaava : Miks viibib ta vanker tulemast ? Miks pole kuulda ta rakendite müra ?
07005029	Tema targemad vürstinnad vastasid talle , ka ta ise andis enesele vastuse :
07005030	Eks nad leia , jaga saaki ? Tüdruk , kaks tüdrukut mehe kohta , kirjusid kangaid saagiks Siiserale , saagiks kirjusid kangaid , kirjatud rätik , kaks rätti saagikssaadute kaeltel .
07005031	Nõnda hukkuvad kõik su vaenlased , Issand . Aga kes sind armastavad , need on otsekui päike , kui ta tõuseb oma võimuses . ' Ja maal oli rahu nelikümmend aastat .
07006001	Ja Iisraeli lapsed tegid kurja Issanda silmis ning Issand andis nad seitsmeks aastaks Midjani kätte .
07006002	Midjani käsi Iisraeli peal osutus tugevaks ja Midjani pärast tegid Iisraeli lapsed endile need mägedes olevad õõned ja koopad ning redupaigad .
07006003	Ja alati , kui Iisrael oli külvanud , tulid Midjan ja Amalek ning hommikumaalased ja tungisid neile kallale
07006004	ja lõid nende vastu leeri üles ning hävitasid maa vilja kuni Assa teelahkmeni ega jätnud Iisraelile toidust järele , samuti mitte lammast , härga ega eeslit .
07006005	Sest nad tulid oma karjadega ja telkidega , tulid otsekui rohutirtsuparv , neid ja nende kaameleid oli arvamatu palju ; ja tulles maale , nad rüüstasid selle .
07006006	Nii jäi Iisrael väga kehvaks Midjani pärast ja Iisraeli lapsed kisendasid Issanda poole .
07006007	Ja kui Iisraeli lapsed Midjani pärast Issanda poole kisendasid ,
07006008	siis läkitas Issand Iisraeli laste juurde prohveti , kes neile ütles : ' Nõnda ütleb Issand , Iisraeli Jumal : Mina tõin teid ära Egiptusest ja tõin teid välja orjusekojast .
07006009	Mina päästsin teid egiptlaste käest ja kõigi teie rõhujate käest ; mina ajasin nad ära teie eest ja andsin teile nende maa .
07006010	Ja mina ütlesin teile : Mina olen Issand , teie Jumal , ärge kartke emorlaste jumalaid , kelle maal te elate ! Teie aga ei ole mu häält kuulda võtnud . '
07006011	Ja Issanda ingel tuli Ofrasse ning istus tamme alla , mis kuulus abieserlasele Joasele ; ja Joase poeg Gideon peksis surutõrres nisu , et seda midjanlaste eest kõrvale toimetada .
07006012	Ja Issanda ingel ilmutas ennast temale ning ütles talle : ' Issand on sinuga , sina tubli mees ! '
07006013	Ja Gideon vastas temale : ' Oh mu Issand ! Kui Issand on meiega , mispärast on siis see kõik meid tabanud ? Ja kus on kõik tema imeteod , millest meie vanemad meile on jutustanud , öeldes : Eks ole Issand meid Egiptusest ära toonud ? Aga nüüd on Issand meid maha jätnud ja Midjani kätte andnud ! '
07006014	Siis pöördus Issand tema poole ja ütles : ' Mine selles oma jõus ja päästa Iisrael Midjani käest ! Tõesti , ma läkitan sind ! '
07006015	Aga Gideon vastas temale : ' Oh Issand , millega mina Iisraeli päästan ? Vaata , minu tuhatkond on kõige nõrgem Manasses ja mina olen noorim oma isa peres . '
07006016	Siis ütles Issand temale : ' Et mina olen sinuga , siis sa lööd midjanlased maha nagu üheainsa mehe . '
07006017	Aga Gideon vastas : ' Kui ma olen nüüd sinu silmis armu leidnud , siis tee mulle üks tunnustäht , et sina oled see , kes minuga räägib !
07006018	Ära siis lahku siit , kuni ma su juurde tagasi tulen ja oma roaohvri toon ning su ette panen ! ' Ja ta vastas : ' Ma jään , kuni sa tagasi tuled . '
07006019	Ja Gideon läks ning valmistas sikutalle ja poolest vakast jahust hapnemata leivakesi , pani liha korvi , leeme potti ja tõi tema juurde tamme alla ning seadis ta ette .
07006020	Aga Jumala ingel ütles temale : ' Võta liha ja hapnemata leivakesed , aseta siia kalju peale ja vala leem välja ! ' Ja ta tegi nõnda .
07006021	Ja Issanda ingel sirutas saua , mis tal käes oli , ja puudutas selle otsaga liha ja hapnemata leivakesi : siis tuli kaljust välja tuli ning põletas ära liha ja hapnemata leivakesed . Ja Issanda ingel kadus ta silmist .
07006022	Siis Gideon nägi , et see oli olnud Issanda ingel , ja ta ütles : ' Oh häda , Issand Jumal ! Nüüd olen ma näinud Issanda inglit palgest palgesse ! '
07006023	Aga Issand ütles temale : ' Rahu olgu sinule ! Ära karda , sa ei sure ! '
07006024	Siis Gideon ehitas sinna altari Issandale ja pani sellele nimeks ' Issand on rahu ' . See on kuni tänapäevani alles abieserlaste Ofras .
07006025	Sel ööl ütles Issand temale : ' Võta üks oma isa härjavärssidest ja teine , seitsmeaastane härg , ja kisu maha Baali altar , mis su isal on , ja raiu maha selle kõrval olev viljakustulp !
07006026	Siis ehita kividest laotud altar Issandale , oma Jumalale , selle mäelinnuse tippu , võta see teine härg ja ohverda põletusohvriks sinu poolt maha raiutud viljakustulba puudega ! '
07006027	Ja Gideon võttis kümme meest oma sulaste hulgast ja tegi nõnda , nagu Issand temale oli öelnud ; aga kuna ta kartis oma isa peret ja linna mehi , et teha seda päeval , siis ta tegi seda öösel .
07006028	Kui linna mehed hommikul vara üles tõusid , vaata , siis oli Baali altar lõhutud , viljakustulp selle kõrvalt maha raiutud ja see teine härg vastehitatud altaril ohverdatud .
07006029	Nad ütlesid siis üksteisele : ' Kes seda on teinud ? ' Ja kui nad küsitlesid ning uurisid , siis öeldi : ' Seda tegi Gideon , Joase poeg . '
07006030	Siis linna mehed ütlesid Joasele : ' Too oma poeg välja , ta peab surema , sest ta on lõhkunud Baali altari ja on selle kõrvalt maha raiunud viljakustulba ! '
07006031	Aga Joas ütles kõigile , kes tema vastu üles astusid : ' Kas tahate Baali pärast riielda ? Või tahate teda aidata ? Kes tema pärast riidleb , peab veel täna hommikul surema ! Kui ta on jumal , siis ta riielgu ise , et ta altar on maha kistud ! '
07006032	Sel päeval pandi Gideonile nimeks ' Jerubbaal ' , sest nad ütlesid : ' Baal ise riielgu temaga , et ta tema altari maha kiskus ! '
07006033	Kõik midjanlased , amalekid ja hommikumaalased olid kogunenud , üle jõe tulnud ja Jisreeli orgu leeri üles löönud .
07006034	Aga Issanda Vaim täitis Gideoni : ta puhus sarve ja abieserlased hüüti temale järgnema ;
07006035	ja ta läkitas käskjalgu kogu Manassesse ja ka nemad hüüti temale järgnema ; ta läkitas käskjalgu Aaserisse , Sebulonisse ja Naftalisse , ja need tulid üles teistele vastu .
07006036	Ja Gideon ütles Jumalale : ' Kui sa tahad minu käe läbi Iisraeli päästa , nagu sa oled öelnud ,
07006037	siis vaata , ma panen need niidetud villad rehepõrandale ; kui kaste tuleb ainult nende villade peale , aga kogu maapind jääb kuivaks , siis ma tean , et sa Iisraeli minu käe läbi päästad , nagu sa oled öelnud . '
07006038	Ja nõnda sündis : kui ta järgmisel hommikul vara üles tõusis ja villu vajutas , siis ta pigistas villadest kaste välja , kausitäie vett !
07006039	Aga Gideon ütles Jumalale : ' Ärgu süttigu su viha põlema minu vastu , et ma veel kord räägin ! Luba , ma katsun veel kord villadega ! Lase nüüd ainult villad kuivaks jääda , aga kogu maapinnal olgu kaste ! '
07006040	Ja Jumal tegi sel ööl nõnda : ainult villad jäid kuivaks , aga kogu maapinnal oli kaste .
07007001	Ja Jerubbaal , see on Gideon , tõusis vara üles , samuti kogu rahvas , kes oli koos temaga , ja nad lõid leeri üles Harodi allika juurde : midjanlaste leer jäi temast põhja poole , alates Moore mäekünkast tasandikul .
07007002	Ja Issand ütles Gideonile : ' Sinuga on kaasas liiga palju rahvast , et võiksin anda midjanlased nende kätte , et Iisrael ei hakkaks kiitlema minu ees , öeldes : Mu oma käsi päästis minu .
07007003	Ja nüüd hüüa siis rahva kuuldes ja ütle : Kes kardab ja on arg , see mingu tagasi ja lahkugu Gileadi mäelt ! ' Ja rahvast läks tagasi kakskümmend kaks tuhat , aga kümme tuhat jäi .
07007004	Ja Issand ütles Gideonile : ' Rahvast on veelgi palju . Vii nad alla vee juurde , siis ma katsun nad seal läbi sinu jaoks . See , kelle kohta ma sulle ütlen : Tema mingu koos sinuga ! , mingu koos sinuga ; aga igaüks , kelle kohta ma sulle ütlen : Tema ärgu mingu koos sinuga ! , ärgu mingu ! '
07007005	Ja Gideon viis rahva alla vee äärde . Ja Issand ütles Gideonile : ' Igaüks , kes lakub keelega vett nagu koer , pane eraldi , samuti igaüks , kes laskub põlvili jooma ! '
07007006	Ja nende arv , kes lakkusid käest suhu , oli kolmsada meest , aga kõik ülejäänud rahvas oli laskunud põlvili vett jooma .
07007007	Ja Issand ütles Gideonile : ' Nende kolmesaja mehega , kes lakkusid , ma päästan teid ja annan midjanlased su kätte ; aga kõik muu rahvas mingu igaüks koju ! '
07007008	Ja nad võtsid rahva teemoona ja nende sarvpasunad enestega kaasa , aga kõik muud Iisraeli mehed ta saatis ära , igaühe tema telki ; need kolmsada meest ta aga jättis ; ja midjanlaste leer oli temast allpool orus .
07007009	Ja sel ööl sündis , et Issand ütles temale : ' Tõuse , mine alla leeri , sest ma annan selle su kätte !
07007010	Aga kui sa kardad minna , siis mine alla leeri koos oma teenri Puuraga
07007011	ja kuula , mida nad räägivad ; siis kinnitatakse pärast seda su käsi ja sa oled võimeline minema alla leeri ! ' Ja ta läks koos oma teenri Puuraga alla leeri valvesalkade juurde .
07007012	Ja midjanlased , amalekid ja kõik hommikumaalased lebasid orus , nõnda palju nagu rohutirtse , ja nende kaameleid oli arvamatu palju , nõnda palju nagu liiva mere ääres .
07007013	Ja kui Gideon tuli , vaata , siis jutustas üks mees teisele unenägu ja ütles : ' Vaata , ma nägin und ja ennäe , üks odraleivakook veeres midjanlaste leeri , jõudis telgini ja tõukas seda , nõnda et see langes maha ja pööras alumise poole peale ; ja telk jäigi lamama . '
07007014	Ja teine vastas ning ütles : ' See pole midagi muud kui Iisraeli mehe , Joase poja Gideoni mõõk . Jumal on andnud tema kätte midjanlased ja kogu leeri . '
07007015	Kui Gideon oli kuulnud unenäo jutustust ja selle seletust , siis ta kummardas ja läks tagasi Iisraeli leeri ning ütles : ' Tõuske , sest Issand on andnud Midjani leeri teie kätte ! '
07007016	Ja ta jaotas need kolmsada meest kolmeks salgaks , andis neile kõigile kätte sarvpasunad ja tühjad kruusid ning tõrvikud kruuside jaoks .
07007017	Ja ta ütles neile : ' Vaadake mind ja tehke nõndasamuti ! Vaata , kui ma olen jõudnud leeri servani , siis tehke nõnda , nagu mina teen !
07007018	Kui ma puhun sarve , mina ja kõik , kes on koos minuga , siis puhuge ka teie sarvi ümber kogu leeri ja hüüdke : Issanda ja Gideoni eest ! '
07007019	Ja Gideon ning sada meest , kes olid koos temaga , jõudsid leeri serva keskmise öövahikorra alguses , just siis kui valvurid olid seatud kohtadele . Siis nad puhusid sarvi ja purustasid kruusid , mis neil käes olid .
07007020	Ja need kolm salka puhusid sarvi , lõid kruusid katki , haarasid vasakusse kätte tõrviku , paremasse kätte sarve puhumiseks ja hüüdsid : ' Issanda ja Gideoni mõõk ! '
07007021	Ja igaüks jäi seisma oma kohale ümber leeri . Aga kogu leer jooksis , karjus ja põgenes .
07007022	Ja nad puhusid kolmesaja sarvega ning Issand pööras ühe mõõga teise vastu , ja seda kogu leeris ; ja leer põgenes kuni Beet-Sittani Serera suunas , kuni Aabel-Mehola rannani Tabbati juures .
07007023	Ja Iisraeli mehed kutsuti kokku Naftalist , Aaserist ja kogu Manassest , ja nad ajasid midjanlasi taga .
07007024	Ja Gideon läkitas käskjalad kogu Efraimi mäestikku , öeldes : ' Tulge alla midjanlaste vastu ja lõigake neil ära veed kuni Beet-Baarani , samuti Jordan ! ' Nõnda kutsuti kõik Efraimi mehed kokku ja nad lõikasid ära veed kuni Beet-Baarani , ja Jordani .
07007025	Ja nad võtsid vangi kaks Midjani vürsti , Oorebi ja Seebi ; nad tapsid Oorebi Oorebi kaljul ja Seebi Seebi surutõrres , ja nad ajasid midjanlasi taga ; ja nad tõid Oorebi ja Seebi pead Gideonile teisele poole Jordanit .
07008001	Aga Efraimi mehed küsisid temalt : ' Miks sa tegid meile seda , et ei kutsunud meid , kui läksid sõdima Midjani vastu ? ' Ja nad riidlesid temaga kangesti .
07008002	Ja tema vastas neile : ' Mida ma siis nüüd teiega võrreldes olen teinud ? Eks ole Efraimi järelnoppimine parem kui Abieseri viinamarjalõikus ?
07008003	Teie kätte andis Jumal Midjani vürstid Oorebi ja Seebi . Aga mida olen mina teiega võrreldes suutnud teha ? ' Kui ta nõnda rääkis , siis nende pahameel tema vastu andis järele .
07008004	Ja Gideon tuli Jordani äärde ning läks sellest üle , tema ja need kolmsada tagaajamisest väsinud meest , kes olid koos temaga .
07008005	Siis ta ütles Sukkoti meestele : ' Andke ometi leivakakukesi rahvale , kes mu kannul käib , sest nad on väsinud ; mina ajan taga Midjani kuningaid Sebahit ja Salmunat . '
07008006	Aga Sukkoti vürstid küsisid : ' Kas on Sebahi ja Salmuna rusikas sul juba pihus , et peame su väele leiba andma ? '
07008007	Ja Gideon vastas : ' Tõesti , kui Issand annab mu kätte Sebahi ja Salmuna , siis ma peksan teie ihu kõrbekibuvitste ja ohakatega ! '
07008008	Siis ta läks sealt üles Penueli ja rääkis neile sedasama ; ja Penueli mehed vastasid temale nõnda , nagu Sukkoti mehed olid vastanud .
07008009	Ta tõotas siis ka Penueli meestele , öeldes : ' Kui ma rahuga tagasi tulen , siis ma kisun selle torni maha ! '
07008010	Aga Sebah ja Salmuna olid Karkoris ja koos nendega nende väed , ligi viisteist tuhat , kõik , kes olid üle jäänud kogu hommikumaalaste väest ; aga langenuid oli sada kakskümmend tuhat mõõgameest .
07008011	Ja Gideon läks üles mööda telgielanike teed ida pool Nobahit ja Jogbehat ja lõi väge , sest vägi oli muretu .
07008012	Sebah ja Salmuna põgenesid , aga Gideon ajas neid taga ja võttis vangi mõlemad Midjani kuningad , Sebahi ja Salmuna , ja peletas minema kogu leeri .
07008013	Kui Gideon , Joase poeg , tuli tagasi taplusest Heresi tõusutee juures ,
07008014	siis ta sai kätte ühe noore mehe Sukkoti meestest ja küsitles teda ; ja see kirjutas temale üles Sukkoti vürstid ja vanemad , seitsekümmend seitse meest .
07008015	Siis ta tuli Sukkoti meeste juurde ja ütles : ' Vaata , siin on Sebah ja Salmuna , kelle pärast te pilkasite mind , öeldes : Kas on Sebah ja Salmuna sul juba käes , et peame su väsinud meestele leiba andma ? '
07008016	Ja ta võttis linna vanemad , ja kõrbekibuvitsu ja ohakaid ja andis neid tunda Sukkoti meestele .
07008017	Ja ta kiskus maha Penueli torni ning tappis linna mehed .
07008018	Ja ta küsis Sebahilt ja Salmunalt : ' Missugused olid need mehed , kelle te Taaboril tapsite ? ' Ja nad vastasid : ' Need olid niisugused nagu sina . Igaüks välimuselt nagu kuningapoeg . '
07008019	Ja tema ütles : ' Need olid mu vennad , mu ema pojad . Nii tõesti kui Issand elab : kui oleksite jätnud nad elama , ma ei tapaks teid ! '
07008020	Ja ta ütles Jeterile , oma esmasündinule : ' Võta kätte , tapa nad ! ' Aga poiss ei tõmmanud oma mõõka , sellepärast et ta kartis , kuna ta oli alles noor .
07008021	Siis ütlesid Sebah ja Salmuna : ' Võta ise kätte ja tule meile kallale , sest nagu mees , nõnda on ta ramm ! ' Ja Gideon tõusis ning tappis Sebahi ja Salmuna ; ja ta võttis ehted nende kaamelite kaelast .
07008022	Ja Iisraeli mehed ütlesid Gideonile : ' Valitse meie üle , niihästi sina kui su poeg ja su pojapoeg , sest sa oled meid päästnud Midjani käest ! '
07008023	Aga Gideon vastas neile : ' Ei valitse mina teie üle ega valitse mu poeg teie üle - Issand valitseb teie üle ! '
07008024	Ja Gideon ütles neile : ' Ühte ma palun teilt : igamees andku mulle oma saagiks saadud ninarõngas ! ' Neil olid ju olnud kuldninarõngad , sest nad olid ismaeliidid .
07008025	Nad vastasid : ' Me anname hea meelega ! ' Ja nad laotasid laiali ühe mantli ning igaüks viskas sinna ninarõnga oma saagist .
07008026	Kuldninarõngad , mis Gideon oli palunud , vaagisid tuhat seitsesada kuldseeklit , peale nende kaelaehete ja kõrvarõngaste ja purpurriiete , mida Midjani kuningad olid kandnud , ja peale kettide , mis olid olnud nende kaamelitel kaelas .
07008027	Ja Gideon valmistas neist õlarüü ning asetas selle oma linna Ofrasse , ja kogu Iisrael käis seal hoora viisil selle järel ; aga see sai Gideonile ja tema soole püüdepaelaks .
07008028	Nõnda alandati Midjan Iisraeli laste ees ja ta ei tõstnud enam oma pead ; ja maal oli Gideoni päevil rahu nelikümmend aastat .
07008029	Ja Jerubbaal , Joase poeg , läks ning elas oma kojas .
07008030	Gideonil oli seitsekümmend poega , tema niudeist lähtunuid , sest tal oli palju naisi .
07008031	Ja tema Sekemis olev liignaine tõi temale ka poja ilmale , kellele ta pani nimeks Abimelek .
07008032	Ja Gideon , Joase poeg , suri küpses vanuses ja ta maeti oma isa Joase hauda abieserlaste Ofrasse .
07008033	Aga kui Gideon oli surnud , pöördusid Iisraeli lapsed taas ja käisid hoora viisil baalide järel ning seadsid endile jumalaks Baal-Beriti .
07008034	Ja Iisraeli lapsed ei mõelnud enam Issandale , oma Jumalale , kes oli nad päästnud kõigi nende ümberkaudsete vaenlaste käest .
07008035	Ja nad ei teinud head Jerubbaali , Gideoni perele , tasuks kõige hea eest , mida tema oli teinud Iisraelile .
07009001	Ja Abimelek , Jerubbaali poeg , läks Sekemisse oma ema vendade juurde ja rääkis nendega ja kogu oma ema isakoja suguvõsaga , öeldes :
07009002	' Rääkige ometi kõigi Sekemi kodanike kuuldes : Kumb on teile parem , kas see , et seitsekümmend meest , kõik Jerubbaali pojad , valitsevad teie üle , või et üksainus mees valitseb teie üle ? Ja mõelge ka sellele , et minagi olen teie luust ja lihast ! '
07009003	Ja tema ema vennad rääkisid tema kasuks kõigi Sekemi kodanike kuuldes kõik needsamad sõnad . Ja nende süda kaldus Abimeleki poole , sest nad ütlesid : ' Ta on meie vend . '
07009004	Ja nad andsid temale seitsekümmend hõbeseeklit Baal-Beriti kojast ; ja Abimelek palkas sellega tühiseid ja jultunud mehi , ja need järgnesid temale .
07009005	Siis ta läks oma isakotta Ofrasse ja tappis ära oma vennad , Jerubbaali pojad , seitsekümmend meest ühe ja sama kivi peal ; aga Jootam , Jerubbaali noorim poeg , jäi alles , sest ta oli pugenud peitu .
07009006	Ja kõik Sekemi kodanikud ja kõik kindluse elanikud kogunesid ning läksid ja tõstsid Abimeleki kuningaks Sekemis oleva Kivisambatamme juures .
07009007	Kui sellest jutustati Jootamile , siis ta läks ja seisis Gerisimi mäeharjal , tõstis häält , hüüdis ja ütles neile : ' Kuulge mind , Sekemi kodanikud , et Jumal kuuleks teid !
07009008	Ükskord läksid puud võidma enestele kuningat . Nad ütlesid õlipuule : ' Ole meile kuningaks ! '
07009009	Aga õlipuu vastas neile : ' Kas peaksin loobuma oma õlist , millega austatakse jumalaid ja inimesi , ning hakkama õõtsuma kõrgemal kui teised puud ? '
07009010	Siis ütlesid puud viigipuule : ' Tule sina meile kuningaks ! '
07009011	Aga viigipuu vastas neile : ' Kas peaksin loobuma oma magususest ja oma heast viljast ning hakkama õõtsuma kõrgemal kui teised puud ? '
07009012	Siis ütlesid puud viinapuule : ' Tule sina meile kuningaks ! '
07009013	Aga viinapuu vastas neile : ' Kas peaksin loobuma oma veinist , mis rõõmustab jumalaid ja inimesi , ning hakkama õõtsuma kõrgemal kui teised puud ? '
07009014	Siis ütlesid kõik puud orjavitsale : ' Tule sina meile kuningaks ! '
07009015	Aga orjavits vastas puudele : ' Kui te tõesti tahate mind võida enestele kuningaks , siis tulge otsige pelgupaika minu varju all ! Aga kui mitte , siis orjavitsast puhkeb tuli ja põletab ära Liibanoni seedrid . '
07009016	Kui te nüüd olete talitanud tõsiselt ja otsekoheselt , tõstes kuningaks Abimeleki , ja kui te olete teinud head Jerubbaalile ja tema soole , ja kui te temale olete tasunud ta kätetöö eest ,
07009017	sest mu isa sõdis ju teie eest , pani kaalule oma elu ja päästis teid midjanlaste käest ,
07009018	teie aga olete nüüd tõusnud mu isakoja vastu ja olete tapnud tema pojad , seitsekümmend meest ühe kivi peal , ja olete Sekemi kodanikele tõstnud kuningaks Abimeleki , tema teenija poja , sellepärast et ta on teie vend ,
07009019	kui te siis sel päeval olete talitanud Jerubbaali ja tema sooga tõsiselt ja otsekoheselt , siis tundke rõõmu Abimelekist ja tema tundku rõõmu ka teist !
07009020	Aga kui mitte , siis puhkegu tuli Abimeleki käest ja põletagu ära Sekemi kodanikud ja kindluse elanikud ! Nõndasamuti puhkegu tuli Sekemi kodanike käest ja kindluse elanike käest ja põletagu ära Abimelek ! '
07009021	Siis Jootam põgenes ja pääses ning läks Beerasse ja elas seal oma venna Abimeleki pärast .
07009022	Kui Abimelek oli kolm aastat valitsenud Iisraeli üle ,
07009023	läkitas Jumal kurja vaimu Abimeleki ja Sekemi kodanike vahele , ja Sekemi kodanikud reetsid Abimeleki ,
07009024	et vägivald Jerubbaali seitsmekümne poja vastu tasutaks ja nende veri pandaks nende venna Abimeleki peale , kes nad tappis , ja Sekemi kodanike peale , kes kinnitasid tema käsi oma vendi tapma .
07009025	Ja Sekemi kodanikud seadsid temale varitsejaid mäetippudesse , ja need riisusid kõiki , kes teel neist mööda läksid ; ja sellest teatati Abimelekile .
07009026	Aga Gaal , Ebedi poeg , tuli koos oma vendadega , ja nad asusid Sekemisse ; ja Sekemi kodanikud usaldasid teda .
07009027	Nad läksid väljale ja noppisid viinamarju oma viinamägedelt ning surusid mahla ja pidasid peo ; nad läksid oma jumalakotta ning sõid ja jõid ja sajatasid Abimelekit .
07009028	Ja Gaal , Ebedi poeg , ütles : ' Kes on Abimelek ja mis on Sekem , et me peame teda teenima ? Eks ta ole Jerubbaali poeg ja Sebul tema käsutäitja ? Teenige Sekemi isa Hamori mehi ! Miks peaksime teda teenima ?
07009029	Jah , antaks see rahvas ometi minu käe alla , ma ajaksin Abimeleki ära ! ' Ja ta ütles Abimelekile : ' Suurenda oma sõjaväge ja tule välja ! '
07009030	Kui Sebul , linna ülem , kuulis Ebedi poja Gaali sõnu , siis süttis ta viha põlema .
07009031	Ja ta läkitas salaja käskjalad Aruumasse Abimelekile ütlema : ' Vaata , Gaal , Ebedi poeg , ja tema vennad on tulnud Sekemisse , ja näe , nad ässitavad linna sinu vastu .
07009032	Aga tõuse nüüd öösel , sina ja rahvas , kes on koos sinuga , ja varitse väljal !
07009033	Ja hommikul , kui päike tõuseb , asu varakult teele ja mine linnale kallale ; ja vaata , kui Gaal ja rahvas , kes on koos temaga , tuleb välja su vastu , siis talita temaga , nagu su käsi jaksab ! '
07009034	Ja Abimelek tõusis öösel üles ja kogu rahvas , kes oli koos temaga , ja nad varitsesid Sekemit neljas salgas .
07009035	Ka Gaal , Ebedi poeg , läks välja ning asus linna värava suhu ; aga Abimelek ja rahvas , kes oli koos temaga , tõusid varitsuspaigast .
07009036	Kui Gaal nägi rahvast , siis ta ütles Sebulile : ' Vaata , rahvas tuleb alla mäetippudelt . ' Aga Sebul vastas temale : ' Sa näed mägede varje , nagu oleksid need mehed . '
07009037	Gaal aga jätkas kõnelust ja ütles : ' Vaata , rahvas tuleb alla Maa-nabalt ja üks salk tuleb Ennustajatamme poolt . '
07009038	Ja Sebul ütles temale : ' Kus on nüüd sinu suu ? Sina ju ütlesid : Kes on Abimelek , et peaksime teda teenima ? Eks see ole rahvas , keda sa põlgasid ? Mine siis nüüd ja sõdi tema vastu ! '
07009039	Ja Gaal läks välja Sekemi kodanike ees ning sõdis Abimeleki vastu .
07009040	Aga Abimelek ajas teda taga ja Gaal põgenes tema eest ning mahalööduid langes hulganisti kuni värava suuni .
07009041	Ja Abimelek jäi Aruumasse ; aga Sebul ajas Gaali ja tema vennad Sekemist ära .
07009042	Teisel päeval läks rahvas väljale ja sellest teatati Abimelekile .
07009043	Siis ta võttis oma sõjaväe ja jaotas selle kolmeks osaks ning varitses väljal . Ja ta vaatas , ja ennäe , rahvas tuli linnast välja . Siis ta tõusis nende vastu ja lõi neid .
07009044	Ja Abimelek ja need salgad , kes olid koos temaga , tungisid peale ning asusid linna värava suhu , ja kaks salka tungis kallale kõigile , kes olid väljal , ja lõi need maha .
07009045	Ja Abimelek sõdis kogu selle päeva linna vastu ja vallutas linna ning tappis rahva , kes oli seal sees . Ja ta kiskus linna maha ning külvas soola peale .
07009046	Kui kõik Sekemi tornis asujad sellest kuulsid , siis läksid nad Eel-Beriti koja võlvistikku .
07009047	Kui Abimelekile teatati , et kõik Sekemi tornis asujad olid kokku kogunenud ,
07009048	siis läks Abimelek Salmoni mäele , tema ja kogu rahvas , kes oli koos temaga ; ja Abimelek võttis kirve kätte ja raius haokubu , tõstis ja pani selle enesele õlale ning ütles rahvale , kes oli koos temaga : ' Mida te nägite mind tegevat , seda tehke kähku nagu minagi ! '
07009049	Siis raius ka kogu rahvas , igamees oma haokubu , läks Abimeleki järel ja pani kubu võlvistiku peale ning nad süütasid võlvistiku seesolijate kohal põlema , nõnda et ka kõik Sekemi torni inimesed said surma , ligi tuhat meest ja naist .
07009050	Siis läks Abimelek Teebesisse ja piiras Teebesit ning vallutas selle .
07009051	Aga keset linna oli tugev torn ja sinna põgenesid kõik mehed ja naised ja kõik linna elanikud ; nad sulgesid eneste järel ukse ja läksid üles torni katusele .
07009052	Ja Abimelek tuli torni juurde ning sõdis selle vastu ; ja ligines torni uksele , et seda tulega põletada .
07009053	Aga üks naine viskas pealmise veskikivi Abimelekile pähe ja purustas tema kolju .
07009054	Siis Abimelek kutsus kiiresti poisi , oma sõjariistade kandja , ja ütles temale : ' Tõmba oma mõõk ja surma mind , et minu kohta ei öeldaks : Naine tappis tema ! ' Ja tema poiss pistis ta läbi , nõnda et ta suri .
07009055	Kui Iisraeli mehed nägid , et Abimelek oli surnud , siis läks igaüks koju .
07009056	Nõnda tasus Jumal Abimeleki kurjuse , mida ta oli teinud oma isale , tappes oma seitsekümmend venda .
07009057	Ja kõik Sekemi meeste kurjuse tasus Jumal nende pea peale ; nõnda tabas neid Jootami , Jerubbaali poja needus .
07010001	Ja pärast Abimelekit tõusis Iisraeli päästma Toola , Doodo poja Puua poeg , issaskarlane , kes elas Saamiris Efraimi mäestikus .
07010002	Tema mõistis Iisraelile kohut kakskümmend kolm aastat ; siis ta suri ja maeti Saamirisse .
07010003	Ja pärast teda tõusis gileadlane Jair ja mõistis Iisraelile kohut kakskümmend kaks aastat .
07010004	Temal oli kolmkümmend poega ; need ratsutasid kolmekümne eesli seljas ja neil oli kolmkümmend linna , mida tänapäevani hüütakse ' Jairi telklaagreiks ' ; need on Gileadimaal .
07010005	Jair suri ja maeti Kamonisse .
07010006	Ja Iisraeli lapsed tegid jälle kurja Issanda silmis ning teenisid baale ja astartesid , Süüria jumalaid , Siidoni jumalaid , Moabi jumalaid , ammonlaste jumalaid ja vilistite jumalaid , ja nad jätsid maha Issanda ega teeninud teda .
07010007	Siis Issanda viha süttis põlema Iisraeli vastu ja ta andis nad vilistite ja ammonlaste kätte .
07010008	Need vaevasid ja rõhusid Iisraeli lapsi sel aastal ja veel kaheksateist aastat , kõiki Iisraeli lapsi , kes olid teisel pool Jordanit Gileadis oleval emorlaste maal .
07010009	Ja ammonlased läksid üle Jordani sõdima ka Juuda , Benjamini ja Efraimi soo vastu ; ja Iisraelil oli väga kitsas käes .
07010010	Siis Iisraeli lapsed kisendasid Issanda poole , öeldes : ' Me oleme sinu vastu pattu teinud , sest me oleme maha jätnud oma Jumala ja oleme teeninud baale ! '
07010011	Ja Issand ütles Iisraeli lastele : ' Eks ma ole teid päästnud egiptlaste , emorlaste , ammonlaste ja vilistite käest ?
07010012	Siidonlased , Amalek ja Maon rõhusid teid . Siis te kisendasite minu poole ja ma päästsin teid nende käest .
07010013	Aga te jätsite mind maha ja teenisite teisi jumalaid , sellepärast ma ei päästa teid enam !
07010014	Minge ja kisendage nende jumalate poole , keda te olete valinud ! Päästku nemad teid teie ahastuse ajal ! '
07010015	Siis Iisraeli lapsed ütlesid Issandale : ' Me oleme pattu teinud ! Talita sina meiega , nagu see sinu silmis hea on , aga päästa meid praegu ! '
07010016	Ja nad kõrvaldasid eneste keskelt võõrad jumalad ning teenisid Issandat ; siis ei sallinud tema hing enam Iisraeli vaeva .
07010017	Aga ammonlased kutsuti kokku ja nad lõid leeri üles Gileadi ; ja Iisraeli lapsed kogunesid ning lõid leeri üles Mispasse .
07010018	Siis ütlesid inimesed , Gileadi vürstid , üksteisele : ' Kes oleks see mees , kes hakkaks sõdima ammonlaste vastu ? Saagu ta pealikuks kõigile Gileadi elanikele ! '
07011001	Gileadlane Jefta oli vapper sõjamees , aga hooranaise poeg ; Jefta isa oli Gilead .
07011002	Gileadile sünnitas tema naine poegi ; kui selle naise pojad kasvasid suureks , siis ajasid nad Jefta ära ja ütlesid temale : ' Sina ei saa pärisosa meie isakojas , sest sa oled teise naise poeg . '
07011003	Ja Jefta põgenes oma vendade eest ning elas Toobimaal ; Jefta ümber kogunesid tühised mehed ja tegid koos temaga retki .
07011004	Mõne aja pärast hakkasid ammonlased Iisraeli vastu sõdima .
07011005	Ja kui ammonlased sõdisid Iisraeli vastu , siis Gileadi vanemad läksid tooma Jeftat Toobimaalt .
07011006	Nad ütlesid Jeftale : ' Tule ja ole meile juhiks , et me saaksime sõdida ammonlaste vastu ! '
07011007	Aga Jefta vastas Gileadi vanemaile : ' Eks te ole mind vihanud ja mind mu isakojast ära ajanud ? Miks tulete minu juurde nüüd , kui teil on kitsas käes ? '
07011008	Ja Gileadi vanemad ütlesid Jeftale : ' Me tuleme nüüd sellepärast taas sinu juurde , et sa tuleksid koos meiega ja sõdiksid ammonlaste vastu ning oleksid pealikuks meile kõigile Gileadi elanikele ! '
07011009	Siis Jefta ütles Gileadi vanemaile : ' Kui te viite mind tagasi sõdima ammonlaste vastu ja Issand annab nad minu kätte , alles siis olen ma teie pealik . '
07011010	Ja Gileadi vanemad vastasid Jeftale : ' Issand olgu tunnistajaks meie vahel , kui me ei tee nõnda su sõna järgi ! '
07011011	Siis Jefta läks koos Gileadi vanematega ning rahvas pani tema enesele pealikuks ja juhiks . Ja Jefta rääkis kõik oma sõnad Issanda ees Mispas .
07011012	Siis Jefta läkitas käskjalad ammonlaste kuningale ütlema : ' Mis on sinul minuga tegemist , et sa tuled mu juurde sõdima minu maa vastu ? '
07011013	Ja ammonlaste kuningas vastas Jefta käskjalgadele : ' Sellepärast et Egiptusest tulles võttis Iisrael mu maa Arnonist kuni Jabboki ja Jordanini ; anna see nüüd rahuga tagasi ! '
07011014	Ja Jefta läkitas taas käskjalad ammonlaste kuninga juurde
07011015	ning käskis temale öelda : ' Nõnda ütleb Jefta : Iisrael ei ole võtnud Moabimaad ega ammonlaste maad .
07011016	Sest kui nad Egiptusest tulid , rändas Iisrael kõrbes kuni Kõrkjamereni ja jõudis Kaadesisse .
07011017	Siis Iisrael läkitas käskjalad Edomi kuningale ütlema : Lase ma lähen su maast läbi ! Aga Edomi kuningas ei võtnud seda kuulda . Ta läkitas käskjalad Moabi kuninga juurde , aga seegi ei nõustunud . Nii jäi Iisrael Kaadesisse .
07011018	Siis ta rändas kõrbes ja läks ümber Edomimaa ja Moabimaa ja tuli Moabimaa idapiirile ning lõi leeri üles teisel pool Arnonit ega tulnud Moabi maa-alale , sest Arnon on Moabi piiriks .
07011019	Seejärel läkitas Iisrael käskjalad emorlaste kuninga , Hesboni kuninga Siihoni juurde ning ütles temale : Lase meid minna oma maast läbi minu sihtkohta !
07011020	Aga Siihon ei usaldanud Iisraeli , et see läheb tema maa-alast ainult läbi , vaid Siihon kogus kokku kogu oma rahva ja nad lõid leeri üles Jaasasse ; ja ta sõdis Iisraeli vastu .
07011021	Aga Issand , Iisraeli Jumal , andis Siihoni ja kogu ta rahva Iisraeli kätte ja nad lõid neid ; ja Iisrael päris kogu emorlaste maa , kes elasid seal maal .
07011022	Nad pärisid kogu emorlaste maa-ala Arnonist kuni Jabbokini ja kõrbest kuni Jordanini .
07011023	Nii on siis nüüd Issand , Iisraeli Jumal , ajanud ära emorlased oma Iisraeli rahva eest , aga sina tahad pärida seda maad !
07011024	Kas sa ei peaks pärima seda , mis su jumal Kemos annab sulle pärida ? Siis meie pärime kõik selle , mis Issand , meie Jumal , meie eest tühjendab .
07011025	Kas sa oled siis nüüd tõesti parem kui Baalak , Sippori poeg , Moabi kuningas ? Kas riidles tema Iisraeliga või sõdis nende vastu ?
07011026	Iisrael on elanud Hesbonis ja selle tütarlinnades , Aroeris ja selle tütarlinnades ja kõigis linnades , mis on Arnoni kallastel , kolmsada aastat . Miks te ei ole selle aja jooksul neid ära võtnud ?
07011027	Mina ei ole sinu vastu pattu teinud , sina aga teed mulle paha , et sõdid mu vastu . Issand , kohtumõistja , mõistku täna õigust Iisraeli laste ja ammonlaste vahel ! '
07011028	Aga ammonlaste kuningas ei kuulanud Jefta sõnu , mis see temale läkitas .
07011029	Siis tuli Jefta peale Issanda Vaim ja ta läks läbi Gileadi ja Manasse ning läks läbi Gileadi Mispa ; ja Gileadi Mispast läks ta ammonlaste vastu .
07011030	Ja Jefta andis Issandale tõotuse ning ütles : ' Kui sa tõesti annad ammonlased minu kätte ,
07011031	siis see , kes iganes väljub mu koja ustest mulle vastu , kui ma ammonlaste juurest pöördun rahuga tagasi , kuulugu Issandale ja ma ohverdan ta põletusohvriks ! '
07011032	Siis Jefta läks ammonlaste vastu , et nendega sõdida , ja Issand andis nad tema kätte .
07011033	Ja ta lõi neid väga suures tapluses Aroerist kuni Minniti teelahkmeni , kahtkümmend linna , ja kuni Aabel-Keramimini ; nõnda alandati ammonlased Iisraeli laste ees .
07011034	Kui Jefta tuli koju Mispasse , vaata , siis tuli ta tütar välja temale vastu trummidega ja ringtantsu tantsides . Ja see oli tema ainus laps , ei olnud tal peale selle poega ega tütart .
07011035	Aga kui ta teda nägi , siis käristas ta oma riided lõhki ja ütles : ' Oh mu tütar , sa surud mind põlvili ! Et sina oled see , kes tõukab mind õnnetusse ! Aga ma olen avanud oma suu Issanda poole ega või taganeda . '
07011036	Aga tütar ütles temale : ' Mu isa ! Kui sa oled avanud oma suu Issanda poole , siis talita minuga , nagu sinu suust on välja tulnud , kui nüüd Issand on lasknud sind kätte maksta su vaenlastele ammonlastele ! '
07011037	Siis ta ütles oma isale : ' Lubatagu mulle seda : jäta mind veel kaheks kuuks , et saaksin minna ja käia mägedel ning nutta oma neitsipõlve , mina ja mu sõbrannad ! '
07011038	Ja tema vastas : ' Mine ! ' ja saatis ta ära kaheks kuuks . Siis ta läks , tema ja ta sõbrannad , ning nuttis mägedel oma neitsipõlve .
07011039	Aga kahe kuu pärast tuli ta tagasi oma isa juurde ja see talitas temaga oma tõotuse kohaselt , mille ta oli andnud ; tema ei saanudki meest tunda . Ja see sai Iisraelis tavaks ,
07011040	et igal aastal , neli päeva aastas , käisid Iisraeli tütred lauluga ülistamas gileadlase Jefta tütart .
07012001	Aga Efraimi mehed hüüti kokku ja nad läksid põhja poole ning ütlesid Jeftale : ' Mispärast sa läksid sõdima ammonlaste vastu ega kutsunud meid , et oleksime tulnud koos sinuga ? Me põletame tulega sinu koja su pealt ! '
07012002	Ja Jefta vastas neile : ' Minul ja mu rahval oli suur riid ammonlastega ; siis ma hüüdsin teid , aga te ei päästnud mind nende käest .
07012003	Ja kui ma nägin , et päästjaid ei olnud , siis ma võtsin oma elu iseenese kätte ning läksin ammonlaste vastu ja Issand andis nad minu kätte . Miks tulete nüüd minu juurde ja sõdite minu vastu ? '
07012004	Ja Jefta kogus kokku kõik Gileadi mehed ning sõdis Efraimi vastu ; ja Gileadi mehed lõid Efraimi , kes oli öelnud : ' Te olete Efraimist ära jooksnud . Gilead on keset Efraimi ja keset Manasset . '
07012005	Ja Gilead vallutas Jordani koolmed Efraimi poole ; kui siis mõni Efraimi põgenik ütles : ' Lase ma lähen üle ! ' , küsisid Gileadi mehed temalt : ' Kas sa oled efraimlane ? ' Ja kui ta vastas : ' Ei ! ' ,
07012006	ütlesid nad temale : ' Ütle siis : Ðibbolet ! ' ; ütles ta aga : ' Sibbolet ' , sellepärast et ta ei osanud õigesti hääldada , võtsid nad ta kinni ja tapsid Jordani koolmete juures . Nõnda langes sel ajal Efraimist nelikümmend kaks tuhat .
07012007	Ja Jefta mõistis Iisraelile kohut kuus aastat ; siis gileadlane Jefta suri ja ta maeti oma linna Gileadis .
07012008	Ja pärast teda mõistis Iisraelile kohut Ibsan Petlemmast .
07012009	Temal oli kolmkümmend poega ; ta pani kolmkümmend tütart väljapoole mehele ja tõi oma poegadele kolmkümmend tütart väljastpoolt ; ta mõistis Iisraelile kohut seitse aastat .
07012010	Siis Ibsan suri ja ta maeti Petlemma .
07012011	Ja pärast teda mõistis Iisraelile kohut Eelon , sebulonlane ; tema mõistis Iisraelile kohut kümme aastat .
07012012	Siis sebulonlane Eelon suri ja ta maeti Ajjalonisse Sebuloni maale .
07012013	Ja pärast teda mõistis Iisraelile kohut Abdon , Hilleli poeg , piraatonlane .
07012014	Temal oli nelikümmend poega ja kolmkümmend pojapoega , kes ratsutasid seitsmekümne eesli seljas ; tema mõistis Iisraelile kohut kaheksa aastat .
07012015	Siis piraatonlane Abdon , Hilleli poeg , suri ja ta maeti Piraatonisse , Efraimi maale amalekkide mäestikku .
07013001	Kui Iisraeli lapsed jälle tegid kurja Issanda silmis , siis andis Issand nad neljakümneks aastaks vilistite kätte .
07013002	Sorast , daanlaste suguvõsast , oli keegi mees , Maanoah nimi ; tema naine oli sigimatu ega olnud sünnitanud .
07013003	Aga Issanda ingel ilmutas ennast naisele ja ütles temale : ' Vaata , sa oled sigimatu ega ole sünnitanud . Aga sa jääd lapseootele ja tood poja ilmale .
07013004	Hoia siis nüüd , et sa ei joo veini ja vägijooki ega söö midagi roojast !
07013005	Sest vaata , sa jääd lapseootele ja tood poja ilmale . Aga habemenuga ei tohi saada tema pea ligi , sest poiss peab olema emaihust alates Jumalale nasiiriks , ja tema hakkab Iisraeli päästma vilistite käest ! '
07013006	Ja naine läks ning rääkis oma mehega , öeldes : ' Mu juurde tuli jumalamees ja tal oli nagu Jumala ingli välimus , kartustäratav ! Mina ei küsinud temalt , kust ta oli , ja tema ei andnud mulle teada oma nime .
07013007	Aga ta ütles mulle : Vaata , sa jääd lapseootele ja tood poja ilmale ; ära siis nüüd joo veini ega vägijooki ja ära söö midagi roojast , sest poiss peab olema Jumalale nasiiriks emaihust alates kuni oma surmapäevani ! '
07013008	Siis Maanoah palus Issandat ja ütles : ' Oh Issand ! Jumalamees , kelle sa läkitasid , tulgu veel kord meie juurde ja õpetagu meid , mida peame tegema poisiga , kes sünnib ! '
07013009	Ja Jumal kuulis Maanoahi häält ning Jumala ingel tuli jälle naise juurde , kui see istus väljal , ja Maanoah , ta mees , ei olnud tema juures .
07013010	Siis naine ruttas , jooksis ning teatas oma mehele ja ütles temale : ' Vaata , mulle ilmutas ennast see mees , kes hiljuti mu juurde tuli . '
07013011	Ja Maanoah tõusis , läks oma naise järel ja tuli mehe juurde ning küsis temalt : ' Kas sina oled see mees , kes naisega rääkis ? ' Ja see vastas : ' Olen ! '
07013012	Ja Maanoah küsis : ' Kui nüüd su sõna täide läheb , missugune peab siis olema poisi eluviis ja kuidas teda kohelda ? '
07013013	Ja Issanda ingel vastas Maanoahile : ' Naine hoidugu kõigest , mis ma temale olen öelnud :
07013014	ta ei tohi süüa midagi , mis tuleb viinapuust ; ta ei tohi juua veini ja vägijooki ega süüa midagi roojast ; ta peab pidama kõike , mis ma teda olen käskinud ! '
07013015	Siis Maanoah ütles Issanda inglile : ' Luba , et peame sind kinni , et saaksime sulle valmistada sikutalle ! '
07013016	Aga Issanda ingel vastas Maanoahile : ' Kuigi sa pead mind kinni , ei söö ma ometi su leiba . Aga kui sa tahad valmistada põletusohvrit , siis ohverda see Issandale ! ' Sest Maanoah ei teadnud , et see oli Issanda ingel .
07013017	Ja Maanoah küsis Issanda inglilt : ' Mis su nimi on , et saaksime sind austada , kui su sõnad täide lähevad ? '
07013018	Aga Issanda ingel vastas temale : ' Miks sa küsid mu nime ? See on ju imeline ! '
07013019	Siis Maanoah võttis sikutalle ja roaohvri ning ohverdas selle kalju peal Issandale , kes imeliselt talitab . Ja Maanoah ja ta naine nägid ,
07013020	kui leek tõusis altarilt taeva poole , et Issanda ingel läks üles altari leegis Maanoahi ja ta naise nähes ; ja nad heitsid silmili maha .
07013021	Kuigi Issanda ingel enam ei ilmutanud ennast Maanoahile ja tema naisele , teadis Maanoah , et see oli olnud Issanda ingel .
07013022	Ja Maanoah ütles oma naisele : ' Me peame surema , sest me oleme näinud Jumalat ! '
07013023	Aga ta naine ütles temale : ' Kui Issand oleks tahtnud meid surmata , siis ei oleks ta meie käest vastu võtnud põletus - ja roaohvrit ega oleks meile näidanud kõike seda , samuti ei oleks ta meid lasknud nüüd seesugust kuulda . '
07013024	Ja naine tõi poja ilmale ning pani temale nimeks Simson ; poiss kasvas suureks ja Issand õnnistas teda .
07013025	Ja Issanda Vaim hakkas teda mõjustama Daani leeris Sora ja Estaoli vahel .
07014001	Kord läks Simson alla Timnasse ja nägi Timnas ühte naist vilistite tütarde hulgast .
07014002	Ta tuli üles ja jutustas oma isale ja emale ning ütles : ' Ma nägin Timnas ühte naist vilistite tütarde hulgast ; võtke ta nüüd mulle naiseks ! '
07014003	Tema isa , samuti ta ema küsisid temalt : ' Kas ei ole naist su vendade tütarde hulgas ja kogu mu rahva hulgas , et sa lähed naist võtma ümberlõikamata vilistite hulgast ? ' Aga Simson vastas oma isale : ' Võta ta mulle , sest tema on minu silmis see õige ! '
07014004	Tema isa ja ema aga ei teadnud , et see tuli Issandalt , kes otsis põhjust vilistite vastu ; sel ajal valitsesid vilistid Iisraeli üle .
07014005	Nii läks Simson isa ja emaga alla Timnasse ; aga kui nad jõudsid Timna viinamägede juurde , vaata , siis tuli üks noor lõvi möirates temale vastu .
07014006	Aga Issanda Vaim tuli võimsasti tema peale ja ta kiskus lõvi lõhki , otsekui oleks ta kitsetalle lõhki kiskunud , kuigi tal ei olnud käes mitte midagi ; oma isale ja emale ta aga ei jutustanud , mis ta oli teinud .
07014007	Seejärel läks ta alla ja kõneles naisega , kes Simsoni silmis oli meeldiv .
07014008	Mõne aja pärast , olles teel tagasi teda võtma , põikas ta vaatama lõvi raibet , ja ennäe , lõvi korjuses oli mesilaspere ja mett .
07014009	Ta kaapis mett oma pihkudesse , läks edasi ja sõi ; ja ta tuli oma isa ja ema juurde ning andis ka neile ja nemad sõid ; aga ta ei jutustanud neile , et ta oli mee kaapinud lõvi korjusest .
07014010	Kui ta isa tuli alla naise juurde , siis valmistas Simson seal peo , sest nõnda oli poissmeestel viisiks teha .
07014011	Ja kui nad teda nägid , siis tõid nad kolmkümmend peiupoissi , et need oleksid ta juures .
07014012	Ja Simson ütles neile : ' Ma annan teile nüüd ühe mõistatuse mõistatada : kui te seitsme pidupäeva jooksul seletate selle mulle õigesti ja leiate lahenduse , siis ma annan teile kolmkümmend särki ja kolmkümmend piduriietust .
07014013	Aga kui te ei suuda seda mulle seletada , siis peate teie mulle andma kolmkümmend piduriietust . ' Ja nad ütlesid temale : ' Anna oma mõistatus mõistatada , me oleme valmis kuulma ! '
07014014	Siis ta ütles neile : ' Sööjast tuli söök ja tugevast tuli magus . ' Aga nad ei suutnud kolmel päeval mõistatust seletada .
07014015	Neljandal päeval ütlesid nad Simsoni naisele : ' Meelita oma meest , et ta seletaks meile mõistatuse , et me sind ja su isakoda tulega ära ei põletaks ! Kas olete meid kutsunud , et teha meid vaeseks , või kuidas ? '
07014016	Siis Simsoni naine nuttis tema juures ning ütles : ' Sina ainult vihkad mind ega armasta mind ! Sa oled andnud mu rahva poegadele mõistatada ühe mõistatuse , aga ei ole seda mulle seletanud ! ' Ta vastas temale : ' Vaata , ma ei ole seletanud oma isale ja emale , aga peaksin seletama sinule ? '
07014017	Tema aga nuttis ta juures need seitse päeva , mil neil oli pidu ; ja seitsmendal päeval seletas Simson temale , sest naine ajas teda kitsikusse ; ja naine seletas mõistatuse oma rahva poegadele .
07014018	Siis ütlesid linna mehed temale seitsmendal päeval , enne kui päike oli loojunud : ' Mis on meest magusam ja kes on lõvist tugevam ? ' Ja tema vastas neile : ' Kui te mu õhvakesega ei oleks kündnud , ei oleks te mu mõistatust lahendanud ! '
07014019	Siis tuli Issanda Vaim võimsasti Simsoni peale ja ta läks alla Askeloni ning lõi neist maha kolmkümmend meest , võttis nende riided ja andis piduriietuseks mõistatuse seletajaile . Ta viha süttis põlema ja ta läks oma isakotta .
07014020	Simsoni naine sai aga sellele peiupoisile , kes oli olnud temale isameheks .
07015001	Aga mõne aja pärast , nisulõikuse ajal , tuli Simson oma naist külastama , sikutall kaasas , ja ütles : ' Ma tahan minna kambrisse oma naise juurde ! ' Aga naise isa ei lasknud teda minna .
07015002	Ja naise isa ütles : ' Ma olen alati mõelnud , et sa teda hoopis vihkad , seepärast ma andsin tema su peiupoisile . Eks ole ta noorem õde temast ilusam ? Saagu nüüd see tema asemel sulle ! '
07015003	Aga Simson vastas neile : ' Seekord olen ma vilistite ees süüta , kui ma neile paha teen . '
07015004	Ja Simson läks ning püüdis kinni kolmsada rebast ; ta võttis tõrvikuid , sidus sabad paarikaupa kokku ja pani iga sabapaari vahele tõrviku .
07015005	Siis ta süütas tulega tõrvikud ja laskis rebased lahti vilistite viljapõldudele , süüdates nõnda põlema niihästi nabrad kui lõikamata vilja , viinamäed ja õlipuud .
07015006	Kui vilistid küsisid : ' Kes seda tegi ? ' , siis vastati : ' Simson , timnalase väimees , sellepärast et äi võttis ära ta naise ja andis tema peiupoisile . ' Siis vilistid läksid ja põletasid tulega naise ja tema isa .
07015007	Aga Simson ütles neile : ' Kui te nõnda teete , siis ma tõesti ei puhka enne , kui olen teile tasunud ! '
07015008	Ja ta peksis nad puruks suures tapluses ' säärtest puusadeni ' . Seejärel ta läks ja elas Eetami kaljulõhes .
07015009	Vilistid tulid ja lõid leeri üles Juudasse ning hulkusid Lehhis .
07015010	Ja Juuda mehed küsisid : ' Miks olete tulnud meie vastu ? ' Nad vastasid : ' Me tulime Simsonit kinni siduma , talitama temaga , nagu tema talitas meiega . '
07015011	Siis läks Juudast kolm tuhat meest Eetami kaljulõhe juurde ja nad ütlesid Simsonile : ' Kas sa ei tea , et vilistid valitsevad meie üle ? Miks sa tegid meile seda ? ' Aga tema vastas neile : ' Nagu nemad minule tegid , nõnda tegin mina neile . '
07015012	Ja nad ütlesid temale : ' Me tulime , et sind kinni siduda ja vilistite kätte anda . ' Simson ütles neile : ' Vanduge mulle , et te ise ei taha mulle kallale kippuda ! '
07015013	Nad ütlesid temale vastates : ' Ei , me ainult seome sind ja anname nende kätte ega taha hoopiski mitte surmata . ' Siis nad sidusid teda kahe uue köiega ja viisid ta kaljult ära .
07015014	Kui ta jõudis Lehhisse , siis hõiskasid vilistid temale vastu ; aga Issanda Vaim tuli võimsasti ta peale ja siis olid köied ta käsivartel otsekui tules kõrbevad linased lõngad ja tal sulasid köidikud kätelt .
07015015	Ja ta leidis ühe toore eeslilõualuu , sirutas oma käe , võttis selle ja lõi sellega maha tuhat meest .
07015016	Ja Simson ütles : ' Eesli lõualuuga - hunnik hunniku peale . Eesli lõualuuga ma lõin maha tuhat meest ! '
07015017	Ja kui ta nõnda oli öelnud , siis ta viskas käest lõualuu ning pani sellele paigale nimeks Raamat-Lehhi .
07015018	Ja et tal oli väga suur janu , siis ta hüüdis Issanda poole ning ütles : ' Sina andsid oma sulase käe läbi selle suure võidu ; nüüd ma pean aga surema janusse ja langema ümberlõikamatute kätte ! '
07015019	Siis Jumal lõhestas Lehhis oleva õõne , sealt tuli välja vesi ja ta jõi ; ta vaim tuli tagasi ja ta elustus . Seepärast pandi sellele nimeks ' Hüüdja allikas ' , mis on Lehhis tänapäevani .
07015020	Ja ta mõistis Iisraelile kohut vilistite ajal kakskümmend aastat .
07016001	Siis Simson läks Assasse , nägi seal ühte hooranaist ja läks selle juurde .
07016002	Kui assalastele öeldi : ' Simson on siia tulnud ' , siis nad piirasid ja varitsesid teda kogu öö linna väravas . Aga nad olid kogu öö rahulikud , öeldes : ' Kui hommik valgeneb , siis me tapame tema . '
07016003	Ja Simson magas keskööni . Aga keskööl tõusis ta üles , haaras kinni linna värava tiibadest ja mõlemast piidast , tõmbas need välja ühes poomiga , tõstis enesele õlgadele ja viis need üles mäetippu , mis on Hebroni kohal .
07016004	Ja pärast seda armastas ta Soreki jõe ääres Deliila-nimelist naist .
07016005	Siis vilistite vürstid tulid naise juurde ja ütlesid temale : ' Meelita teda ja vaata , kus tal see suur jõud on ja kuidas me saaksime temast jagu ja teda kinni siduda , et teda alistada , siis anname igamees sulle tuhat ükssada hõbeseeklit ! '
07016006	Ja Deliila ütles Simsonile : ' Räägi mulle , kus sul see suur jõud on ja millega tuleks sind siduda , et sind saaks alistada ? '
07016007	Simson vastas temale : ' Kui mind seotakse seitsme toore loomakõõlusega , mis ei ole kuivanud , siis jään ma jõuetuks ja olen nagu iga muu inimene . '
07016008	Siis vilistite vürstid tõid naisele seitse toorest loomakõõlust , mis ei olnud kuivanud , ja ta sidus teda nendega .
07016009	Ja naise juures kambris istus varitseja . Kui naine ütles Simsonile : ' Vilistid tulevad sulle kallale , Simson ! ' , siis ta rebis loomakõõlused katki , otsekui rebeneks takulõng , kui see nuusutab tuld ; ja tema jõudu ei saadud teada .
07016010	Ja Deliila ütles Simsonile : ' Vaata , sa oled mind narrinud ja rääkinud mulle valet . Räägi nüüd ometi mulle , millega saab sind siduda ! '
07016011	Ta ütles siis temale : ' Kui mind seotakse uute köitega , millega ei ole tööd tehtud , siis jään ma jõuetuks ja olen nagu muud inimesed . '
07016012	Siis Deliila võttis uued köied ja sidus teda nendega ning ütles temale : ' Vilistid tulevad sulle kallale , Simson ! ' Ja kambris istus varitseja ; aga Simson kiskus köied oma käsivartelt katki nagu niidid .
07016013	Ja Deliila ütles Simsonile : ' Senini oled sa mind narrinud ja mulle valet rääkinud ; avalda mulle , millega saab sind siduda ! ' Ja ta vastas temale : ' Kui sa kood mu peast seitse juuksekiharat lõimedesse . '
07016014	Siis ta lõi need lõksutiga kinni ja ütles temale : ' Vilistid tulevad sulle kallale , Simson ! ' Kui Simson ärkas unest , siis kiskus ta välja soa ühes koe ja lõimedega .
07016015	Ja Deliila ütles temale : ' Kuidas sa võid öelda : Ma armastan sind , kui su süda ei ole minu juures ? Juba kolm korda oled sa mind narrinud ega ole mulle avaldanud , kus su suur jõud on . '
07016016	Ja sündis , kui ta iga päev teda oma kõnedega kitsikusse ajas ja temale peale käis , et ta hing tüdines surmani
07016017	ja ta avas temale kogu oma südame ning ütles : ' Habemenuga ei ole saanud mu pea ligi , sest ma olen emaihust alates eraldatud Jumalale . Kui mind pöetakse , siis mu jõud lahkub minust ja ma muutun jõuetuks ning olen nagu kõik muud inimesed . '
07016018	Kui Deliila nägi , et Simson oli temale avanud kogu oma südame , siis läkitas ta vilistite vürstidele teate , öeldes : ' Tulge nüüd , sest ta on mulle avanud kogu oma südame ! ' Ja vilistite vürstid tulid ta juurde ning tõid raha kaasa .
07016019	Ta uinutas Simsonit oma põlvedel ja kutsus ühe mehe , kes pügas tema seitse juuksekiharat ; ta nõrgestas Simsonit ja selle jõud lahkus temast .
07016020	Ja Deliila ütles : ' Vilistid tulevad sulle kallale , Simson ! ' Simson ärkas unest ja mõtles : ' Ma lähen välja nagu ennegi ja raputan enese lahti ! ' Aga ta ei teadnud , et Issand oli temast lahkunud .
07016021	Ja vilistid võtsid ta kinni ja torkasid tal silmad välja ; ja nad viisid ta Assasse , aheldasid vaskahelatega ja ta pidi vangikojas jahvatama .
07016022	Aga ta juuksed hakkasid jälle kasvama , pärast seda kui need olid pöetud .
07016023	Ja vilistite vürstid kogunesid , et ohverdada suurt ohvrit oma jumalale Daagonile ja et olla rõõmsad , ja nad ütlesid : ' Meie jumal on meie kätte andnud Simsoni , meie vaenlase . '
07016024	Kui rahvas teda nägi , siis nad kiitsid oma jumalat , sest nad ütlesid : ' Meie jumal on meie kätte andnud meie vaenlase , meie maa laastaja , kes lõi meist paljud maha . '
07016025	Ja et nende süda oli rõõmus , siis nad ütlesid : ' Kutsuge Simson , et ta meid lõbustaks ! ' Ja nad kutsusid Simsoni vangikojast ja ta tegi nalja nende ees ; nad panid ta seisma sammaste vahele .
07016026	Siis Simson ütles poisile , kes tal käest kinni hoidis : ' Jäta mind , lase ma puudutan sambaid , millele hoone tugineb , et ma nende vastu saaksin nõjatuda ! '
07016027	Aga hoone oli täis mehi ja naisi , ja seal olid kõik vilistite vürstid ; ja katusel oli Simsoni naljategemist vaatamas ligi kolm tuhat meest ja naist .
07016028	Siis Simson hüüdis Issandat ja ütles : ' Issand Jumal ! Mõtle ometi minu peale ja tee mind tugevaks ainult veel selleks korraks , oh Jumal , et saaksin vilistitele ühe korraga kätte maksta oma mõlema silma eest ! '
07016029	Ja Simson haaras kinni kahest keskmisest sambast , millele hoone tugines , ja toetus neile , ühele parema ja teisele vasaku käega .
07016030	Ja Simson ütles : ' Surgu mu hing koos vilistitega ! ' Siis ta tõmbas enese võimsasti kummargile ja hoone langes vürstide ja kogu sees oleva rahva peale ; ja nii oli surnuid , keda ta surres surmas , rohkem kui neid , keda ta oma elus oli surmanud .
07016031	Siis tulid ta vennad ja kogu ta isa pere ja nad võtsid ta kaasa ning viisid ta Sora ja Estaoli vahele ja matsid ta seal tema isa Maanoahi hauda ; ta oli Iisraelile kohut mõistnud kakskümmend aastat .
07017001	Efraimi mäestikust oli mees , Miika nimi .
07017002	Tema ütles oma emale : ' Need tuhat ükssada hõbeseeklit , mis sinult olid ära võetud ja mille pärast sa oled sajatanud ning minugi kuuldes lausunud , vaata , see hõbe on minu juures , mina võtsin selle . ' Siis ütles ta ema : ' Issand õnnistagu sind , mu poeg ! '
07017003	Ja ta andis need tuhat ükssada hõbeseeklit oma emale tagasi . Aga ta ema ütles : ' Mina pühitsen selle hõbeda Issandale ; see olgu minu poolt mu pojale nikerdatud ja valatud kuju valmistamiseks . Ja ma annan selle nüüd sulle tagasi . '
07017004	Tema andis aga hõbeda oma emale tagasi ; siis ta ema võttis kakssada hõbeseeklit ja andis need kullassepale ning see valmistas neist nikerdatud ja valatud kuju ; ja see oli Miika kojas .
07017005	Sel mehel , Miikal , oli jumalakoda , ja ta oli valmistanud õlarüü ja teeravid , ka oli ta täitnud ühe oma poja käe , et see oleks temale preestriks .
07017006	Neil päevil ei olnud Iisraelis kuningat , igamees tegi , mis tema enese silmis õige oli .
07017007	Ja Juuda Petlemmast oli üks noor mees , Juuda suguvõsa keskel võõrana elav leviit .
07017008	See mees läks linnast , Juuda Petlemmast , et võõrana elada , kus ta paiga leiab ; ja oma teed käies jõudis ta Miika kojani Efraimi mäestikus .
07017009	Miika küsis temalt : ' Kust sa tuled ? ' Ja ta vastas temale : ' Mina olen leviit Juuda Petlemmast ja ma lähen , et võõrana elada , kus ma paiga leian . '
07017010	Siis Miika ütles temale : ' Jää minu juurde ja ole mulle isaks ning preestriks , siis ma annan sulle kümme hõbeseeklit aastas ja tarvilikud riided ning toiduse ! ' Ja leviit tuli .
07017011	Leviit nõustus jääma selle mehe juurde ja noor mees oli temale nagu üks ta poegadest .
07017012	Miika täitis leviidi käe ja noor mees sai temale preestriks ning jäi Miika kotta .
07017013	Ja Miika ütles : ' Nüüd ma tean , et Issand teeb mulle head , sest mul on preestriks leviit . '
07018001	Neil päevil ei olnud Iisraelis kuningat ; ja neil päevil otsis daanlaste suguharu enesele elamiseks pärisosa , sest kuni selle ajani ei olnud temale langenud pärisosa Iisraeli suguharude keskel .
07018002	Ja daanlased läkitasid oma suguvõsast viis meest , vaprad mehed oma piirkonnast Sorast ja Estaolist , maad kuulama ja uurima , ja nad ütlesid neile : ' Minge uurige maad ! ' Ja need tulid Efraimi mäestikku Miika koja juurde ning ööbisid seal .
07018003	Kui nad olid Miika koja juures , siis tundsid nad ära noore mehe , leviidi hääle ; nad põikasid sinna ja küsisid temalt : ' Kes tõi sind siia ? Mis sa siin teed ? Mispärast sa siin oled ? '
07018004	Ja ta vastas neile : ' Miika tegi mulle nii ühte kui teist ja palkas mind , et ma oleksin temale preestriks ! '
07018005	Siis nad ütlesid temale : ' Küsi ometi Jumalalt , et saaksime teada , kas meie teekond , mida käime , õnnestub ? '
07018006	Ja preester vastas neile : ' Minge rahuga ! Teie teekond , mida käite , on Issanda ees ! '
07018007	Ja need viis meest läksid ning jõudsid Laisi ; ja nad nägid , et rahvas , kes seal oli , elas siidonlaste viisi muretult , rahulikult ja julgesti ; ja et neil oli varandusi , siis ei olnud neil puudust millestki , mis maa peal on ; nad olid siidonlastest kaugel ja neil ei olnud tegemist teiste inimestega .
07018008	Siis nad tulid oma vendade juurde Sorasse ja Estaoli ja nende vennad küsisid neilt : ' Kuidas teil oli ? '
07018009	Ja nad ütlesid : ' Võtkem kätte ja mingem üles nende vastu , sest me nägime maad , ja vaata , see on väga hea maa ! Ja teie kõhklete ! Ärge olge laisad astuma , kui lähete maad pärima !
07018010	Kui te lähete , siis jõuate ühe muretu rahva juurde ja maa on igat kätt lai . Jah , Jumal annab selle teie kätte , paiga , kus ei ole puudust millestki , mis maa peal on . '
07018011	Siis läks sealt daanlaste suguvõsast , Sorast ja Estaolist , teele kuussada meest , sõjariistad vööl .
07018012	Nad läksid üles ja asusid leeri Kirjat-Jearimi Juudamaal ; sellepärast hüütakse seda paika tänapäevani ' Daani leeriks ' ; vaata , see on lääne pool Kirjat-Jearimi .
07018013	Ja sealt läksid nad edasi Efraimi mäestikku ning jõudsid Miika koja juurde .
07018014	Siis võtsid sõna need viis meest , kes olid käinud Laisi maad uurimas , ja ütlesid oma vendadele : ' Kas teate , et neis kodades on õlarüü , teeravid , nikerdatud ja valatud kuju ? Nüüd siis teadke , mida peate tegema ! '
07018015	Ja nad pöördusid sinna ning tulid Miika kotta noore mehe , leviidi koja juurde ja küsisid temalt , kas ta käsi käib hästi .
07018016	Ja need kuussada meest daanlastest , kellel olid sõjariistad vööl , seisid värava suus ;
07018017	aga need viis meest , kes olid käinud maad kuulamas , läksid üles , astusid sisse , võtsid ära nikerdatud kuju , õlarüü , teeravid ja valatud kuju , kusjuures preester ja need kuussada meest , kellel olid sõjariistad vööl , seisid värava suus .
07018018	Ja kui need läksid Miika kotta ja võtsid ära nikerdatud kuju , õlarüü , teeravid ja valatud kuju , siis küsis preester neilt : ' Mida te teete ? '
07018019	Nad vastasid temale : ' Ole vait , pane käsi suu peale ja tule koos meiega ning ole meile isaks ja preestriks ! On sul parem olla preestriks üheainsa mehe kojale kui olla preestriks ühele Iisraeli suguharule ja suguvõsale ? '
07018020	Siis preestri süda läks rõõmsaks ja ta võttis õlarüü , teeravid ja nikerdatud kuju ning tuli rahva sekka .
07018021	Seejärel nad pöördusid ja läksid edasi ning läkitasid väetid lapsed ja loomad ja väärtuslikumad asjad eneste ees .
07018022	Kui nad olid Miika kojast eemale jõudnud , siis hüüti mehed kokku kodadest , mis olid Miika koja juures , ja need jõudsid daanlastele järele .
07018023	Nad hüüdsid daanlasi ja need pöördusid ümber ning küsisid Miikalt : ' Mis sul vaja on , et teid on kokku kutsutud ? '
07018024	Tema vastas : ' Te olete võtnud minu jumalad , mis ma olin teinud , ja preestri , ja lähete minema ! Mis mul nüüd enam on ? Kuidas te siis minult küsite , et mis sul vaja on ? '
07018025	Aga daanlased vastasid temale : ' Ära meie juures too kuuldavale oma häält , et kibestunud hingega mehed ei kipuks teile kallale ja sina ei kaotaks oma ja oma pere elu ! '
07018026	Ja daanlased läksid oma teed . Ja kui Miika nägi , et nad olid temast vägevamad , siis ta pöördus ümber ja läks tagasi koju .
07018027	Ja olles võtnud , mis Miika oli teinud , ja preestri , kes tal oli olnud , läksid nad Laisi kallale , rahuliku ja muretu rahva kallale , lõid need maha mõõgateraga ja põletasid linna tulega .
07018028	Ei olnud ühtegi päästjat , sest see oli Siidonist kaugel ja neil ei olnud tegemist muude inimestega ; see oli Beet-Rehobi orus ; ja daanlased ehitasid linna üles ning elasid seal .
07018029	Ja nad panid linnale nimeks Daan , oma isa Daani nime järgi , kes Iisraelile oli sündinud ; aga enne oli linna nimeks Lais .
07018030	Ja daanlased püstitasid endile nikerdatud kuju ; ja Joonatan , Moosese poja Geersomi poeg , tema ja ta pojad olid daanlaste suguharule preestriteks kuni päevani , mil maa rahvas vangi viidi .
07018031	Nõnda nad seadsid endile üles Miika nikerdatud kuju , mille ta oli teinud , kogu ajaks , mil Jumala koda oli Siilos .
07019001	Ja neil päevil , kui Iisraelis ei olnud kuningat , elas keegi leviit võõrana Efraimi mäestikus kõrvalises kohas ja võttis enesele liignaise Petlemmast Juudamaalt .
07019002	Aga tema liignaine vihastas ta peale ja läks tema juurest ära oma isakotta Petlemma Juudamaale ning oli seal neli kuud .
07019003	Siis ta mees võttis kätte ja läks temale järele , et rääkida temale südamesse ja tuua ta tagasi ; mehega koos oli ta teener ja eeslipaar . Naine viis tema oma isakotta ja kui nooriku isa teda nägi , siis tuli ta rõõmsasti temale vastu .
07019004	Ja tema äi , nooriku isa , pidas teda kinni , nõnda et ta jäi tema juurde kolmeks päevaks ; nad sõid ja jõid ning ööbisid seal .
07019005	Neljandal päeval tõusid nad hommikul vara teeleminekuks , aga nooriku isa ütles oma väimehele : ' Toeta oma südant leivapalukesega , pärast seda võite siis minna ! '
07019006	Ja nad istusid ning sõid ja jõid üheskoos ; siis ütles nooriku isa mehele : ' Ole ometi nõus ja jää ööseks , ja su süda olgu rõõmus ! '
07019007	Aga mees tõusis minekule ; siis ta äi käis temale väga peale ja ta pöördus ümber ning jäi ööseks sinna .
07019008	Ja ta tõusis viienda päeva hommikul vara teeleminekuks , aga nooriku isa ütles temale : ' Toeta oma südant ja viibige kuni päevaloodeni ! ' Ja nad sõid kahekesi .
07019009	Siis tõusis mees minekule , tema ja ta liignaine ja ta teener , aga tema äi , nooriku isa , ütles talle : ' Vaata ometi , päev kaldub õhtusse ! Jääge ööseks , näe , päev on ju lõppemas ! Jää ööseks siia ja su süda olgu rõõmus ! Aga homme tõuske vara teeleminekuks , et sa jõuaksid oma telki ! '
07019010	Aga mees ei tahtnud jääda ööseks , vaid tõusis ja läks ning jõudis Jebuusi , see on Jeruusalemma kohale ; temal oli kaasas saduldatud eeslipaar , samuti oli ta liignaine koos temaga .
07019011	Kui nad olid Jebuusi juures , oli päike juba väga madalal ja teener ütles oma isandale : ' Tule nüüd , põikame sellesse jebuuslaste linna ja jääme sinna ööseks ! '
07019012	Aga ta isand ütles temale : ' Me ei pöördu mitte võõraste linna , kes pole Iisraeli laste hulgast , vaid läheme edasi Gibeasse ! '
07019013	Ja ta ütles oma teenrile : ' Tule , et jõuaksime ühte neist paikadest ja saaksime ööbida Gibeas või Raamas ! '
07019014	Siis nad läksid sealt mööda ja käisid edasi ning päike loojus , kui nad olid Benjaminile kuuluva Gibea ligidal .
07019015	Ja nad põikasid sinna , et minna Gibeasse öömajale ; ta tuli ja jäi linna turule , sest ei olnud kedagi , kes oleks neid võtnud oma kotta öömajale .
07019016	Aga vaata , õhtul tuli üks vana mees väljalt töölt ; see mees oli Efraimi mäestikust ja elas võõrana Gibeas ; selle paiga mehed olid aga benjaminlased .
07019017	Ja tõstes oma silmad üles ning nähes teekäijat meest linna turul , ütles vana mees : ' Kuhu sa lähed ja kust sa tuled ? '
07019018	Ja ta vastas temale : ' Me oleme teel Petlemmast Juudamaalt Efraimi mäestiku ääremaile , sest ma olen sealt ; ma käisin Petlemmas Juudamaal ja olen minemas Issanda koja poole ; aga keegi ei võta mind oma kotta .
07019019	Meie eeslite jaoks on niihästi õlgi kui toitu , nõndasamuti on mul ka leiba ja veini ; su teenijal ja poisil , kes on koos su sulasega , ei puudu midagi . '
07019020	Siis ütles vana mees : ' Rahu olgu sulle ! Igatahes on mul olemas kõik , mis sul on vaja , ära ainult jää ööseks turule ! '
07019021	Ja ta viis tema oma kotta ning segas eeslitele toitu ; ja nad pesid oma jalgu ning sõid ja jõid .
07019022	Aga kui nende südamed olid rõõmsad , vaata , siis piirasid linna mehed , kõlvatud mehed , koja ümber , tagusid ukse pihta ja rääkisid vanale mehele , koja omanikule , öeldes : ' Too välja see mees , kes tuli su kotta , ja me pruugime teda ! '
07019023	Siis läks mees , koja omanik , välja nende juurde ja ütles neile : ' Ei , mu vennad , ärge tehke kurja , sellepärast et see mees tuli mu kotta ! Ärge tehke niisugust jäledust !
07019024	Vaata , siin on mu neitsilik tütar ja selle mehe liignaine ! Ma toon nemad välja , magatage neid ja talitage nendega , nagu teie silmis hea on ! Aga selle mehega ärge tehke seda jäledust ! '
07019025	Ent mehed ei tahtnud teda kuulata ; siis haaras mees oma liignaise ja viis ta õue nende juurde ; nad ühtisid naisega ja tarvitasid tema kallal vägivalda kogu öö kuni hommikuni , ja lasksid tal minna , kui hakkas koitma .
07019026	Ja naine tuli hommiku koites ning langes selle mehe koja ukse ette , kus ta isand oli , jäädes sinna , kuni läks valgeks .
07019027	Kui tema isand hommikul tõusis ja avas koja uksed ja tuli välja , et minna oma teekonnale , vaata , siis lamas naine , tema liignaine , koja ukse ees ja ta käed olid läve peal .
07019028	Ta ütles naisele : ' Tõuse ja lähme ! ' Aga too ei vastanud . Siis tõstis mees ta eesli selga , võttis kätte ja läks koju .
07019029	Ja kui ta jõudis oma kotta , siis võttis ta noa , haaras oma liignaise ja lõikas tema luid-liikmeid mööda kaheteistkümneks tükiks ning läkitas need Iisraeli kõigisse paigusse .
07019030	Ja igaüks , kes seda nägi , ütles : ' Midagi niisugust ei ole sündinud ega nähtud alates sellest ajast , kui Iisraeli lapsed tulid Egiptusemaalt , kuni tänapäevani . Mõelge sellele , pidage nõu ja kõnelge ! '
07020001	Siis läksid kõik Iisraeli lapsed välja : kogudus tuli kokku nagu üks mees Daanist kuni Beer-Sebani ja Gileadimaalt Issanda juurde Mispasse .
07020002	Ja kogu rahva ülemad ja kõik Iisraeli suguharud asusid Jumala rahva kogudusse , nelisada tuhat jalameest , mõõgatõmbajat .
07020003	Ka benjaminlased kuulsid , et Iisraeli lapsed olid tulnud Mispasse . Ja Iisraeli lapsed ütlesid : ' Rääkige , kuidas see kuritöö sündis ? '
07020004	Ja mees , leviit , tapetud naise mees , vastas ning ütles : ' Mina ja mu liignaine tulime öömajale Benjamini päralt olevasse Gibeasse .
07020005	Aga Gibea kodanikud kippusid mulle kallale ja piirasid öösel minu pärast koda , tahtes mind tappa ; ja nad vägistasid mu liignaist , nõnda et ta suri .
07020006	Siis ma võtsin oma liignaise ja lõikasin tema tükkideks ning läkitasin need kõigisse Iisraeli pärisosa maa-aladesse , sest nad on teinud Iisraelis häbiteo ja jäleduse .
07020007	Vaata , te olete kõik siin , Iisraeli lapsed ! Rääkige siin isekeskis ja andke nõu ! '
07020008	Siis tõusis kogu rahvas nagu üks mees , öeldes : ' Keegi meist ärgu pöördugu koju !
07020009	Ja mida me nüüd Gibeaga teeme , on see : tema vastu liisu läbi !
07020010	Me võtame kümme meest saja kohta kõigist Iisraeli suguharudest , ja sada tuhande kohta , ja tuhat kümne tuhande kohta , rahvale moona tooma , et need Benjamini Gibeasse tulles võiksid talitada vastavalt kõigele jäledusele , mis Iisraelis on tehtud . '
07020011	Nõnda kogunesid kõik Iisraeli mehed selle linna juurde , olles ühinenud nagu üheks meheks .
07020012	Ja Iisraeli suguharud läkitasid mehi kõigi Benjamini suguvõsade juurde ütlema : ' Milline kuritöö küll teie keskel on sündinud !
07020013	Andke nüüd välja need kõlvatud mehed , kes on Gibeas , ja me surmame nad ning kõrvaldame Iisraelist kurjuse ! ' Aga benjaminlased ei tahtnud kuulata oma vendade , Iisraeli laste häält .
07020014	Ja benjaminlased kogunesid oma linnadest Gibeasse , et minna sõtta Iisraeli laste vastu .
07020015	Ja sel päeval loeti linnadest olevaid benjaminlasi : kakskümmend kuus tuhat meest , mõõgatõmbajat ; peale nende loeti Gibea elanikest seitsesada valitud meest .
07020016	Kogu sellest rahvast olid seitsesada valitud meest vasakukäelised : kõik need lingutasid kivi karvapealt ega eksinud mitte .
07020017	Ja Iisraeli mehi loeti peale benjaminlaste nelisada tuhat mõõgatõmbajat meest ; need kõik olid sõjamehed .
07020018	Ja nad võtsid kätte ja läksid Peetelisse ning küsisid Jumalalt ; Iisraeli lapsed küsisid : ' Kes meist peab esimesena minema sõtta benjaminlaste vastu ? ' Issand vastas : ' Esimesena Juuda ! '
07020019	Ja hommikul võtsid Iisraeli lapsed kätte ning lõid leeri üles Gibea ette .
07020020	Ja Iisraeli mehed läksid sõdima benjaminlaste vastu ; ja Iisraeli mehed seadsid endid tapluseks nende vastu Gibea juures .
07020021	Aga benjaminlased tulid Gibeast välja ja surmasid sel päeval Iisraeli seast kakskümmend kaks tuhat meest .
07020022	Ent rahvas , Iisraeli mehed , kinnitasid endid ja seadsid endid jälle tapluseks paigas , kus nad esimesel päeval olid endid valmis seadnud .
07020023	Ja Iisraeli lapsed läksid üles ja nutsid Issanda ees õhtuni ning küsisid Issandalt , öeldes : ' Kas pean veel minema sõdima oma venna Benjamini poegade vastu ? ' Ja Issand vastas : ' Minge nende vastu ! '
07020024	Ja teisel päeval lähenesid Iisraeli lapsed benjaminlastele .
07020025	Aga benjaminlased tulid teisel päeval Gibeast välja nende vastu ja surmasid Iisraeli laste seast veel kaheksateist tuhat meest ; need kõik olid mõõgatõmbajad .
07020026	Siis läksid üles kõik Iisraeli lapsed , kogu rahvas , ja nad tulid Peetelisse ; nad nutsid ja istusid seal Issanda ees ja paastusid sel päeval õhtuni ning ohverdasid Issanda ees põletus - ja tänuohvreid .
07020027	Ja Iisraeli lapsed küsisid Issandalt , sest Jumala seaduselaegas oli neil päevil seal
07020028	ja Aaroni poja Eleasari poeg Piinehas seisis sel ajal selle ees , ja nad ütlesid : ' Kas pean veel minema sõdima oma venna Benjamini poegade vastu või pean loobuma ? ' Ja Issand vastas : ' Mine , sest homme ma annan nad sinu kätte ! '
07020029	Siis Iisrael asetas varitsejad ümber Gibea .
07020030	Ja Iisraeli lapsed läksid kolmandal päeval benjaminlaste vastu ja seadsid endid Gibea vastu nagu eelmistel kordadel .
07020031	Ja benjaminlased tulid välja rahva vastu , aga nad meelitati linnast eemale ; nagu eelmistelgi kordadel lõid nad alguses rahva hulgast surnuks teede peal , millest üks läheb üles Peetelisse ja teine üle välja Gibeasse , ligi kolmkümmend Iisraeli meest .
07020032	Ja benjaminlased ütlesid : ' Nad on meie ees maha löödud nagu ennegi ! ' Aga Iisraeli lapsed ütlesid : ' Põgenegem ja meelitagem nad linnast eemale maanteedele ! '
07020033	Siis kõik Iisraeli mehed tõusid oma paigast ja seadsid endid valmis Baal-Taamaris , ja Iisraeli varitsejad tormasid oma paigast Gibea ümbrusest .
07020034	Nõnda tuli Gibea ette kümme tuhat valitud meest kogu Iisraelist ja taplus oli kange ; aga benjaminlased ei teadnud , et neile ligineb õnnetus .
07020035	Ja Issand lõi Benjamini Iisraeli ees , ja Iisraeli lapsed hävitasid sel päeval Benjaminist kakskümmend viis tuhat ükssada meest ; need kõik olid mõõgatõmbajad .
07020036	Siis benjaminlased nägid , et nad olid löödud ; ja Iisraeli mehed andsid benjaminlastele maad , sest nad lootsid varitsejate peale , keda nad olid seadnud Gibea vastu .
07020037	Ja varitsejad tõttasid ning tungisid Gibeale kallale ; varitsejad talitasid otsustavalt ja nad lõid mõõgateraga maha kogu linna .
07020038	Ja Iisraeli meestel oli varitsejatega leppemärk : nad lasku linnast suur suitsupilv üles tõusta !
07020039	Kui Iisraeli mehed tapluses pöördusid , benjaminlased olid alguses Iisraeli meestest maha löönud ligi kolmkümmend meest , sest nad mõtlesid : ' Nad on tõesti meie ees maha löödud nagu eelmises tapluses ' ,
07020040	siis hakkas linnast tõusma leppemärk , suitsusammas . Ja kui benjaminlased pöördusid , vaata , siis tõusis kogu linn suitsuna taeva poole .
07020041	Kui Iisraeli mehed pöördusid , siis Benjamini mehed kohkusid , sest nad nägid , et neid oli tabanud õnnetus .
07020042	Nad pöördusid Iisraeli meeste eest kõrbe poole , aga taplus sai nad kätte ; ja need , kes tulid linnadest , hävitasid neid eneste keskel .
07020043	Nad piirasid benjaminlased ümber ja jälitasid neid , tallasid neid maha puhkepaigast kuni vastu Gibead päikesetõusu poole .
07020044	Nõnda langes benjaminlastest kaheksateist tuhat meest ; need kõik olid vaprad mehed .
07020045	Siis nad pöördusid ümber ja põgenesid kõrbe , Rimmoni kalju suunas ; aga Iisraeli lapsed noppisid maanteedelt ülejäänuist veel viis tuhat meest ; ja nad ajasid neid taga kuni Gideomini ja lõid neist maha veel kaks tuhat meest .
07020046	Nõnda oli kõiki sel päeval benjaminlastest langenuid kakskümmend viis tuhat meest , mõõgatõmbajat ; need kõik olid vaprad mehed .
07020047	Ainult kuussada meest pöördus ümber ja põgenes kõrbe , Rimmoni kalju peale ; nad jäid Rimmoni kalju peale neljaks kuuks .
07020048	Aga Iisraeli mehed läksid tagasi benjaminlaste juurde ja lõid need maha mõõgateraga , nii meessoost linlased kui loomad ja kõik , keda tabasid ; nad panid põlema ka kõik linnad , mis ette juhtusid .
07021001	Iisraeli mehed olid Mispas vandunud , öeldes : ' Ükski meist ei anna oma tütart naiseks benjaminlastele ! '
07021002	Kui rahvas tuli Peetelisse , siis nad istusid seal õhtuni Jumala ees , tõstsid häält ja nutsid suurt nuttu
07021003	ning ütlesid : ' Issand , Iisraeli Jumal , mispärast on Iisraelis sündinud see , et täna puudub Iisraelist üks suguharu ? '
07021004	Teisel päeval tõusis rahvas vara ja ehitas sinna altari ning ohverdas põletus - ja tänuohvreid .
07021005	Ja Iisraeli lapsed küsisid : ' Kes kõigist Iisraeli suguharudest ei ole tulnud koos kogudusega Issanda juurde ? ' Sest suur vanne oli pandud selle peale , kes ei tulnud Issanda juurde Mispasse , ja oli öeldud : ' Teda tuleb surmaga karistada ! '
07021006	Ja Iisraeli lapsed kahetsesid oma venda Benjamini ning ütlesid : ' Täna on üks suguharu Iisraelist ära raiutud .
07021007	Kust peaksime leidma naised neile ülejäänutele ? Sest me oleme vandunud Issanda juures , et me ei anna oma tütreist ühtegi neile naisteks . '
07021008	Ja nad küsisid : ' Kas on Iisraeli suguharudest keegi , kes ei ole tulnud Issanda juurde Mispasse ? ' Ja vaata , Gileadi Jaabesist ei olnud ükski tulnud sõjaleeri koguduse juurde .
07021009	Rahvas loeti ära , ja vaata , seal ei olnud ühtegi Gileadi Jaabesi elanikku .
07021010	Siis kogudus läkitas sinna kaksteist tuhat meest vapraist poegadest ja käskis neid , öeldes : ' Minge ja lööge mõõgateraga maha Gileadi Jaabesi elanikud , ka naised ja väetid lapsed !
07021011	Tehke nõnda : kõik meesterahvad ja kõik naised , kes tunnevad meesterahva magatamist , hävitage sootuks ! '
07021012	Nad leidsid Gileadi Jaabesi elanike hulgast nelisada tüdrukut , kes olid neitsid , kes ei olnud meest tunda saanud meesterahvast magatades ; ja nad tõid need leeri Siilosse , mis on Kaananimaal .
07021013	Siis terve kogudus läkitas käskjalad ja käskis rääkida benjaminlastega , kes olid Rimmoni kaljul , ja kuulutada neile rahu .
07021014	Ja benjaminlased tulid siis tagasi ja nad andsid neile naisteks need , kes olid jäetud elama Gileadi Jaabesi naiste hulgast ; aga neist ei jätkunud neile .
07021015	Ja rahvas kahetses Benjamini , sest Issand oli teinud lünga Iisraeli suguharudesse .
07021016	Ja koguduse vanemad ütlesid : ' Kust peaksime leidma naised neile ülejäänutele ? Sest naised on Benjaminist hävitatud . '
07021017	Ja nad ütlesid : ' Benjamini pääsenute omand on ju alles ja Iisraelist ei tohi kustutada ühtegi suguharu .
07021018	Me ise aga ei või anda neile naisi oma tütreist . ' Sest Iisraeli lapsed olid vandunud , öeldes : ' Neetud olgu , kes annab Benjaminile naise ! '
07021019	Siis nad ütlesid : ' Vaata , igal aastal on Issanda püha Siilos , mis on põhja pool Peetelit , päikesetõusu pool Peetelist üles Sekemisse minevat maanteed , ja lõuna pool Leboonat . '
07021020	Ja nad käskisid benjaminlasi , öeldes : ' Minge ja varitsege viinamägedes
07021021	ja vaadake , ja vaata , kui Siilo tütred tulevad ringtantsu tantsima , siis tulge viinamägedest välja ja haarake endile igamees oma naine Siilo tütarde hulgast ja minge Benjamini maale !
07021022	Ja kui nende isad või vennad tulevad meiega riidlema , siis ütleme neile : Olge neile armulised meie pärast , sest me pole sõjas igaühele naist võtnud . Teie ei ole ju ka andnud neid neile , muidu oleksite nüüd ise süüdlased ! '
07021023	Ja benjaminlased tegid nõnda ning võtsid tantsijate hulgast naisi vastavalt oma arvule , röövides need ; siis nad läksid ja tulid tagasi oma pärisosale , ehitasid linnad üles ja elasid neis .
07021024	Siis Iisraeli lapsed läksid sealt ära , igaüks oma suguharu ja suguvõsa juurde ; igaüks läks sealt oma pärisosale .
07021025	Neil päevil ei olnud Iisraelis kuningat : igamees tegi , mis tema enese silmis õige oli .
08001001	Ja neil päevil , kui kohtumõistjad mõistsid kohut , juhtus , et nälg oli maal . Siis läks üks mees Petlemmast Juudamaalt , et võõrana elada Moabi väljadel , tema ja ta naine ja kaks poega .
08001002	Selle mehe nimi oli Elimelek , ta naise nimi Noomi ja ta kahe poja nimed Mahlon ja Kiljon ; nad olid efratlased Petlemmast Juudamaalt , ja nad tulid Moabi väljadele ning jäid sinna .
08001003	Aga Elimelek , Noomi mees , suri , ja Noomi jäi järele oma kahe pojaga .
08001004	Ja need võtsid endile moabi naised : ühe nimi oli Orpa ja teise nimi Rutt ; ja nad elasid seal ligi kümme aastat .
08001005	Siis surid ka mõlemad pojad , Mahlon ja Kiljon , ning naine jäi üksi , ilma oma kahest pojast ja mehest .
08001006	Ta võttis siis oma miniatega kätte ja läks Moabi väljadelt tagasi , sest ta oli Moabi väljadel kuulnud , et Issand oli hoolitsenud oma rahva eest , andes neile leiba .
08001007	Ta läks ära paigast , kus ta oli olnud , ja temaga koos ta kaks miniat . Aga olles teel tagasi Juudamaale ,
08001008	ütles Noomi oma mõlemale miniale : ' Minge , pöörduge kumbki oma ema koju ! Issand tehku teile head , nagu te olete teinud surnuile ja minule !
08001009	Andku teile Issand , et leiaksite varjupaiga kumbki oma mehe kojas ! ' Ja ta suudles neid . Aga nad tõstsid häält ja nutsid
08001010	ning ütlesid temale : ' Ei , me läheme koos sinuga su rahva juurde ! '
08001011	Aga Noomi ütles : ' Minge tagasi , mu tütred ! Miks peaksite tulema koos minuga ? On mul siis veel poegi üsas , et need võiksid saada teile meesteks ?
08001012	Minge tagasi , mu tütred , minge , sest mina olen liiga vana , et minna mehele ! Kui ma ütleksin : Mul on veel lootust , kui ma veel täna öösel saaksin mehele ja sünnitaksin poegigi ,
08001013	kas tahaksite siis oodata , kuni nad suureks saavad ? Kas tahate seni meheleminekust hoiduda ? Ei , mu tütred , mina kannatan tõesti rohkem kui teie , et Issanda käsi mind on tabanud . '
08001014	Aga nemad tõstsid häält ja nutsid veel enam ; Orpa suudles seejärel oma ämma , kuna Rutt jäi tema seltsi .
08001015	Noomi ütles : ' Vaata , su kälis pöördus tagasi oma rahva ja jumalate juurde . Pöördu ka sina oma käliksele järele ! '
08001016	Kuid Rutt vastas : ' Ära käi mulle peale , et ma sind maha jätaksin ja pöörduksin tagasi su juurest , sest kuhu sina lähed , sinna lähen ka mina , ja kuhu sina jääd , sinna jään minagi ! Sinu rahvas on minu rahvas ja sinu Jumal on minu Jumal .
08001017	Kus sina sured , seal tahan ka mina surra ja sinna maetagu mindki ! Issand tehku minuga ükskõik mida , ainult surm lahutagu mind ja sind ! '
08001018	Kui Noomi nägi , et Rutil oli kindel nõu temaga kaasa tulla , siis ta sellest enam ei rääkinud .
08001019	Nii läksid nad mõlemad , kuni jõudsid Petlemma . Ja kui nad Petlemma tulid , siis oli kogu linn nende pärast liikvel ja naised küsisid : ' Kas see on Noomi ? '
08001020	Aga tema vastas neile : ' Ärge hüüdke mind Noomiks , hüüdke mind Maaraks , sest Kõigeväeline on mulle valmistanud palju kibedust !
08001021	Külluses läksin ma ära ja tühje käsi tõi Issand mind tagasi . Miks te hüüate mind Noomiks , sest Issand on tunnistanud minu vastu ja Kõigeväeline on teinud mulle paha ! '
08001022	Nõnda tuli Noomi tagasi ja koos temaga moabi naine Rutt , ta minia , kes tuli ära Moabi väljadelt ; ja nad jõudsid Petlemma odralõikuse alguseks .
08002001	Ja Noomil oli ta mehe sugulane , jõukas mees Elimeleki suguvõsast , Boas nimi .
08002002	Ja moabi naine Rutt ütles Noomile : ' Lase ma lähen põllule ja nopin viljapäid selle järelt , kelle silmis ma armu leian ! ' Ja ta vastas temale : ' Mine , mu tütar ! '
08002003	Ja ta läks ning tuli ja noppis põllul lõikajate järelt ; temale juhtus juhuslikult põlluosa , mis kuulus Boasele , kes oli Elimeleki suguvõsast .
08002004	Ja vaata , Boas tuli Petlemmast ja ütles lõikajaile : ' Issand olgu teiega ! ' Ja nad vastasid temale : ' Issand õnnistagu sind ! '
08002005	Siis Boas küsis oma sulaselt , kes oli pandud lõikajate ülevaatajaks : ' Kelle noorik see on ? '
08002006	Ja sulane , kes oli pandud lõikajate ülevaatajaks , vastas ning ütles : ' See noorik on moabi naine , kes koos Noomiga tuli Moabi väljadelt ;
08002007	ta palus : Luba ma nopin ja kogun parmaste juurest , lõikajate järelt ! Nii ta tuli ja on püsinud hommikust kuni siiani , ta on ainult pisut aega kodus olnud . '
08002008	Siis Boas ütles Rutile : ' Kas kuuled , mu tütar , ära mine teisele põllule noppima ja ära mine ka ära , vaid seltsi siin minu tüdrukutega !
08002009	Hoia oma silmad põllul , mida nad lõikavad , ja käi nende järel ! Ma olen poisse keelanud sinusse puutumast . Ja kui sul on janu , siis mine lähkrite juurde ja joo , mis poisid toovad ! '
08002010	Siis Rutt heitis silmili ja kummardas maani ning ütles temale : ' Miks olen ma su silmis armu leidnud , et sa minust hoolid , kuigi olen võõras ? '
08002011	Ja Boas vastas ning ütles temale : ' Küllap on mulle teada antud kõik , mida sa oma ämmale oled teinud pärast oma mehe surma , ja kuidas sa jätsid maha oma isa ja ema ja oma sünnimaa ja tulid rahva juurde , keda sa enne ei tundnud .
08002012	Issand tasugu su tegu ja täielik palk tulgu sulle Issandalt , Iisraeli Jumalalt , kelle tiibade alla sa oled tulnud varjule ! '
08002013	Ja Rutt ütles : ' Ma olen sinu silmis armu leidnud , mu isand , sest sa oled mind trööstinud ja oled rääkinud oma teenijale meelepäraselt , kuigi ma pole ühegi su teenija vääriline . '
08002014	Söögiajal ütles Boas temale : ' Tule siia ja söö seda leiba ja kasta oma paluke äädikasse ! ' Ja Rutt istus lõikajate kõrvale ja Boas ulatas talle kõrvetatud teri ; ja ta sõi , ta kõht sai täis ja teri jäi ülegi .
08002015	Kui ta tõusis noppima , siis käskis Boas oma poisse , öeldes : ' Noppigu ta ka parmaste vahelt ja te ei tohi teda häbistada !
08002016	Jah , koguni tõmmake temale vihkudest välja ja jätke maha , et ta neid nopiks , ja ärge sõidelge teda ! '
08002017	Nii noppis Rutt põllul kuni õhtuni ja rabas , mis ta oli noppinud , ja sai ligi pool vakka otri .
08002018	Ja ta võttis need ja tuli linna ning ta ämm nägi , mis ta oli noppinud ; siis ta tõi esile ja andis temale selle , mis jäi üle , kui ta kõht oli täis saanud .
08002019	Ja ta ämm ütles temale : ' Kus sa täna noppisid ja kus sa töötasid ? Olgu õnnistatud see , kes sinust hoolis ! ' Siis ta jutustas oma ämmale , kelle juures ta oli töötanud , ja ütles : ' Selle mehe nimi , kelle juures ma täna töötasin , on Boas . '
08002020	Ja Noomi ütles oma miniale : ' Õnnistagu teda Issand , kes pole loobunud oma heldusest elavate ja surnute vastu ! ' Ja Noomi ütles temale : ' See mees on meie lähem sugulane , ta on üks meie suguvõsa lunastajaid . '
08002021	Siis ütles moabi naine Rutt : ' Ta ütles mulle veel : Jää mu sulaste seltsi , kes mul on , seni kui nad on lõpetanud kogu mu lõikuse ! '
08002022	Ja Noomi ütles Rutile , oma miniale : ' See on hea , mu tütar , et sa koos tema tüdrukutega välja lähed , siis ei tülitata sind teisel põllul . '
08002023	Nii jäi Rutt Boase tüdrukute seltsi noppima , kuni lõppes odra - ja nisulõikus ; ja ta elas oma ämma juures .
08003001	Ja ta ämm Noomi ütles temale : ' Mu tütar , kas ma ei peaks otsima sulle varjupaika , et su käsi võiks käia hästi ?
08003002	Ja eks ole nüüd Boas , kelle tüdrukutega sa oled koos olnud , meie sugulane ? Vaata , ta tuulab täna öösel odrareht .
08003003	Pese siis ennast ja võia ennast ning riietu ja mine alla rehealusesse ; aga ära lase , et mees sind märkaks , enne kui ta söömise ja joomise on lõpetanud .
08003004	Aga kui ta heidab magama , siis pane tähele paika , kus ta magab , ja mine tõsta üles ta jalgade kate ja heida magama ; siis ta ütleb sulle , mis sa pead tegema . '
08003005	Ja Rutt vastas temale : ' Ma teen kõik , mis sa mulle ütled . '
08003006	Ja ta läks alla rehealusesse ning tegi kõik nõnda , nagu ta ämm oli käskinud .
08003007	Ja kui Boas oli söönud ja joonud ja ta süda oli rõõmus , siis ta läks magama viljahunniku äärde ; ja Rutt tuli hiljukesi , tõstis üles jalgade katte ning heitis magama .
08003008	Aga keskööl mees võpatas ja pööras end , ja vaata , naine magas ta jalgade juures .
08003009	Ja ta küsis : ' Kes sa oled ? ' Ja naine vastas : ' Mina olen Rutt , su teenija . Laota hõlm oma teenija peale , sest sina oled suguvõsa lunastaja ! '
08003010	Siis ta ütles : ' Õnnistagu sind Issand , mu tütar ! Sa oled nüüd viimaks osutanud oma armastust paremini kui varem , et sa ei ole järele jooksnud noortele meestele , olgu nad vaesed või rikkad .
08003011	Ja nüüd , mu tütar , ära karda ; kõik , mida sa soovid , ma teen sulle , sest mu rahva väravas teab igaüks , et sa oled tubli naine !
08003012	On ju nüüd küll tõsi , et ma olen su suguvõsa lunastaja , aga on ka lunastaja , kes on ligem kui mina .
08003013	Jää selleks ööks siia , ja kui ta hommikul tahab sind lunastada , hea küll , siis lunastagu ! Aga kui ta ei soovi sind lunastada , siis lunastan mina sind , nii tõesti kui Issand elab . Maga hommikuni ! '
08003014	Ja Rutt magas tema jalgade juures hommikuni , aga tõusis enne , kui keegi teist võis tunda ; ja Boas ütles : ' Ärgu saagu teatavaks , et naine on tulnud siia rehealusesse ! '
08003015	Ja ta ütles : ' Anna suurrätik , mis sul üll on , ja hoia see lahti ! ' Ja ta hoidis seda . Siis Boas mõõtis kuus mõõtu otri ja pani temale selga ; ja ta läks linna .
08003016	Ja Rutt tuli oma ämma juurde ning see küsis : ' Kuidas sul läks , mu tütar ? ' Ja ta jutustas temale kõik , mis mees oli temale teinud ,
08003017	ja ütles : ' Ta andis mulle need kuus mõõtu otri , sest ta ütles : Ära mine oma ämma juurde tühje käsi ! '
08003018	Ja ämm ütles : ' Jää siia , mu tütar , kuni sa saad teada , kuidas asi õnnestub , sest see mees ei puhka enne , kui on täna asja toime saatnud ! '
08004001	Ja Boas läks väravasse ning istus seal ; ja vaata , see lunastaja läks mööda , kellest Boas oli rääkinud , ja Boas ütles : ' Tule istu siia , sina , mis su nimi nüüd ongi ! ' Ja see pöördus ning istus .
08004002	Ja Boas võttis kümme meest linna vanemaist ning ütles : ' Istuge siia ! ' Ja need istusid .
08004003	Siis ta ütles lunastajale : ' Noomi , kes tuli tagasi Moabi väljadelt , tahab ära müüa põlluosa , mis kuulus meie vennale Elimelekile .
08004004	Siis ma mõtlesin , et ma teatan sulle ja ütlen : Osta see nende ees , kes siin istuvad , ja mu rahva vanemate ees ! Kui sa tahad lunastada , siis lunasta , aga kui sa ei taha lunastada , siis avalda mulle , et ma teaksin , sest peale sinu pole kedagi , kes võiks lunastada , ja sinu järel olen mina ! ' Ja ta ütles : ' Mina lunastan ! '
08004005	Siis ütles Boas : ' Sel päeval , kui sa ostad Noomilt põllu , ostad sa selle ka moabi naiselt Rutilt , surnu naiselt , surnu nime taastamiseks tema pärisosal . '
08004006	Aga lunastaja ütles : ' Ma ei saa siis seda enesele lunastada , et mitte rikkuda oma pärisosa . Lunasta sina enesele see , mida mina pidin lunastama , sest mina ei saa lunastada ! '
08004007	Vanasti oli Iisraelis vabaksostu ja vahetuse puhul kogu asja kinnituseks seesugune viis : üks tõmbas sandaali jalast ja andis teisele ; see oli Iisraelis tõendiks .
08004008	Ja lunastaja ütles Boasele : ' Osta enesele ! ' ning tõmbas sandaali jalast .
08004009	Siis Boas ütles vanemaile ja kogu rahvale : ' Te olete täna tunnistajad , et ma olen ostnud Noomilt kõik , mis kuulus Elimelekile , ja kõik , mis kuulus Kiljonile ja Mahlonile .
08004010	Ka olen ma moabi naise Ruti , Mahloni naise , ostnud enesele naiseks , et taastada surnu nimi ta pärisosal , et ei kaoks surnu nimi ta vendade hulgast ega ta kodukoha väravast ; te olete täna selle tunnistajad . '
08004011	Ja kogu rahvas , kes oli väravas , samuti vanemad , ütlesid : ' Meie oleme tunnistajad . Issand tehku naine , kes tuleb su kotta , Raaheli ja Lea sarnaseks , kes mõlemad ehitasid Iisraeli koja ! Tee vägevaid tegusid Efratas , tee oma nimi kuulsaks Petlemmas !
08004012	Ja saagu su sugu Peretsi soo sarnaseks , kelle Taamar sünnitas Juudale , seemnest , mille Issand sulle annab sellest noorikust ! '
08004013	Ja Boas võttis Ruti ning see sai tema naiseks ; Boas heitis ta juurde ja Issand andis , et Rutt jäi lapseootele ja tõi poja ilmale .
08004014	Siis ütlesid naised Noomile : ' Kiidetud olgu Issand , kes täna ei jätnud sind lunastajata ! Saagu ta nimi kuulsaks Iisraelis !
08004015	Saagu ta sulle hingejahutajaks ja toitjaks su vanas eas , sest su minia , kes sind armastab , on ta sünnitanud , tema , kes sulle on parem kui seitse poega ! '
08004016	Siis Noomi võttis lapse , pani oma sülle ja sai tema hoidjaks .
08004017	Ja naabrinaised panid temale nime , öeldes : ' Noomile sündinud poeg ! ' Ja nad panid temale nimeks Oobed ; temast sai Taaveti isa Iisai isa .
08004018	Ja need on Peretsi järeltulijad : Peretsile sündis Hesron ;
08004019	Hesronile sündis Raam ja Raamile sündis Amminadab ;
08004020	Amminadabile sündis Nahson ja Nahsonile sündis Salma ;
08004021	Salmale sündis Boas ja Boasele sündis Oobed ;
08004022	Oobedile sündis Iisai ja Iisaile sündis Taavet .
09001001	Oli keegi mees , efratlane , Raamataim-Soofimist Efraimi mäestikust , Elkana nimi , Jerohami poeg , kes oli Elihu poeg , kes oli Tohu poeg , kes oli Suufi poeg .
09001002	Temal oli kaks naist : ühe nimi oli Hanna ja teise nimi oli Peninna ; Peninnal oli lapsi , aga Hanna oli lasteta .
09001003	See mees läks igal aastal oma linnast kummardama ja ohverdama vägede Issandale Siilos ; seal olid Issanda preestriteks kaks Eeli poega , Hofni ja Piinehas .
09001004	Ohverdamispäeval andis Elkana oma naisele Peninnale ja kõigile ta poegadele ja tütardele ohvrilihatükke .
09001005	Aga Hannale andis ta ühe nähtava osa , sest ta armastas Hannat , kuigi Issand oli sulgenud tema lapsekoja .
09001006	Ja teine naine , Peninna , solvas teda ka väga , et ta tunneks ennast alandatuna , sellepärast et Issand oli sulgenud ta lapsekoja .
09001007	Ja nõnda sündis aastast aastasse ; iga kord , kui ta läks üles Issanda kotta , solvas Peninna teda nõnda , et ta nuttis ega söönud .
09001008	Siis küsis temalt ta mees Elkana : ' Hanna , miks sa nutad ja miks sa ei söö ? Miks su süda on kurb ? Kas ma pole sulle parem kui kümme poega ? '
09001009	Ükskord pärast söömist ja joomist Siilos , kui preester Eeli istus istmel Issanda templi uksesamba juures , tõusis Hanna üles ,
09001010	ja olles hinges kibestunud , palvetas ta Issanda poole ja nuttis väga .
09001011	Ja ta andis tõotuse ning ütles : ' Vägede Issand , kui sa tõesti vaatad oma teenija viletsusele ja mõtled minule ega unusta oma teenijat , vaid annad oma teenijale meessoost järglase , siis ma annan tema Issandale kogu ta eluajaks ja habemenuga ei puuduta ta pead ! '
09001012	Ja kui ta nõnda Issanda ees kaua palvetas , pani Eeli tähele ta suud ,
09001013	sest Hanna kõneles südames , üksnes ta huuled liikusid ja ta häält ei olnud kuulda ; aga Eeli arvas , et ta oli joobnud .
09001014	Ja Eeli ütles temale : ' Kui kaua sa tahad olla joobnud ? Lase enesest vein haihtuda ! '
09001015	Aga Hanna vastas ning ütles : ' Ei , mu isand , ma olen vaimult rõhutud naine ; veini ega vägijooki ei ole ma joonud , vaid ma olen oma hinge Issanda ees välja valanud .
09001016	Ära pea oma teenijat kõlvatuks naiseks , sellepärast et ma nii kaua kõnelesin oma suurtest soovidest ja meelekibedusest ! '
09001017	Ja Eeli vastas ning ütles : ' Mine rahuga , küll Iisraeli Jumal täidab su palve , mis sa temalt palusid ! '
09001018	Ja tema ütles : ' Leidku su teenija armu su silmis ! ' Siis läks naine oma teed ja sõi , ja ta nägu ei olnud enam kurb .
09001019	Ja nad tõusid hommikul vara ning kummardasid Issanda ees ; siis nad läksid tagasi ja jõudsid koju Raamasse ; Elkana ühtis oma naise Hannaga ja Issand pidas teda meeles .
09001020	Ja Hanna jäi lapseootele ning pärast päevade möödumist tõi ta ilmale poja ja pani temale nimeks Saamuel . ' Sest ma palusin teda Issandalt , ' ütles Hanna .
09001021	Kui siis mees Elkana ja kogu ta pere läks Issandale ohverdama iga-aastast ohvrit ja oma tõotust ,
09001022	Hanna ei läinud , sest ta ütles oma mehele : ' Alles siis , kui poiss on võõrutatud , viin ma tema , et ta võiks ilmuda Issanda palge ette ja jääda sinna igavesti . '
09001023	Ja ta mees Elkana ütles temale : ' Tee , nagu su silmis hea on , jää koju , kuni sa tema oled võõrutanud ; Issand ainult kinnitagu oma sõna ! ' Ja naine jäi koju ning imetas oma poega , kuni ta tema võõrutas .
09001024	Ja ta viis tema enesega üles , kui ta tema oli võõrutanud , koos kolme härjavärsi , poole vaka jahu ja kruusi veiniga ; ta viis tema Issanda kotta Siilosse , kuigi poiss oli alles nooruke .
09001025	Ja nad tapsid härjavärsi ning tõid poisi Eeli juurde .
09001026	Ja Hanna ütles : ' Oh , mu isand ! Nii tõesti kui sa elad , mu isand , olen mina see naine , kes seisis siin su juures Issandat paludes .
09001027	Selle poisi pärast ma palusin ja Issand andis mulle mu palve peale , mida ma temalt palusin .
09001028	Seepärast annan minagi tema Issandale : kõigiks oma elupäeviks olgu ta antud Issandale ! ' Ja Saamuel kummardas seal Issandat .
09002001	Ja Hanna palvetas ning ütles : ' Mu süda rõõmutseb Issandas , Issandas üleneb mu sarv kõrgele . Mu suu on laialt lahti mu vaenlaste vastu , sest ma olen rõõmus sinu abi pärast .
09002002	Ükski pole nii püha kui Issand , sest ei ole muud kui sina , ükski pole kalju nagu meie Jumal .
09002003	Ärge rääkige üha nii kõrgilt ärgu tulgu ülbust teie suudest ! Sest Issand on kõikteadja Jumal ja tema uurib tegusid .
09002004	Kangelaste ammud murtakse katki , aga komistajad vöötavad endid jõuga .
09002005	Küllastunud kauplevad endid leiva eest , aga näljastel lõpeb nälg . Sigimatu sünnitab seitse last , aga lasterikas närbub .
09002006	Issand surmab ja teeb elavaks , viib alla hauda ja toob jälle üles .
09002007	Issand teeb vaeseks ja teeb rikkaks , tema alandab , aga ülendab ka .
09002008	Tema tõstab tähtsusetu põrmust , tema ülendab viletsa tuhaasemelt , pannes neid istuma õilsate juurde ja lastes neid pärida aujärgi . Sest Issanda päralt on maa toed ja nende peale on ta seadnud maailma .
09002009	Tema hoiab oma vagade jalgu , aga õelad peavad pimeduses vaikima , sest ükski ei saa võimust omast jõust .
09002010	Issanda vastu riidlejad kohkuvad , taevast müristab Kõigekõrgem . Issand mõistab kohut maailma äärtele , annab rammu oma kuningale ja ülendab oma võitu sarve . '
09002011	Siis Elkana läks koju Raamasse , aga poiss teenis Issandat preester Eeli juhatusel .
09002012	Aga Eeli pojad olid kõlvatud , nad ei tahtnud tunnustada Issandat
09002013	ega seda , mis preestril oli õigus rahvalt saada . Iga kord , kui keegi ohvrit ohverdas , tuli preestri sulane liha keetmise ajal , kolmeharuline kahvel käes ,
09002014	ja pistis selle katlasse või keedupotti või patta või anumasse - kõik , mis kahvel üles tõi , võttis preester enesele ; nõnda talitasid nad kõigi Iisraeli lastega , kes tulid sinna Siilosse .
09002015	Nõndasamuti tuli enne rasva põletamist preestri sulane ja ütles mehele , kes ohverdas : ' Anna liha preestrile küpsetamiseks ! Sest tema ei taha sinult keedetud liha , vaid tahab toorest . '
09002016	Kui mees temale ütles : ' Põletatagu enne rasv , nagu peab põletama , ja võta siis enesele , nagu su hing himustab ! ' , siis ta vastas : ' Anna aga nüüd ! Ja kui mitte , siis ma võtan vägisi ! '
09002017	Seepärast oli noorte meeste patt Issanda ees väga suur , sest inimesed hakkasid Issanda roaohvrit halvustama .
09002018	Aga Saamuel teenis Issanda ees , kuigi oli nooruke , riietatud linasesse õlarüüsse .
09002019	Ja ta ema valmistas temale väikese ülekuue ning viis selle temale igal aastal , kui ta läks oma mehega iga-aastast ohvrit ohverdama .
09002020	Ja Eeli õnnistas Elkanat ja tema naist ning ütles : ' Issand andku sulle sellest naisest järeltulijaid palutu asemele , kelle ta oli palunud Issandale ! ' Siis nad läksid taas oma kodupaika .
09002021	Ja Issand kandis hoolt Hanna eest , nii et ta jäi lapseootele ja tõi ilmale veel kolm poega ja kaks tütart . Aga poiss Saamuel kasvas üles Issanda juures .
09002022	Eeli oli aga väga vana ja pidi kuulma kõike , mida ta pojad tegid kogu Iisraelile ja kuidas nad magasid naistega , kes olid teenistuses kogudusetelgi juures .
09002023	Ta ütles neile : ' Miks te teete niisuguseid asju , neid halbu asju , millest ma kogu sellelt rahvalt kuulen ?
09002024	Ei , mitte nõnda , mu pojad ! Ei ole head need kuuldused , mida ma kuulen Issanda rahvast levitavat .
09002025	Kui inimene teeb pattu inimese vastu , siis on Jumal temale vahemeheks ; aga kui inimene teeb pattu Jumala vastu , kes võiks siis olla temale vahemeheks ? ' Aga nemad ei kuulanud oma isa häält , sest Issand soovis neid surmata .
09002026	Aga poiss Saamuel edenes kasvus ja meeldivuses niihästi Issanda kui inimeste juures .
09002027	Ja Eeli juurde tuli üks jumalamees ning ütles temale : ' Nõnda ütleb Issand : Eks ma ole ennast su isa soole selgesti ilmutanud , kui nad alles olid Egiptuses vaarao koja võimuses ?
09002028	Mina valisin tema kõigist Iisraeli suguharudest enesele preestriks , et ta ohverdaks mu altaril , põletaks suitsutusrohtu , kannaks mu palge ees õlarüüd ; ja ma andsin su isa soole kõik Iisraeli laste tuleohvrid .
09002029	Mispärast te halvustate mu tapa - ja roaohvreid , mis ma oma elamus olen seadnud ? Sa austad oma poegi rohkem kui mind , et te endid nuumate parimaga kõigist mu Iisraeli rahva roaohvreist !
09002030	Sellepärast ütleb Issand , Iisraeli Jumal : Mina olen tõesti öelnud : Sinu sugu ja su isa sugu peavad igavesti elama minu ees ! Aga nüüd ütleb Issand : Jäägu see minust kaugele ! Sest kes austab mind , seda austan mina , ja kes mind põlgab , saab põlatavaks .
09002031	Vaata , päevad tulevad ja ma raiun ära sinu käsivarre ja su isa soo käsivarre , nõnda et ükski su soos ei ela vanaks .
09002032	Ja sa saad näha mu elamut kitsikuses , kõige selle eest , mis ta Iisraelile head pidi tegema . Ja ükski su soos ei ela iial vanaks .
09002033	Aga ma ei hävita sul mitte kõiki oma altari juurest , et mitte kustutada su silmi ja rammestada su hinge , kuid enamik sinu soost peab surema meheeas !
09002034	Ja sulle olgu tähiseks see , mis juhtub su mõlema pojaga , Hofni ja Piinehasiga : mõlemad surevad samal päeval !
09002035	Aga ma lasen enesele tõusta ühe ustava preestri , kes teeb mu südame ja hinge järgi ; ja mina ehitan temale kindla koja , et ta saaks alaliselt elada mu võitu ees .
09002036	Ja igaüks , kes su soost järele jääb , tuleb teda kummardama hõbetüki ja leivakakukese pärast ning ütleb : ' Võta mind ometi mõnesse preestriteenistusse , et saaksin süüa palukese leiba ! ' '
09003001	Ja poiss Saamuel teenis Issandat Eeli juhatusel ; Issanda sõna oli neil päevil haruldane , nägemused ei olnud sagedased .
09003002	Aga kord kui Eeli , kelle silmad hakkasid tuhmiks jääma , nõnda et ta enam ei näinud , magas oma asemel ,
09003003	kui Jumala lamp ei olnud veel kustunud ja Saamuel magas Issanda templis , seal , kus oli Jumala laegas ,
09003004	hüüdis Issand Saamueli . Ja tema vastas : ' Siin ma olen ! '
09003005	Ja ta jooksis Eeli juurde ning ütles : ' Siin ma olen , sest sa ju hüüdsid mind ! ' Aga tema vastas : ' Mina pole sind hüüdnud . Mine tagasi , heida magama ! ' Ja ta läks ning heitis magama .
09003006	Aga Issand hüüdis jälle : ' Saamuel ! ' Ja Saamuel tõusis ning läks Eeli juurde ja ütles : ' Siin ma olen , sest sa ju hüüdsid mind ! ' Aga tema vastas : ' Mina pole sind hüüdnud , mu poeg . Mine tagasi , heida magama ! '
09003007	Aga Saamuel ei tundnud veel Issandat ja Issanda sõna ei olnud temale veel ilmutatud .
09003008	Ja Issand hüüdis Saamueli veel kolmandat korda . Ja ta tõusis ning läks Eeli juurde ja ütles : ' Siin ma olen , sest sa ju hüüdsid mind ! ' Siis Eeli mõistis , et Issand oli hüüdnud poissi .
09003009	Ja Eeli ütles Saamuelile : ' Mine heida magama , ja kui sind hüütakse , siis ütle : Issand , räägi , sest su sulane kuuleb ! '
09003010	Ja Issand tuli ning seisis ja hüüdis nagu eelmistel kordadel : ' Saamuel ! Saamuel ! ' Ja Saamuel vastas : ' Räägi , sest su sulane kuuleb ! '
09003011	Ja Issand ütles Saamuelile : ' Vaata , mina teen Iisraelis midagi , mis igaühel , kes sellest kuuleb , paneb mõlemad kõrvad kumisema .
09003012	Sel päeval tahan ma Eelile tõeks teha kõik , mis ma tema soo kohta olen rääkinud , algusest lõpuni .
09003013	Ma olen ju talle kuulutanud , et ma mõistan igavesti kohut tema soo üle patu pärast , sest kuigi ta teadis , et ta pojad olid tõmmanud eneste peale needuse , ei ohjeldanud ta neid mitte .
09003014	Ja seepärast olen ma vandunud Eeli soole : Iialgi ei lepitata Eeli soo pattu , ei tapa - ega roaohvriga ! '
09003015	Saamuel magas hommikuni ja avas alles siis Issanda koja uksed ; aga Saamuel kartis jutustada nägemust Eelile .
09003016	Siis Eeli hüüdis Saamueli ja ütles : ' Saamuel , mu poeg ! ' Ja see vastas : ' Siin ma olen ! '
09003017	Ja Eeli küsis : ' Mis asi see oli , mis ta sulle rääkis ? Ära ometi minu ees salga ! Issand tehku sinuga seda ja teist , kui sa minu ees midagi salgad kõigest sellest , mis ta sulle rääkis ! '
09003018	Siis jutustas Saamuel temale kõik ega salanud tema ees midagi . Ja Eeli ütles : ' Tema on Issand , tehku tema , mis ta silmis hea on ! '
09003019	Ja Saamuel kasvas ning Issand oli temaga ega lasknud ainsatki oma sõna tühja minna .
09003020	Ja kogu Iisrael Daanist kuni Beer-Sebani sai teada , et Saamuelist oli saanud ustav Issanda prohvet .
09003021	Ja Issand näitas ennast edaspidigi Siilos , sest Issand ilmutas ennast Siilos Saamuelile Issanda sõna läbi .
09004001	Ja Saamueli sõna tuli kogu Iisraeli kätte . Ja Iisrael läks sõtta vilistite vastu ; nad lõid leeri üles Eben-Eeseri juurde ja vilistid olid asunud leeri Afekasse .
09004002	Ja vilistid seadsid endid tapluseks Iisraeli vastu : aga kui taplus oli levinud , siis oli Iisrael mahalöödult vilistite ees ; need lõid võitlusväljal maha ligi neli tuhat meest .
09004003	Kui rahvas tuli leeri , siis ütlesid Iisraeli vanemad : ' Mispärast laskis Issand meid täna vilistitel maha lüüa ? Võtkem eneste juurde Issanda seaduselaegas Siilost , et ta tuleks meie keskele ja päästaks meid meie vaenlaste käest ! '
09004004	Siis rahvas läkitas mehed Siilosse ja need tõid sealt ära keerubitel istuva vägede Issanda seaduselaeka ; ja seal olid mõlemad Eeli pojad , Hofni ja Piinehas , Jumala seaduselaeka juures .
09004005	Ja kui Issanda seaduselaegas jõudis leeri , siis tõstis kogu Iisrael valju rõõmukisa , nõnda et maa kõmas .
09004006	Aga kui vilistid kuulsid hõiskamise kära , siis nad küsisid : ' Mis suur hõiskamise kära see on heebrealaste leeris ? ' Ja nad said teada , et Issanda laegas oli tulnud leeri .
09004007	Siis vilistid kartsid , sest nad ütlesid : ' Jumalad on tulnud leeri ! ' Ja nad ütlesid : ' Häda meile , sest seesugust ei ole iialgi varem juhtunud !
09004008	Häda meile ! Kes päästab meid nende vägevate jumalate käest ? Need on need jumalad , kes lõid Egiptust kõiksugu nuhtlustega kõrbes .
09004009	Kinnitage endid ja olge mehed , te vilistid , et te ei peaks teenima heebrealasi , nagu nemad teenisid teid ! Olge mehed ja sõdige ! '
09004010	Ja vilistid sõdisid ning Iisraeli löödi , nõnda et nad põgenesid igamees oma telki ; ja kaotus oli väga suur , sest Iisraelist langes kolmkümmend tuhat jalameest .
09004011	Ja Jumala laegas võeti ära ning mõlemad Eeli pojad , Hofni ja Piinehas , said surma .
09004012	Aga keegi benjaminlane jooksis lahingust ära ja tuli selsamal päeval Siilosse , riided lõhki käristatud ja mulda pea peal .
09004013	Ja kui ta tuli , vaata , siis istus Eeli istmel tee kõrval valvates , sest ta süda värises Jumala laeka pärast ; ja kui mees jõudis linna kuulutama , siis kisendas kogu linn .
09004014	Kui Eeli kuulis kisendushäält , siis ta küsis : ' Mis kära see on ? ' Siis ruttas mees ja tuli ning jutustas Eelile .
09004015	Eeli oli üheksakümmend kaheksa aastat vana ja ta silmad olid tuhmid , nõnda et ta enam ei näinud .
09004016	Ja mees ütles Eelile : ' Mina olen lahingust tulija . Ma põgenesin täna lahingust . ' Ja tema küsis : ' Kuidas oli lugu , mu poeg ? '
09004017	Siis kostis sõnumitooja ja ütles : ' Iisrael põgenes vilistite eest ja rahva kaotuski on suur . Ka su mõlemad pojad , Hofni ja Piinehas , on surnud ning Jumala laegas on ära võetud . '
09004018	Ja sündis , kui ta Jumala laegast nimetas , et Eeli kukkus istmelt värava kõrval tagurpidi , murdis oma kaela ja suri , sest mees oli vana ja raske ; ta oli Iisraelile kohut mõistnud nelikümmend aastat .
09004019	Ja tema minia , Piinehasi naine , oli viimaseid päevi lapseootel ; kui ta kuulis seda sõnumit , et Jumala laegas oli ära võetud ja ta äi ja mees surnud , siis ta varises kokku ja sünnitas , sest temale tulid sünnitusvaevad .
09004020	Ja otse ta suremise ajal ütlesid naised , kes seisid ta juures : ' Ära karda , sest sa oled sünnitanud poja ! ' Aga tema ei vastanud ega pannud tähelegi ,
09004021	vaid pani poeglapsele nimeks Iikabod , et öelda : ' Au on Iisraelist lahkunud ' , sellepärast et Jumala laegas oli ära võetud , ning oma äia ja mehe pärast .
09004022	Ja ta ütles : ' Au on Iisraelist lahkunud , sest Jumala laegas on ära võetud . '
09005001	Kui vilistid olid võtnud Jumala laeka , viisid nad selle Eben-Eeserist Asdodisse .
09005002	Ja vilistid võtsid Jumala laeka ning viisid selle Daagoni kotta ja asetasid Daagoni kõrvale .
09005003	Kui asdodlased teisel päeval vara üles tõusid , vaata , siis lamas Daagon silmili maas Issanda laeka ees . Nad võtsid Daagoni ja panid selle ta paika .
09005004	Kui nad järgmisel päeval hommikul vara üles tõusid , vaata , siis lamas Daagon silmili maas Issanda laeka ees , ja Daagoni pea ja mõlemad käelabad olid äraraiutuina lävel , üksnes Daagoni keha oli järele jäänud .
09005005	Sellepärast ei astu Asdodis kuni tänapäevani Daagoni preestrid ega ükski Daagoni kotta mineja Daagoni koja lävele .
09005006	Ja Issanda käsi oli raskesti asdodlaste peal , ta laastas neid ja lõi pärasoolepaisetega Asdodit ja selle maa-alasid .
09005007	Kui Asdodi mehed nägid , kuidas lugu oli , siis nad ütlesid : ' Ärgu jäägu Iisraeli Jumala laegas meie juurde , sest tema käsi on meie ja meie jumala Daagoni vastu vali ! '
09005008	Ja nad läkitasid sõna ning kogusid kõik vilistite vürstid eneste juurde ja küsisid : ' Mida peaksime tegema Iisraeli Jumala laekaga ? ' Ja nad vastasid : ' Viidagu Iisraeli Jumala laegas Gatti ! ' Ja nad viisid Iisraeli Jumala laeka sinna .
09005009	Aga pärast seda , kui nad selle olid sinna viinud , tabas Issanda käsi linna väga suure jahmatusega : ta lõi linna inimesi , niihästi pisikesi kui suuri , nõnda et neile tekkisid pärasoolepaised .
09005010	Siis nad läkitasid Jumala laeka Ekronisse ; aga kui Jumala laegas jõudis Ekronisse , kisendasid ekronlased , öeldes : ' Nad on toonud Iisraeli Jumala laeka minu juurde , surmama mind ja mu rahvast ! '
09005011	Ja nad läkitasid sõna ning kogusid kõik vilistite vürstid ja ütlesid : ' Saatke ära Iisraeli Jumala laegas , et see saaks tagasi oma paika ega tapaks mind ja mu rahvast ! ' Sest kogu linnas oli surmahirm , Jumala käsi oli seal väga ränk .
09005012	Neid inimesi , kes ei surnud , löödi pärasoolepaisetega ; linna hädakisa aga tõusis taevani .
09006001	Ja Issanda laegas oli vilistite väljadel seitse kuud .
09006002	Ja vilistid kutsusid kokku preestrid ja ennustajad , öeldes : ' Mida peaksime tegema Issanda laekaga ? Õpetage meid , kuidas saaksime selle koju läkitada ? '
09006003	Ja need ütlesid : ' Kui te Iisraeli Jumala laeka ära saadate , siis ärge saatke seda tühjalt , sest te peate temale kindlasti tasuma süüohvri ; siis te saate terveks ja saate teada , miks tema käsi ei lahku ! '
09006004	Kui vilistid küsisid : ' Milline on see süüohver , mida me temale peame tasuma ? ' , siis nad vastasid : ' Vilistite vürstide arvu järgi viis kuldpaiset ja viis kuldhiirt , sest sama nuhtlus on olnud kõigil , ka teie vürstidel .
09006005	Valmistage siis kujud oma veripaisetest ja kujud hiirtest , kes maad hävitavad , ja andke au Iisraeli Jumalale ! Vahest ta kergendab oma kätt , mis on teie peal , ja teie jumalate ja teie maa peal !
09006006	Sest miks teete oma südamed kõvaks , nagu egiptlased ja vaarao tegid oma südamed kõvaks ? Eks olnud nõnda , et kui ta näitas neile oma jõudu , siis nad lasksid Iisraeli lapsed minema ja need tulid ära ?
09006007	Võtke ja seadke nüüd valmis üks uus vanker ja võtke kaks imetajat lehma , kelle peal veel iket ei ole olnud , ja rakendage lehmad vankri ette , aga vasikad nende järelt viige koju !
09006008	Siis võtke Issanda laegas ja pange see vankrile ; need kuldasjad , mis te temale süüohvriks tasute , asetage selle kõrvale karpi ; siis saatke see minema , et see ära läheks !
09006009	Seejärel vaadake : kui ta läheb oma kodukandi poole , üles Beet-Semesisse , siis on tema meile seda suurt kurja teinud ; aga kui mitte , siis teame , et tema käsi pole meisse puutunud , vaid see oli juhus , mis meid tabas . '
09006010	Ja mehed tegid nõnda : võtsid kaks imetajat lehma ja rakendasid vankri ette , aga nende vasikad nad sulgesid koju .
09006011	Ja nad asetasid vankrile Issanda laeka , karbi , kuldhiired ja oma paisete kujud .
09006012	Siis läksid lehmad otseteed Beet-Semesi poole , käies üha sedasama maanteed , ise ammudes ; nad ei pöördunud ei paremale ega vasakule , ja vilistite vürstid käisid nende järel kuni Beet-Semesini .
09006013	Beet-Semesis oldi parajasti orus nisu lõikamas . Kui nad oma silmad üles tõstsid , siis nägid nad laegast ja rõõmustasid seda nähes .
09006014	Vanker tuli aga beetsemeslase Joosua põllule ja jäi sinna seisma ; ja seal oli suur kivi . Siis nad lõhkusid vankripuud ja ohverdasid lehmad Issandale põletusohvriks .
09006015	Leviidid olid maha tõstnud Issanda laeka ja selle juures oleva karbi , milles olid kuldasjad , ja pannud suure kivi peale . Ja Beet-Semesi mehed ohverdasid sel päeval Issandale põletusohvreid ja tapsid tapaohvreid .
09006016	Ja kui need viis vilistite vürsti olid seda näinud , siis nad läksid selsamal päeval tagasi Ekronisse .
09006017	Ja need olid need kuldpaised , mis vilistid tasusid Issandale süüohvriks : Asdodi eest üks , Assa eest üks , Askeloni eest üks , Gati eest üks , Ekroni eest üks .
09006018	Ja kuldhiiri oli vastavalt nende viie vürsti kõigi vilistite linnade arvule , kindlustatud linnadest kuni lahtiste küladeni ja kuni suure kivini , mille peale nad asetasid Issanda laeka ; see on tänapäevani alles beetsemeslase Joosua põllul .
09006019	Aga Beet-Semesi mehi löödi maha , sest nad olid vaadanud Issanda laekasse ; ja ta lõi rahvast maha viiskümmend tuhat ja seitsekümmend meest . Ja rahvas leinas , et Issand oli löönud rahvast nii suure löögiga .
09006020	Ja Beet-Semesi mehed ütlesid : ' Kes suudaks seista Issanda , selle püha Jumala ees ? Kelle juurde peaks ta meie juurest minema ? '
09006021	Ja nad läkitasid käskjalad ütlema Kirjat-Jearimi elanikele : ' Vilistid on Issanda laeka tagasi toonud , tulge alla ja viige see eneste juurde ! '
09007001	Ja Kirjat-Jearimi mehed tulid ning viisid ära Issanda laeka ja tõid selle künkale Abinadabi kotta , ja nad pühitsesid tema poja Eleasari Issanda laegast hoidma .
09007002	Sellest päevast , kui laegas jäi Kirjat-Jearimi , möödus palju aega , möödus kakskümmend aastat ; ja kogu Iisraeli sugu ohkas Issanda järel käies .
09007003	Aga Saamuel rääkis kogu Iisraeli soole , öeldes : ' Kui te kõigest südamest tahate pöörduda Issanda poole , siis kõrvaldage oma keskelt võõrad jumalad ja astarted , valmistage oma südamed Issandale ja teenige üksnes teda , siis ta päästab teid vilistite käest ! '
09007004	Siis Iisraeli lapsed kõrvaldasid baalid ja astarted ning teenisid üksnes Issandat .
09007005	Ja Saamuel ütles : ' Koguge terve Iisrael Mispasse , siis ma palun teie eest Issandat ! '
09007006	Siis nad kogunesid Mispasse , ammutasid vett ja valasid Issanda ette , ja nad paastusid sel päeval ; nad ütlesid seal : ' Me oleme Issanda vastu pattu teinud ! ' Ja Saamuel mõistis Mispas kohut Iisraeli lastele .
09007007	Aga kui vilistid kuulsid , et Iisraeli lapsed olid kogunenud Mispasse , siis tulid vilistite vürstid üles Iisraeli vastu ; ja kui Iisraeli lapsed seda kuulsid , siis tundsid nad hirmu vilistite ees .
09007008	Ja Iisraeli lapsed ütlesid Saamuelile : ' Ära lakka kisendamast meie pärast Issanda , meie Jumala poole , et ta meid päästaks vilistite käest ! '
09007009	Siis Saamuel võttis ühe piimatalle ja ohverdas selle täielikuks põletusohvriks Issandale ; ja Saamuel kisendas Iisraeli pärast Issanda poole ning Issand vastas temale .
09007010	Ja kui Saamuel ohverdas põletusohvrit , lähenesid vilistid , et sõdida Iisraeli vastu ; aga Issand müristas sel päeval valju mürinaga vilistite kohal ja viis nad segadusse ; ja neid löödi maha Iisraeli ees .
09007011	Ja Iisraeli mehed läksid Mispast välja ning ajasid vilisteid taga ja lõid nad kuni allapoole Beet-Kaari .
09007012	Siis võttis Saamuel ühe kivi ning asetas Mispa ja Seeni vahele , pani sellele nimeks Eben-Eeser ja ütles : ' Siiani on Issand meid aidanud ! '
09007013	Nõnda alistati vilistid ja nad ei tulnud enam Iisraeli maa-alale ; ja Issanda käsi oli vilistite vastu kogu Saamueli eluaja .
09007014	Ja need linnad , mis vilistid olid Iisraelilt ära võtnud , said tagasi Iisraelile Ekronist kuni Gatini , nõndasamuti vabastas Iisrael ka nende maa-alad vilistite käest . Rahu oli ka Iisraeli ja emorlaste vahel .
09007015	Ja Saamuel mõistis Iisraelile kohut kogu oma eluaja .
09007016	Ta käis igal aastal ringi Peetelis , Gilgalis ja Mispas ja mõistis Iisraelile kohut kõigis neis paigus .
09007017	Siis ta tuli tagasi Raamasse , sest seal oli ta kodu ja seal ta mõistis Iisraelile kohut ja sinna ta ehitas altari Issandale .
09008001	Kui Saamuel jäi vanaks , siis pani ta oma pojad Iisraelile kohtumõistjaiks .
09008002	Tema esmasündinud poja nimi oli Joel ja tema teise poja nimi oli Abija ; nad olid kohtumõistjaiks Beer-Sebas .
09008003	Aga ta pojad ei käinud tema teedel , vaid ajasid kasu taga ja võtsid meelehead ning väänasid õigust .
09008004	Siis kogunesid kõik Iisraeli vanemad ja tulid Saamueli juurde Raamasse
09008005	ning ütlesid temale : ' Vaata , sa oled jäänud vanaks ja su pojad ei käi su teedel . Pane nüüd meile kohut mõistma kuningas , nagu on kõigil rahvail ! '
09008006	Aga see kõne oli Saamueli silmis paha , kui nad ütlesid : ' Anna meile kuningas , kes meile kohut mõistaks ! ' Ja Saamuel palus Issandat .
09008007	Ja Issand ütles Saamuelile : ' Kuule rahva häält kõiges , mida nad sulle ütlevad , sest nad ei põlga sind , vaid nad põlgavad mind kui oma kuningat !
09008008	Nõnda nagu on kõik need teod , mis nad on teinud alates päevast , kui ma tõin nad ära Egiptusest , kuni tänapäevani , jättes mind maha ja teenides teisi jumalaid , nõnda nad teevad ka sinule .
09008009	Aga nüüd kuule nende häält ! Hoiata neid ainult tõsiselt ja kuuluta neile selle kuninga õigust , kes hakkab nende üle valitsema ! '
09008010	Ja Saamuel kõneles kõik Issanda sõnad rahvale , kes nõudis temalt kuningat .
09008011	Ta ütles : ' Niisugune on selle kuninga õigus , kes hakkab teie üle valitsema : ta võtab teie pojad ning paneb nad oma sõjavankrite peale ja ratsahobuste selga või laseb neid joosta oma sõjavankri ees ;
09008012	ta paneb neist enesele tuhandepealikuid ja viiekümnepealikuid ; ta paneb neid kündma tema kündi ja lõikama tema lõikust ning valmistama temale sõjariistu ja vankrivarustust ;
09008013	ta võtab teie tütred salvisegajaiks , keetjaiks ja küpsetajaiks ;
09008014	ta võtab teie parimad põllud , viinamäed ja õlipuud ning annab oma sulastele ;
09008015	ta võtab kümnist teie viljapõldudelt ja viinamägedelt ning annab oma hoovkondlastele ja sulastele ;
09008016	ta võtab teie sulased ja teenijad ja parimad noored mehed , nõndasamuti teie eeslid , ja paneb oma tööle ;
09008017	ta võtab kümnist teie lammastest ja kitsedest ning te peate olema temale sulasteks .
09008018	Ja kui te siis kisendate oma kuninga pärast , kelle te enestele olete valinud , siis Issand ei vasta teile . '
09008019	Aga rahvas tõrkus kuulmast Saamueli häält ja nad ütlesid : ' Ei ! Meil peab olema kuningas ,
09008020	et meiegi oleksime nagu kõik muud rahvad , et meie kuningas meile kohut mõistaks , meie ees välja läheks ja meie võitlusi võitleks ! '
09008021	Kui Saamuel kuulis rahva kõiki sõnu , kordas ta neid Issanda kõrva ees .
09008022	Aga Issand ütles Saamuelile : ' Kuule nende häält ja pane neile kuningas ! ' Siis Saamuel ütles Iisraeli meestele : ' Minge igaüks oma linna ! '
09009001	Benjaminist oli jõukas mees Kiis , kes oli Abieli poeg , kes oli Serori poeg , kes oli Bekorati poeg , kes oli benjaminlase Afiahi poeg .
09009002	Ja temal oli poeg Saul , kes oli noor ja ilus . Ei olnud Iisraeli lastest ükski temast ilusam , ta oli peajagu pikem kui kõik muu rahvas .
09009003	Kord olid Kiisi , Sauli isa emaeeslid kadunud ja Kiis ütles oma pojale Saulile : ' Võta nüüd üks teenritest enesega kaasa ja võta kätte , mine otsi emaeeslid üles ! '
09009004	Nad käisid siis läbi Efraimi mäestiku ja käisid läbi Saalisa maa , aga nad ei leidnud ; ja nad käisid läbi Saalimi maa , kuid eesleid ei olnud ; siis nad käisid läbi Benjamini maa , aga nad ei leidnud .
09009005	Kui nad jõudsid Suufi maale , ütles Saul oma teenrile , kes oli koos temaga : ' Tule , lähme tagasi , viimaks mu isa ei hooligi enam emaeeslitest , vaid on mures meie pärast ! '
09009006	Aga see vastas temale : ' Vaata nüüd , selles linnas on üks jumalamees , ja ta on auväärt mees : kõik , mis ta räägib , läheb tõesti täide . Lähme nüüd sinna , vahest ta juhatab meile tee , mida peame käima ! '
09009007	Siis ütles Saul oma teenrile : ' Vaata , me läheme küll , aga mida me mehele viime ? Sest leib on meie kottidest lõppenud ja andi ei ole meil jumalamehele viia . Mis meil veel on ? '
09009008	Ja teener vastas taas Saulile ning ütles : ' Vaata , minu käes leidub veel veerand hõbeseeklist ; ma annan selle jumalamehele , et ta meile teed juhataks ! '
09009009	Muiste ütles Iisraelis igaüks nõnda , kui ta läks Jumalat küsitlema : ' Tulge , lähme nägija juurde ! ' Sest keda nüüd hüütakse prohvetiks , hüüti muiste nägijaks .
09009010	Ja Saul ütles oma teenrile : ' Su kõne on hea , tule , lähme ! ' Ja nad läksid linna , kus oli jumalamees .
09009011	Kui nad läksid nõlva mööda üles linna , siis nad kohtasid tüdrukuid , kes tulid välja , et vett viia , ja nad küsisid neilt : ' Kas nägija on siin ? '
09009012	Ja nemad kostsid neile ning ütlesid : ' On , vaata , otse sinu ees ! Rutta nüüd , sest ta tuli just praegu linna , sest täna on rahval tapaohver ohvrikünkal !
09009013	Kui te jõuate linna , siis leiate tema , enne kui ta läheb üles ohvrikünkale sööma ; sest rahvas ei söö enne , kui ta tuleb , sest tema peab tapaohvrit õnnistama ; pärast seda söövad kutsutud . Aga nüüd minge üles , sest just praegu te leiate tema ! '
09009014	Ja nad läksid üles linna ; kui nad jõudsid keset linna , vaata , siis tuli Saamuel neile vastu , teel üles ohvrikünkale .
09009015	Aga Issand oli päev enne Sauli tulekut Saamueli kõrvale ilmutanud , öeldes :
09009016	' Homme sel ajal läkitan ma sinu juurde mehe Benjamini maalt . Võia ta vürstiks mu rahvale , Iisraelile , tema peab mu rahva päästma vilistite käest , sest ma olen vaadanud oma rahva peale , sest ta hädakisa on jõudnud minuni ! '
09009017	Ja kui Saamuel nägi Sauli , siis Issand andis temale mõista : ' Vaata , see ongi mees , kellest ma sulle rääkisin : tema peab valitsema mu rahva üle ! '
09009018	Ja Saul ligines Saamuelile värava suus ning ütles : ' Juhata mulle , kus on see nägija koda ! '
09009019	Aga Saamuel kostis Saulile ning ütles : ' Mina olen see nägija . Mine mu ees üles ohvrikünkale ja sööge täna koos minuga ; hommikul ma saadan sind , ja ma seletan sulle kõik , mis sul südame peal on !
09009020	Ja mis puutub emaeeslitesse , kes sul nüüd kolmandat päeva on olnud kadunud , siis nende pärast ära muretse , sest need on leitud . Ja kellele kuulubki kõik , mis Iisraelis on väärtuslikku , kui mitte sinule ja kogu su isakojale ? '
09009021	Aga Saul kostis ning ütles : ' Eks ma ole benjaminlane , Iisraeli vähimast suguharust , ja mu suguvõsa on kõige vähem tähtis kõigist Benjamini suguharu suguvõsadest ! Miks sa räägid minuga nõnda ? '
09009022	Kuid Saamuel võttis Sauli ja tema teenri ning viis nad söögituppa ja andis neile ülema paiga kutsutute hulgas - ja neid oli ligi kolmkümmend meest .
09009023	Ja Saamuel ütles keetjale : ' Anna siia see tükk , mis ma sulle andsin ja mille kohta ma sulle ütlesin : Pane see kõrvale ! '
09009024	Siis keetja tõstis reieluu ning mis seal küljes oli ja pani Sauli ette . Ja Saamuel ütles : ' Vaata , ülejääk on pandud su ette , söö , sest see on hoitud sulle selleks ajaks , kui ma ütlesin : Ma olen rahvast kutsunud . ' Ja Saul sõi sel päeval koos Saamueliga .
09009025	Siis nad läksid ohvrikünkalt alla linna ja ta kõneles Sauliga katusel .
09009026	Ja nad tõusid vara üles . Kui hakkas koitma , hüüdis Saamuel Saulile katusel ja ütles : ' Tõuse üles , ma saadan sind ! ' Ja Saul tõusis ning nad mõlemad läksid välja , tema ja Saamuel .
09009027	Kui nad tulid alla linna serva , ütles Saamuel Saulile : ' Ütle teenrile , et ta läheks meie ees ! ' Ja poiss läks . ' Aga sina jää nüüd paigale ja mina kuulutan sulle Jumala sõna ! '
09010001	Siis Saamuel võttis õlikruusi ja valas temale pähe , suudles teda ning ütles : ' Eks ole nõnda , et Issand on võidnud sind vürstiks oma pärisosale ?
09010002	Kui sa täna mu juurest ära lähed , siis sa leiad kaks meest Raaheli haua juures Benjamini maa-alal Selsahis , ja need ütlevad sulle : Emaeeslid , keda sa käisid otsimas , on leitud ; vaata , su isa on emaeeslite asja jätnud ja on mures teie pärast , öeldes : Mida peaksin tegema oma poja heaks ?
09010003	Ja kui sa sealt edasi lähed ja jõuad Taabori tamme juurde , siis tulevad seal sulle vastu kolm meest , kes lähevad Jumala juurde üles Peetelisse : üks kannab kolme sikutalle , üks kannab kolme leivakakku ja üks kannab veinikruusi .
09010004	Nemad küsivad sinult , kuidas su käsi käib , ja annavad sulle kaks leiba ; võta need nende käest vastu !
09010005	Ja selle järel tuled sa Jumala Gibeasse , kus asub vilistite linnavägi ; ja kui sa jõuad sinna linna , siis sa kohtad ohvrikünkalt alla tulevat prohvetite salka , naablid , trummid , viled ja kandled ees , ja nad ise räägivad prohvetlikult .
09010006	Siis tuleb Issanda Vaim võimsasti su peale , sa hakkad koos nendega prohvetlikult rääkima ja muutud ise teiseks meheks .
09010007	Kui need märgid täide lähevad , siis tee , mis sul tuleb teha , sest Jumal on sinuga !
09010008	Mine siis minu ees alla Gilgalisse , ja vaata , ma tulen su juurde põletusohvreid ohverdama ja tänuohvreid tapma ; oota seitse päeva , kuni ma tulen su juurde ja teen sulle teatavaks , mida sa pead tegema ! '
09010009	Kui Saul pööras selja , et minna Saamueli juurest ära , sündiski , et Jumal muutis tema südame teiseks , ja kõik need märgid läksid täide selsamal päeval .
09010010	Ja kui nad jõudsid Gibeasse , vaata , siis tuli temale vastu salkkond prohveteid . Ja Jumala Vaim tuli võimsasti tema peale ja ta hakkas nende keskel prohvetlikult rääkima .
09010011	Ja kui kõik , kes teda varem tundsid , nägid , ja vaata , ta rääkis prohvetlikult koos prohvetitega , siis ütles rahvas üksteisele : ' Mis Kiisi pojaga on juhtunud ? Kas Saulgi on prohvetite seas ? '
09010012	Ja keegi sealolijaist vastas ning ütles : ' Ja kes on nende isa ? ' Seepärast on saanud kõnekäänuks : ' Kas Saulgi on prohvetite seas ? '
09010013	Ja kui ta oli lõpetanud prohvetliku rääkimise , siis tuli ta ohvrikünkale .
09010014	Ja Sauli isa vend küsis temalt ja ta teenrilt : ' Kus te käisite ? ' Ta vastas : ' Emaeesleid otsimas . Aga kui me nägime , et neid ei olnud , siis läksime Saamueli juurde . '
09010015	Siis ütles Sauli isa vend : ' Jutusta ometi mulle , mida Saamuel teile rääkis ! '
09010016	Ja Saul vastas oma isa vennale : ' Ta teatas meile lihtsalt , et emaeeslid on leitud . ' Aga kuningriigi asjast , millest Saamuel oli rääkinud , ei jutustanud ta temale midagi .
09010017	Siis Saamuel hüüdis rahva kokku Issanda juurde Mispasse .
09010018	Ta ütles Iisraeli lastele : ' Nõnda ütleb Issand , Iisraeli Jumal : Mina tõin Iisraeli Egiptusest ära ja päästsin teid egiptlaste käest ja kõigi kuningriikide käest , kes teid rõhusid .
09010019	Aga te olete nüüd ära põlanud oma Jumala , kes teid on päästnud kõigist teie õnnetustest ja ahastustest , ja olete temale öelnud : Pane meile kuningas ! Astuge siis nüüd Issanda ette oma suguharude ja tuhandete kaupa ! '
09010020	Ja Saamuel laskis kõik Iisraeli suguharud ette astuda , ja liisk langes Benjamini suguharule .
09010021	Siis laskis ta Benjamini suguharu suguvõsade kaupa ette astuda , ja liisk langes Matri suguvõsale ; seejärel langes liisk Saulile , Kiisi pojale . Aga kui teda otsiti , siis teda ei leitud .
09010022	Siis nad küsisid veel kord Issandalt : ' Kas mees veel siia tuleb ? ' Ja Issand vastas : ' Vaata , ta on ennast peitnud varustuse sekka ! '
09010023	Siis nad jooksid ja tõid ta sealt ära ; ja kui ta seisis rahva keskel , siis oli ta peajagu pikem kui kõik muu rahvas .
09010024	Ja Saamuel ütles kogu rahvale : ' Kas näete , kelle Issand on valinud ? Sest tema sarnast ei ole kogu rahva seas . ' Siis kogu rahvas hõiskas ja hüüdis : ' Elagu kuningas ! '
09010025	Ja Saamuel kõneles rahvale kuningriigi õigusest , kirjutas selle raamatusse ja pani Issanda ette . Siis laskis Saamuel kogu rahva ära minna , igaühe oma koju .
09010026	Ja Saulgi läks koju Gibeasse ja koos temaga läks sõjavägi , need , kelle südant Jumal oli puudutanud .
09010027	Aga kõlvatud mehed ütlesid : ' Mis abi on meil temast ? ' Ja nad ei pannud Sauli millekski ega toonud temale andi . Aga tema oli otsekui kurt .
09011001	Aga ühe kuu pärast läks ammonlane Naahas ja lõi leeri üles Jaabesi alla Gileadis ; ja kõik Jaabesi mehed ütlesid Naahasile : ' Tee meiega leping , siis me teenime sind ! '
09011002	Kuid ammonlane Naahas vastas neile : ' Ma teen teiega lepingu nõnda , et ma pistan igaühel teist välja parema silma ja teotan sellega kogu Iisraeli ! '
09011003	Siis ütlesid Jaabesi vanemad temale : ' Jäta meid rahule seitsmeks päevaks , et saaksime läkitada käskjalad Iisraeli kõigisse paigusse ; kui ei ole kedagi , kes meid aitaks , siis tuleme välja sinu juurde ! '
09011004	Nii tulid käskjalad Sauli Gibeasse ja rääkisid neid sõnu rahva kuuldes ; siis tõstis kogu rahvas häält ja nuttis .
09011005	Ja vaata , Saul tuli härgade taga väljalt . Ja Saul küsis : ' Mis rahval viga on , et nad nutavad ? ' Ja temale anti edasi Jaabesi meeste sõnad .
09011006	Kui Saul neid sõnu kuulis , siis tuli Jumala Vaim võimsasti ta peale ja ta viha süttis väga põlema .
09011007	Ja ta võttis härjapaari , raius need tükkideks ning läkitas käskjalgadega Iisraeli kõigisse paigusse , öeldes : ' Kes ei tule välja Sauli ja Saamueli järel , selle härgadega tehakse nõndasamuti ! ' Siis langes Issanda hirm rahva peale ja nad läksid välja nagu üks mees .
09011008	Ja ta luges nad üle Besekis : Iisraeli lapsi oli kolmsada tuhat ja Juuda mehi kolmkümmend tuhat .
09011009	Ja nad ütlesid käskjalgadele , kes olid tulnud : ' Öelge Gileadi Jaabesi meestele nõnda : Homme , kui päike on palavaim , saate te abi . ' Ja käskjalad tulid ning kuulutasid seda Jaabesi meestele ja need rõõmustasid .
09011010	Ja Jaabesi mehed ütlesid : ' Homme tuleme teie juurde , talitage siis meiega , nagu iganes teie silmis hea on ! '
09011011	Järgmisel päeval jaotas Saul rahva kolme ossa ja need tulid hommikuvahi ajal keset leeri ning lõid ammonlasi maha , kuni päev läks palavaks ; aga järelejäänud pillutati laiali ega jäänud neist kahte ühtekokku .
09011012	Siis rahvas ütles Saamuelile : ' Kes see oli , kes ütles : Kas Saul hakkab meie üle valitsema ? Andke need mehed , et saaksime nad surmata ! '
09011013	Aga Saul ütles : ' Sel päeval ei surmata kedagi , sest täna on Issand Iisraelis abi andnud ! '
09011014	Ja Saamuel ütles rahvale : ' Tulge , läki Gilgalisse ja uuendagem seal kuningriik ! '
09011015	Ja kogu rahvas läks Gilgalisse ; Gilgalis tõstsid nad Sauli kuningaks Issanda ees ja seal ohverdasid nad tänuohvreid Issanda ees . Ja Saul ja kõik Iisraeli mehed olid seal väga rõõmsad .
09012001	Siis ütles Saamuel kogu Iisraelile : ' Ennäe , ma olen kuulnud teie häält kõiges , mis te olete mulle öelnud , ja olen pannud kuninga teie üle valitsema .
09012002	Ja nüüd , vaata , kuningas käibki teie ees . Ma ise olen läinud vanaks ja halliks , on ju mu pojadki , näe , teie juures . Aga ma olen käinud teie ees oma noorusest tänapäevani .
09012003	Siin ma olen ! Tunnistage minu vastu Issanda ja tema võitu ees : kelle härja ma olen võtnud ? Või kelle eesli ma olen võtnud ? Või keda ma olen rõhunud , kellele liiga teinud ? Või kelle käest ma olen võtnud meelehead , et sellega petta oma silmi ? Ma siis tasun teile ! '
09012004	Nad vastasid : ' Sa ei ole meid rõhunud ega meile liiga teinud , ja sa ei ole kellegi käest midagi võtnud . '
09012005	Siis ta ütles neile : ' Issand on tunnistajaks teie vastu ja tema võitu on tunnistajaks tänasel päeval , et teie ei ole mu käest midagi leidnud . ' Ja nad vastasid : ' Tema on tunnistaja . '
09012006	Ja Saamuel ütles rahvale : ' Tunnistaja on Issand , kes kutsus Moosese ja Aaroni ja kes tõi teie vanemad ära Egiptusemaalt .
09012007	Nüüd astuge ette ja ma lähen teiega kohtusse Issanda ees kõigi Issanda õiglaste tegude pärast , mis ta teile ja teie vanemaile on teinud !
09012008	Kui Jaakob oli tulnud Egiptusesse ja teie vanemad kisendasid Issanda poole , siis läkitas Issand Moosese ja Aaroni ja nemad tõid teie vanemad ära Egiptusest ning asustasid nad sellesse paika .
09012009	Aga nad unustasid Issanda , oma Jumala , ja tema andis nad Haasori väepealiku Siisera , vilistite ja Moabi kuninga kätte ja need sõdisid nende vastu .
09012010	Siis nad kisendasid Issanda poole ja ütlesid : Me oleme pattu teinud , et jätsime maha Issanda ning teenisime baale ja astartesid ; aga päästa meid nüüd meie vaenlaste käest , siis me teenime sind !
09012011	Ja Issand läkitas Jerubbaali , Bedani , Jefta ja Saamueli ning päästis teid teie ümberkaudsete vaenlaste käest ja te võisite elada julgesti .
09012012	Aga kui te nägite , et ammonlaste kuningas Naahas tuli teie vastu , siis te ütlesite mulle : Ei ! Meie üle valitsegu kuningas ! Kuigi Issand , teie Jumal oli teie kuningas .
09012013	Ja nüüd , vaata , siin on kuningas , kelle te olete valinud , keda te nõudsite . Jah , näe , Issand on andnud teile kuninga .
09012014	Kui te kardate Issandat ja teenite teda ja kuulate tema häält ega tõrgu Issanda käsu vastu , siis te jääte elama , niihästi teie kui kuningas , kes valitseb teie üle pärast Issandat , teie Jumalat .
09012015	Aga kui te ei kuula Issanda häält ja tõrgute Issanda käsu vastu , siis on Issanda käsi teie vastu , nõnda nagu ta oli teie vanemate vastu .
09012016	Astuge nüüd ette ja vaadake seda suurt tegu , mis Issand teeb teie silme ees !
09012017	Eks ole nüüd nisulõikuse aeg ? Aga mina hüüan Issanda poole , et ta annaks äikest ja vihma , et te mõistaksite ja näeksite , kui suur on Issanda silmis teie pahategu , mis te olete teinud , nõudes enestele kuningat . '
09012018	Ja Saamuel hüüdis Issanda poole ning Issand andis selsamal päeval äikest ja vihma . Siis kogu rahvas kartis väga Issandat ja Saamueli .
09012019	Ja kogu rahvas ütles Saamuelile : ' Palu oma sulaste eest Issandat , oma Jumalat , et me ei sureks , sest me oleme lisanud kõigile oma pattudele veel selle pahateo , et nõudsime enestele kuningat ! '
09012020	Ja Saamuel ütles rahvale : ' Ärge kartke ! Te olete küll teinud kõike seda kurja , ometi ärge taganege Issanda järelt , vaid teenige Issandat kõigest südamest !
09012021	Ärge taganege järgnema tühiseile jumalaile , kes ei too kasu ega päästa , sellepärast et need on tühised !
09012022	Sest Issand ei jäta maha oma rahvast oma suure nime pärast , vaid Issand on otsustanud teha teid enesele rahvaks .
09012023	Ka mina ise - jäägu see minust kaugele ! - teeksin pattu Issanda vastu , kui ma lakkaksin palvetamast teie eest . Mina aga tahan teile õpetada head ja õiget teed .
09012024	Kartke ainult Issandat ja teenige teda ustavalt kõigest südamest , sest vaadake , mis suuri asju ta teile on teinud !
09012025	Aga kui te ikkagi teete kurja , siis te hukkute , niihästi teie ise kui teie kuningas . '
09013001	Saul oli olnud aasta oma kuningriigi üle ja valitses teist aastat Iisraeli üle ,
09013002	kui ta valis enesele Iisraelist kolm tuhat meest ; neist oli kaks tuhat Sauliga Mikmasis ja Peeteli mäestikus ja tuhat Joonataniga Benjamini Gibeas ; aga ülejäänud rahva oli ta ära saatnud , igaühe oma telki .
09013003	Joonatan lõi Gebas olevat vilistite linnaväge ja vilistid said sellest kuulda . Siis laskis Saul kogu maal sarve puhuda ja öelda : ' Heebrealased kuulgu seda ! '
09013004	Ja kogu Iisrael kuulis räägitavat , et Saul oli löönud vilistite linnaväge , samuti ka seda , et Iisrael oli vilistitele muutunud vastikuks ; ja rahvas kutsuti Gilgalisse Saulile järgnema .
09013005	Ja vilistid kogunesid sõdima Iisraeli vastu : kolmkümmend tuhat sõjavankrit , kuus tuhat ratsanikku ja muud rahvast nõnda palju nagu liiva mere ääres . Nad tulid üles ja asusid leeri Mikmasis , Beet-Aavenist ida poole .
09013006	Iisraeli mehed nägid , et neil tuli kitsas kätte , et rahvas oli kimbatuses ja puges koobastesse , kibuvitsapõõsastesse , kaljulõhedesse , keldritesse ja kaevudesse .
09013007	Heebrealasi läks ka üle Jordani Gaadi ja Gileadi maale . Aga Saul oli alles Gilgalis ja kogu rahvas oli värisedes talle järgnenud .
09013008	Kui ta oli oodanud seitse päeva , Saamueli poolt määratud ajani , Saamuel aga Gilgalisse ei tulnud , siis hakkas rahvas tema juurest laiali valguma .
09013009	Siis ütles Saul : ' Tooge mulle põletusohver ja tänuohvrid ! ' Ja ta ohverdas põletusohvri .
09013010	Aga kui ta põletusohvri ohverdamise oli lõpetanud , vaata , siis tuli Saamuel ja Saul läks temale vastu teda teretama .
09013011	Aga Saamuel ütles : ' Mis sa oled teinud ! ' Ja Saul vastas : ' Kui ma nägin , et rahvas mu juurest laiali valgus ja sina ei tulnud määratud ajaks , vilistid aga kogunesid Mikmassi ,
09013012	siis ma mõtlesin : Nüüd tulevad vilistid mu vastu alla Gilgalisse , aga mina ei ole veel Issanda palet leevendanud . Siis ma söandasin ja ohverdasin põletusohvri . '
09013013	Saamuel ütles Saulile : ' Sa oled talitanud mõistmatult : sa ei ole pidanud Issanda , oma Jumala käsku , mis ta sulle andis , sest nüüd oleks Issand kinnitanud su kuningriigi Iisraelis igaveseks .
09013014	Aga nüüd ei jää su kuningriik püsima : Issand on enesele otsinud oma südame järgi mehe ja Issand on teda käskinud olla vürstiks oma rahvale , sest sina ei ole pidanud , mis Issand sind on käskinud . '
09013015	Ja Saamuel võttis kätte ning läks Gilgalist üles Benjamini Gibeasse ; Saul luges aga üle rahva , kes oli tema juures : ligi kuussada meest .
09013016	Saul ja Joonatan , ta poeg , ja rahvas , kes oli nende juures , jäid Benjamini Gebasse , vilistid aga olid leeri üles löönud Mikmassi .
09013017	Ja vilistite leerist läksid hävitajad välja kolmes salgas : üks salk pöördus Ofra poole Suuali maale ,
09013018	teine salk pöördus Beet-Hooroni poole ja kolmas salk pöördus raja poole , mis ulatub üle Seboimi oru kõrbe suunas .
09013019	Aga seppa ei leidunud kogu Iisraeli maal , sest vilistid olid öelnud : ' Et heebrealased ei teeks mõõka või piiki ! '
09013020	Ja kogu Iisrael pidi minema alla vilistite juurde teritama , igamees oma saharauda , kõblast , kirvest ja raudlabidat .
09013021	Teritamismaks raudlabidate ja kõblaste pealt oli kaks kolmandikku seeklit , kolmeharuliste harkide , kirveste ja astlate pealt üks kolmandik seeklit .
09013022	Ja nõnda juhtus sõja ajal , et ei leidunud mõõka ega piiki kogu rahva käes , kes oli koos Sauli ja Joonataniga , küll oli aga Saulil ja Joonatanil , ta pojal .
09013023	Vilistite valvemeeskond läks Mikmasi kurusse .
09014001	Ja ühel päeval juhtus , et Joonatan , Sauli poeg , ütles poisile , kes kandis tema sõjariistu : ' Tule , lähme vilistite valvemeeskonna juurde , kes on seal teisel pool ! ' Aga oma isale ta sellest ei kõnelnud .
09014002	Saul istus siis Gibea servas Migronis oleva granaatõunapuu all ja temaga koos olevat rahvast oli ligi kuussada meest ,
09014003	ja õlarüüd kandis Ahija , Siilos olnud Issanda preestri Eeli poja Piinehasi poja Iikabodi venna Ahituubi poeg ; ka rahvas ei teadnud , et Joonatan oli ära läinud .
09014004	Mõlemal pool kuru , mida Joonatan tahtis vilistite valvemeeskonna juurde minnes ületada , oli kaljurünk , niihästi siin - kui sealpool ; ühe nimi oli Booses ja teise nimi oli Senne .
09014005	Üks rünk oli sambana põhja pool Mikmasi kohal , teine lõuna pool Geba kohal .
09014006	Ja Joonatan ütles poisile , oma sõjariistade kandjale : ' Tule , lähme nende ümberlõikamatute valvemeeskonna juurde , vahest teeb Issand midagi meie heaks , sest pole midagi , mis keelaks Issandat aitamast palju või pisku läbi ! '
09014007	Ja tema sõjariistade kandja ütles talle : ' Tee kõik , milleks su süda kutsub , mine ! Vaata , ma olen sinuga ühel nõul ! '
09014008	Ja Joonatan ütles : ' Vaata , minnes üles meeste juurde , me näitame endid neile .
09014009	Kui nad ütlevad meile nõnda : Seiske paigal , kuni me tuleme teie juurde ! , siis me jääme oma kohale ega lähe üles nende juurde .
09014010	Aga kui nad ütlevad meile nõnda : Tulge üles meie juurde ! , siis me läheme , sest siis on Issand andnud nad meie kätte ja see olgu meile märgiks ! '
09014011	Kui nad mõlemad said nähtavaks vilistite valvemeeskonnale , ütlesid vilistid : ' Ennäe , heebrealased tulevad välja aukudest , kuhu nad on pugenud . '
09014012	Ja valvemeeskonna mehed hüüdsid Joonatani ja tema sõjariistade kandjat ning ütlesid : ' Tulge üles meie juurde , siis me teid alles õpetame ! ' Aga Joonatan ütles oma sõjariistade kandjale : ' Tule minu järel , sest Issand on andnud nad Iisraeli kätte ! '
09014013	Ja Joonatan ronis üles käte ja jalgade abil , ja vilistid langesid Joonatani ees ning ta sõjariistade kandja tappis neid tema taga .
09014014	See oli esimene taplus , kus Joonatan ja tema sõjariistade kandja lõid maha ligi kakskümmend meest umbes ühe adramaa poole vaomaa peal .
09014015	Siis tekkis hirm leeris ja väljal ning kogu rahval , valvemeeskonnad ja hävitussalgad lõdisesid samuti . Maa värises - ja tekkis hirm Jumala ees !
09014016	Kui Sauli vahimehed Benjamini Gibeas vaatasid , ennäe , siis voogas rahvahulk sinna ja tänna .
09014017	Ja Saul ütles rahvale , kes oli koos temaga : ' Lugege ometi üle ja vaadake , kes on meie juurest ära läinud ! ' Ja nad lugesid üle , ja vaata , puudusid Joonatan ja tema sõjariistade kandja .
09014018	Siis ütles Saul Ahijale : ' Too Jumala laegas siia ! ' Sest Jumala laegas oli sel ajal Iisraeli laste juures .
09014019	Aga kui Saul veel preestriga rääkis , läks kära vilistite leeris üha suuremaks . Ja Saul ütles preestrile : ' Tõmba oma käsi tagasi ! '
09014020	Siis Saul ja rahvas , kes oli koos temaga , tõstsid sõjakisa ja saabusid võitluspaika , ja vaata , ühe mõõk oli teise vastu , segadus oli väga suur .
09014021	Ja need heebrealased , kes olid endisest ajast vilistite juures , kes olid koos nendega leeri tulnud , nemadki liitusid Iisraeli lastega , kes olid koos Sauli ja Joonataniga .
09014022	Ja kui kõik need Iisraeli mehed , kes olid peitu pugenud Efraimi mäestikus , kuulsid , et vilistid põgenesid , siis ajasid ka nemad neid tapluses taga .
09014023	Nõnda aitas Issand sel päeval Iisraeli ja taplus kandus teisele poole Beet-Aavenit .
09014024	Kuigi Iisraeli mehed olid sel päeval väga vaevatud , ometi vannutas Saul rahvast , öeldes : ' Neetud olgu see mees , kes sööb leiba enne õhtut ja enne kui ma olen kätte maksnud oma vaenlastele ! ' Ja kogu rahvas ei maitsnud leiba .
09014025	Aga kui kogu rahvas jõudis metsa , siis oli seal mesi maas .
09014026	Kui rahvas läks metsa sisse , vaata , siis voolas seal mett , aga ükski ei tõstnud oma kätt suu juurde , sest rahvas kartis vannet .
09014027	Joonatan ei olnud aga kuulnud , et tema isa rahvast oli vannutanud ; seepärast ta sirutas kepi , mis tal käes oli , ja kastis selle otsa meekärjesse ning pani oma käe suhu : siis hakkasid ta silmad särama .
09014028	Ent keegi rahva hulgast võttis sõna ja ütles : ' Su isa vannutas rahvast kõvasti ja ütles : Neetud olgu mees , kes täna leiba sööb ! Seepärast on rahvas nii väsinud . '
09014029	Ja Joonatan ütles : ' Mu isa saadab maa õnnetusse ! Vaadake ometi , kuidas mu silmad säravad , sellepärast et ma maitsesin pisut seda mett !
09014030	Palju parem oleks olnud , kui rahvas täna tõesti oleks söönud saagist , mida saadi oma vaenlastelt . Sest nüüd ei ole vilistite kaotus mitte suurenenud . '
09014031	Sel päeval olid nad löönud vilisteid Mikmasist Ajjalonini ja rahvas oli väga väsinud .
09014032	Seepärast kippus siis rahvas saagi kallale ja võttis lambaid , kitsi , veiseid ja vasikaid ja tappis need palja maa peal ; ja rahvas sõi neid koos verega .
09014033	Aga Saulile anti teada ja üteldi : ' Vaata , rahvas teeb pattu Issanda vastu , kui ta sööb koos verega . ' Ja tema ütles : ' Teie ei ole olnud truud . Veeretage nüüd mu juurde üks suur kivi ! '
09014034	Ja Saul ütles : ' Minge laiali rahva sekka ja öelge neile : Igaüks toogu minu juurde oma härg ja lammas ja tapku need siin ning söögu ; ärgu tehtagu pattu Issanda vastu , süües koos verega ! ' Ja sel ööl tõi kogu rahvast igaüks oma härja oma käega ja nad tapsid need seal .
09014035	Ja Saul ehitas altari Issandale ; see oli esimene altar , mille ta Issandale ehitas .
09014036	Ja Saul ütles : ' Lähme öösel vilistitele järele ja riisume neid kuni hommikuvalgeni ; ärgem jätkem neist alles ühtainsatki ! ' Ja nemad vastasid : ' Tee kõik , mis su silmis hea on ! ' Aga preester ütles : ' Astugem siia Jumala ette ! '
09014037	Siis küsis Saul Jumalalt : ' Kas pean minema vilistitele järele ? Kas sa annad nad Iisraeli kätte ? ' Aga Issand ei vastanud temale sel päeval .
09014038	Siis ütles Saul : ' Tulge siia , kõik rahva juhid , uurige ja vaadake , kelle läbi on täna see patt sündinud !
09014039	Sest nii tõesti kui elab Issand , kes Iisraeli on päästnud : kui see ka oleks mu poja Joonatani süü , siis peab ta surema ! ' Aga rahva hulgast ei vastanud ükski temale .
09014040	Siis ütles Saul kogu Iisraelile : ' Olge teie ühel pool , mina ja mu poeg Joonatan oleme teisel pool ! ' Ja rahvas vastas Saulile : ' Tee , mis su silmis hea on ! '
09014041	Ja Saul ütles Issandale , Iisraeli Jumalale : ' Anna tummim ! ' Siis langes liisk Joonatanile ja Saulile ning rahvas sai vabaks .
09014042	Siis ütles Saul : ' Heitke liisku minu ja mu poja Joonatani vahel ! ' Ja liisk langes Joonatanile .
09014043	Ja Saul ütles Joonatanile : ' Räägi mulle , mida sa oled teinud ? ' Ja Joonatan jutustas talle ning ütles : ' Ma maitsesin tõesti minu käes olnud kepi otsaga pisut mett . Siin ma olen , valmis surema ! '
09014044	Siis ütles Saul : ' Jumal tehku minuga ükskõik mida , aga sina pead surema , Joonatan ! '
09014045	Aga rahvas ütles Saulile : ' Kas Joonatan peab surema , tema , kes on saavutanud selle suure võidu Iisraelis ? Jäägu see kaugele ! Nii tõesti kui Issand elab , ei tohi juuksekarvgi tema peast maha langeda , sest sel päeval tegi ta seda koos Jumalaga ! ' Nõnda päästis rahvas Joonatani surmast .
09014046	Siis Saul läks ära ega ajanud vilisteid taga , ja vilistid läksid oma paika .
09014047	Kui Saul oli saanud kuningavõimu Iisraeli üle , siis sõdis ta kõigi ümberkaudsete vaenlaste vastu : moabide , ammonlaste , edomlaste , Sooba kuningate ja vilistite vastu , ja kuhu ta iganes pöördus , seal ta karistas .
09014048	Ta osutas vahvust , lõi amalekke ja päästis Iisraeli ta rüüstajate käest .
09014049	Sauli pojad olid Joonatan , Jisvi ja Malkisuua ; ja tema kahe tütre nimed olid : esmasündinu nimi oli Meerab ja noorema nimi Miikal .
09014050	Ja Sauli naise nimi oli Ahinoam , Ahimaasi tütar . Ja tema sõjaväepealiku nimi oli Abner , Sauli lelle Neeri poeg .
09014051	Kiis , Sauli isa , ja Neer , Abneri isa , olid Abieli pojad .
09014052	Aga kogu Sauli eluaja oli äge sõda vilistite vastu ; ja kui Saul iganes nägi mõnda tublit ja vaprat meest , võttis ta selle enese juurde .
09015001	Ja Saamuel ütles Saulile : ' Issand on mind läkitanud võidma sind kuningaks tema rahvale Iisraelile . Ja nüüd kuule Issanda sõnu .
09015002	Nõnda ütleb vägede Issand : Ma tahan kätte tasuda , mis Amalek tegi Iisraelile , astudes teel temale vastu , kui ta tuli Egiptusest .
09015003	Mine nüüd ja löö Amalekki ja kaota sootuks ära kõik , mis tal on , ja ära anna temale armu , vaid surma niihästi mehed kui naised , lapsed ja imikud , härjad ja lambad , kaamelid ja eeslid ! '
09015004	Ja Saul hüüdis rahva kokku ning luges nad üle Telaimis : kakssada tuhat jalameest ja kümme tuhat Juuda meest .
09015005	Kui Saul tuli amalekkide linna alla , siis ta pani varitsejad orgu .
09015006	Ja Saul ütles keenlastele : ' Minge , lahkuge , minge ära amalekkide hulgast , et ma ei hävitaks teid koos nendega ! Sest te tegite head kõigile Iisraeli lastele , kui nad tulid Egiptusest . ' Ja keenlased lahkusid amalekkide hulgast .
09015007	Ja Saul lõi amalekke Havilast kuni Suuri teelahkmeni , mis on Egiptuse ees .
09015008	Ja ta võttis Agagi , Amaleki kuninga , elusalt vangi , aga kogu rahva hävitas ta mõõgateraga sootuks .
09015009	Aga Saul ja rahvas andsid armu Agagile ja parimaile lammastest , kitsedest ja veistest ning talledele ja kõigele , mis oli hea , ega tahtnud neid hävitada sootuks ; aga kõik , mis oli väärtuseta ja väeti , nad hävitasid sootuks .
09015010	Siis tuli Saamuelile Issanda sõna , öeldes :
09015011	' Ma kahetsen , et ma olen Sauli kuningaks tõstnud , sest ta on taganenud minu järelt ega ole täitnud mu käsku . ' Siis Saamuel kohkus ja kisendas kogu öö Issanda poole .
09015012	Ja Saamuel tõusis vara , et hommikul kohata Sauli ; ja Saamuelile anti teada ning öeldi : ' Saul tuli Karmelisse ja vaata , ta püstitas enesele mälestussamba . Siis ta pöördus ümber ja jätkas teekonda alla Gilgalisse . '
09015013	Kui Saamuel jõudis Sauli juurde , ütles Saul temale : ' Issand õnnistagu sind ! Mina olen Issanda käsku täitnud . '
09015014	Aga Saamuel küsis : ' Mis lammaste määgimine see on , mis mu kõrvu kostab , ja veiste ammumine , mida ma kuulen ? '
09015015	Ja Saul vastas : ' Need on toodud amalekkide käest , sest rahvas säästis parimad lambad , kitsed ja veised , et neid ohverdada Issandale , su Jumalale ; aga teised me oleme hävitanud sootuks . '
09015016	Siis ütles Saamuel Saulile : ' Jäta ! Mina kuulutan sulle , mis Issand täna öösel mulle kõneles . ' Ja Saul ütles temale : ' Räägi ! '
09015017	Ja Saamuel ütles : ' Eks ole nõnda , et kuigi sa oled iseenese silmis pisike , oled sa ometi Iisraeli suguharudele peaks , sest Issand võidis sind Iisraelile kuningaks ?
09015018	Issand läkitas sind teekonnale ja ütles : Mine ja hävita sootuks need patused amalekid ja sõdi nende vastu , kuni sa oled teinud neile lõpu !
09015019	Aga miks sa ei kuulanud Issanda häält , vaid kippusid saagi kallale ja tegid kurja Issanda silmis ? '
09015020	Ja Saul vastas Saamuelile : ' Mina olen kuulnud Issanda häält ja olen käinud teed , kuhu Issand mind läkitas . Ma olen toonud Amaleki kuninga Agagi ja olen hävitanud amalekid sootuks .
09015021	Aga rahvas võttis saagist lambaid , kitsi ja veiseid , parima osa hävitamisele kuuluvast , et ohverdada seda Gilgalis Issandale , su Jumalale . '
09015022	Siis ütles Saamuel : ' Ons Issandal sama hea meel põletus - ja tapaohvreist kui Issanda hääle kuuldavõtmisest ? Vaata , sõnakuulmine on parem kui tapaohver , tähelepanu parem kui jäärade rasv .
09015023	Sest vastupanu on otsekui nõiduse patt , tõrksus ebajumalate ja teeravite teenistus . Et sa oled hüljanud Issanda sõna , siis hülgab temagi sinu kui kuninga . '
09015024	Ja Saul ütles Saamuelile : ' Ma olen pattu teinud , sest ma olen astunud üle Issanda käsust ja sinu sõnadest , sellepärast et ma kartsin rahvast ja kuulasin nende häält .
09015025	Aga anna nüüd ometi mulle mu patt andeks ja pöördu koos minuga tagasi , et saaksin kummardada Issandat ! '
09015026	Aga Saamuel ütles Saulile : ' Mina ei tule sinuga tagasi , sest sa oled hüljanud Issanda sõna ja Issand hülgab sinu , nõnda et sa enam ei või olla Iisraeli kuningas . '
09015027	Kui Saamuel pöördus minekule , siis haaras Saul kinni ta kuuehõlmast , nõnda et see rebenes .
09015028	Ja Saamuel ütles talle : ' Issand on täna rebinud Iisraeli kuningriigi sinult ja andnud su ligimesele , kes on sinust parem .
09015029	Jah , Iisraeli Hiilgus ei valeta ega kahetse , sest ta ei ole inimene , et ta kahetseb . '
09015030	Ta vastas : ' Ma olen pattu teinud ! Aga osuta nüüd ometi mulle seda au mu rahva vanemate ja Iisraeli ees ja tule koos minuga tagasi , et saaksin kummardada Issandat , su Jumalat ! '
09015031	Siis Saamuel pöördus tagasi Sauli järel ja Saul kummardas Issandat .
09015032	Ja Saamuel ütles : ' Tooge mu juurde Agag , Amaleki kuningas ! ' Ja Agag tuli rõõmsasti ta juurde ; Agag ütles : ' Küllap surmakibedus on kadunud ! '
09015033	Aga Saamuel ütles : ' Nõnda kui sinu mõõk tegi naised lastetuks , nõnda jääb su ema naiste hulgas lastetuks ! ' Ja Saamuel raius Agagi tükkideks Issanda ees Gilgalis .
09015034	Siis Saamuel läks Raamasse ja Saul läks koju Sauli Gibeasse .
09015035	Ja Saamuel ei näinud enam Sauli kuni oma surmani , siiski leinas Saamuel Sauli . Aga Issand kahetses , et ta oli teinud Sauli Iisraeli kuningaks .
09016001	Ja Issand ütles Saamuelile : ' Kui kaua sa leinad Sauli ? Mina olen ju tema kui Iisraeli kuninga kõrvaldanud . Täida oma sarv õliga ja mine : mina läkitan sind petlemlase Iisai juurde , sest ma olen tema poegadest vaadanud enesele kuninga . '
09016002	Aga Saamuel ütles : ' Kuidas ma võin minna ? Kui Saul kuuleb , siis ta tapab mu . ' Ja Issand vastas : ' Võta üks mullikas enesega kaasa ja ütle : Ma tulin Issandale ohverdama .
09016003	Kutsu siis Iisai ohvrile ja mina õpetan sind , mida sa pead tegema ; siis võia mulle see , keda ma sulle nimetan ! '
09016004	Ja Saamuel tegi , nagu Issand oli öelnud , ja läks Petlemma . Aga linna vanemad tulid värisedes temale vastu ja küsisid : ' Kas tuled rahuga ? '
09016005	Ja ta vastas : ' Rahuga . Ma tulen Issandale ohverdama ; pühitsege endid ja tulge koos minuga ohvrile ! ' Siis ta pühitses Iisaid ja tema poegi ning kutsus nad ohvrile .
09016006	Ja kui nad tulid , siis ta nägi Eliabi ja mõtles : ' Küllap on nüüd Issanda ees tema võitu . '
09016007	Aga Issand ütles Saamuelile : ' Ära vaata ta välimusele ja pikale kasvule , sest ma olen jätnud tema kõrvale ! Sest see pole nii , nagu inimene näeb : inimene näeb , mis on silma ees , aga Issand näeb , mis on südames . '
09016008	Siis Iisai kutsus Abinadabi ja laskis ta Saamueli eest mööda minna ; aga Saamuel ütles : ' Issand ei ole ka teda valinud . '
09016009	Siis Iisai laskis Samma mööda minna , aga Saamuel ütles : ' Issand ei ole ka teda valinud . '
09016010	Nõnda laskis Iisai oma seitse poega Saamueli eest mööda minna , aga Saamuel ütles Iisaile : ' Issand ei ole neid valinud . '
09016011	Ja Saamuel küsis Iisailt : ' Kas poisid on kõik siin ? ' Ja Iisai vastas : ' Noorim on veel järel , aga vaata , ta hoiab lambaid . ' Siis ütles Saamuel Iisaile : ' Läkita keegi talle järele ja too ta siia , sest me ei istu lauda enne , kui ta siia tuleb ! '
09016012	Ja Iisai läkitas mehed ning laskis ta tuua ; ta oli punapalgeline , ilusate silmadega ja kauni välimusega . Ja Issand ütles : ' Tõuse ja võia teda , sest tema on see ! '
09016013	Ja Saamuel võttis õlisarve ja võidis teda ta vendade keskel . Ja Issanda Vaim tuli võimsasti Taaveti peale , alates sellest päevast ja edaspidi . Ja Saamuel tõusis ning läks Raamasse .
09016014	Aga Issanda Vaim lahkus Saulist ja üks kuri vaim Issandalt kohutas teda .
09016015	Siis ütlesid Saulile tema sulased : ' Vaata ometi , kuri vaim Jumalalt kohutab sind .
09016016	Käskigu nüüd meie isand oma sulaseid , kes on su ees , otsida mees , kes oskab kannelt lüüa , et ta siis , kui su peal on Jumala kuri vaim , mängiks oma käega ja sul oleks siis parem olla ! '
09016017	Ja Saul ütles oma sulastele : ' Vaadake siis mulle üks mees , kes hästi mängib , ja tooge mu juurde ! '
09016018	Ja üks noortest meestest kostis ning ütles : ' Vaata , ma olen näinud petlemlase Iisai poega , kes oskab mängida ; ta on vapper kangelane , sõjamees ja osav sõnas ; ta on nägus mees ja Issand on temaga . '
09016019	Siis läkitas Saul käskjalad Iisai juurde , et nad ütleksid : ' Saada minu juurde oma poeg Taavet , kes on lammaste juures ! '
09016020	Ja Iisai võttis eesli , leiba , nahklähkri veini ja ühe sikutalle ning läkitas oma poja Taavetiga Saulile .
09016021	Nii tuli Taavet Sauli juurde ja astus tema teenistusse ; Saul armastas teda väga ja Taavet sai tema sõjariistade kandjaks .
09016022	Ja Saul läkitas Iisaile ütlema : ' Lase Taavet jääda mu teenistusse , sest ta on minu silmis armu leidnud ! '
09016023	Ja kui vaim Jumalalt oli Sauli peal , võttis Taavet kandle ja mängis oma käega ; siis Saul sai hingata ja temal oli parem olla ning kuri vaim lahkus ta pealt .
09017001	Ja vilistid kogusid oma sõjaväed võitluseks ; nad kogunesid Sookosse , mis kuulus Juudale , ning lõid leeri üles Sooko ja Aseka vahele , Efes-Dammimi .
09017002	Ka Saul ja Iisraeli mehed kogunesid ja lõid leeri üles Tammeorgu ning seadsid endid tapluseks vilistite vastu .
09017003	Vilistid seisid siinpool mäe peal ja Iisraeli lapsed seisid sealpool mäe peal , ja nende vahel oli org .
09017004	Siis tuli vilistite leeridest välja kahevõitleja , Koljat nimi , Gatist pärit ; ta pikkus oli kuus küünart ja üks vaks .
09017005	Tal oli vaskkübar peas ja soomusrüü seljas ; see soomusrüü kaalus viis tuhat seeklit vaske .
09017006	Ta jalgadel olid vasksed säärekilbid ja tal oli vaskoda õlal .
09017007	Ta piigivars oli nagu kangrupoom , ja ta piigiots kaalus kuussada seeklit rauda ; ja tema ees käis ta kilbikandja .
09017008	Ta seisis ja hüüdis Iisraeli võitlusridadele ning ütles neile : ' Mispärast tulite välja ja seadsite endid tapluseks ? Eks ole mina vilist ja teie Sauli sulased ? Valige eneste keskelt üks mees ja las ta tuleb alla minu juurde !
09017009	Kui ta suudab minuga võidelda ja lööb mu maha , siis oleme meie teie sulased ; aga kui mina ta võidan ja tema maha löön , siis olete teie meie sulased ja peate meid teenima ! '
09017010	Ja vilist jätkas : ' Mina teotan täna Iisraeli võitlusridu . Andke mulle üks mees , et võiksime teineteisega võidelda ! '
09017011	Saul ja kogu Iisrael kuulsid neid vilisti sõnu ja nad kohkusid ning kartsid väga .
09017012	Taavet oli selle efratlase poeg Juuda Petlemmast , kelle nimi oli Iisai ja kellel oli kaheksa poega ; ja Iisai ise oli Sauli päevil vana ja elatanud .
09017013	Tema kolm vanemat poega olid läinud ja Saulile sõtta järgnenud ; ta kolme sõtta läinud poja nimed olid : esmasündinu Eliab , teine Abinadab ja kolmas Samma .
09017014	Taavet oli kõige noorem ; kolm vanemat olid Saulile järgnenud .
09017015	Taavet oli Sauli juurest läinud tagasi Petlemma oma isa lambaid hoidma .
09017016	Vilist ligines hommikuti ja õhtuti , astudes välja neljakümnel päeval .
09017017	Iisai ütles oma pojale Taavetile : ' Võta nüüd oma vendade jaoks see pool vakka kõrvetatud teri ja need kümme leiba ja vii joostes leeri oma vendadele !
09017018	Ja need kümme piimajuustu vii tuhandepealikule ja vaata järele , kas su vendade käsi käib hästi , ja võta neilt tõend ! '
09017019	Ja Saul ning nemad ja kõik Iisraeli mehed olid Tammeorus vilistite vastu sõdimas .
09017020	Ja Taavet tõusis hommikul vara , jättis lambad teiste hooleks , võttis oma kandami kaasa ja läks , nagu Iisai teda oli käskinud ; ta jõudis vankriteleeri , kui sõjavägi sõjakisa tõstes läks välja võitlusrindele .
09017021	Ja Iisrael ja vilistid seadsid endid võitluseks valmis , rinne rinde vastu .
09017022	Siis jättis Taavet asjad , mida ta kandis , varahoidja kätte ja jooksis rindele ; ja jõudnud sinna , küsis ta oma vendade käekäigu järele .
09017023	Ja kui ta nendega rääkis , vaata , siis tuli kahevõitleja vilist Gatist , Koljat nimi , vilistite ridadest üles ja rääkis neidsamu sõnu ; ja Taavet kuulis pealt .
09017024	Ja kui Iisraeli mehed nägid seda meest , siis nad põgenesid kõik tema eest ja kartsid väga .
09017025	Ja üks Iisraeli mees ütles : ' Kas näete seda meest , kes üles tuleb ? Ta tuleb muidugi Iisraeli teotama . Aga selle mehe , kes lööb tema maha , lubab kuningas teha väga rikkaks ; ta annab temale oma tütre ning vabastab maksust ta isakoja Iisraelis . '
09017026	Ja Taavet küsis meestelt , kes seisid ta juures , öeldes : ' Mida saab see mees , kes lööb selle vilisti maha ja kustutab teotuse Iisraeli pealt ? Sest kes on see ümberlõikamata vilist , et ta teotab elava Jumala väehulki ? '
09017027	Ja rahvas rääkis temale , mis oli kõneldud , ja ütles , mida saab mees , kes lööb Koljati maha .
09017028	Aga Eliab , Taaveti vanem vend , kuulis , kui ta meestega rääkis , ja Eliabi viha süttis põlema Taaveti vastu ja ta ütles : ' Mispärast sina siia tulid ? Ja kelle hoolde sa jätsid selle väikese karja sinna kõrbe ? Ma tunnen küll su ülbust ja su südame kurjust ! Sa tulid muidugi selleks , et näha taplust . '
09017029	Aga Taavet vastas : ' Mida ma siis nüüd olen teinud ? Eks see olnud ju ainult kõnelus ? '
09017030	Siis ta pöördus tema juurest ühe teise poole ja küsis sedasama ; ja rahvas vastas temale , nagu varem oli olnud kõnet .
09017031	Aga kui neid sõnu kuuldi , mis Taavet rääkis , jutustati neist Saulile ja Saul laskis tema tuua .
09017032	Ja Taavet ütles Saulile : ' Ärgu lasku keegi tema pärast oma julgust langeda ! Su sulane läheb ja võitleb selle vilistiga . '
09017033	Aga Saul ütles Taavetile : ' Ei suuda sina minna selle vilisti vastu , et temaga võidelda , sest sa oled noor , tema on aga noorest põlvest peale sõjamees . '
09017034	Siis ütles Taavet Saulile : ' Su sulane oli oma isa lammaste ja kitsede karjane . Kui tuli lõvi või karu ja viis lamba karjast ära ,
09017035	siis ma läksin temale järele ja lõin ta maha ning päästsin saagi tema suust ; ja kui ta tõusis mu vastu , siis ma haarasin tal habemest kinni , lõin ta maha ja tapsin ta .
09017036	Su sulane on niihästi lõvi kui karu maha löönud ; ja see vilist , see ümberlõikamatu , saab olema nagu üks neist , sest ta on teotanud elava Jumala väehulki . '
09017037	Ja Taavet ütles : ' Küllap Issand , kes mind on päästnud lõvi ja karu küüsist , päästab mind ka selle vilisti käest . ' Siis ütles Saul Taavetile : ' Mine , ja Issand olgu sinuga ! '
09017038	Ja Saul pani oma riided Taavetile selga , andis temale vaskkübara pähe ja pani temale raudrüü selga .
09017039	Ja Taavet pani tema mõõga enesele riiete peale vööle ja katsus kõndida , ta ei olnud ju nendega harjunud ; aga Taavet ütles Saulile : ' Ei mina saa nendega käia , sest ma pole harjunud . ' Ja Taavet võttis need oma seljast ära .
09017040	Siis ta võttis oma kepi kätte ja valis enesele ojast viis siledat kivi ning pani need karjasepauna , mis oli tal lingukivikotiks ; tal oli ling käes ja ta astus vilistile vastu .
09017041	Ja vilist tuli ning ligines üha Taavetile , ja mees , kes kandis ta kilpi , tema ees .
09017042	Vilist vaatas ja nägi Taavetit , aga ei pannud teda millekski , sest too oli noor , punapalgeline ja kauni välimusega .
09017043	Ja vilist ütles Taavetile : ' Kas ma olen koer , et sa tuled mu juurde kepiga ? ' Ja vilist sajatas Taavetit oma jumalate nimel .
09017044	Siis ütles vilist Taavetile : ' Tule mu juurde , ja ma annan su liha lindudele taeva all ja loomadele väljal ! '
09017045	Aga Taavet ütles vilistile : ' Sina tuled mu juurde mõõga , piigi ja odaga , aga mina tulen su juurde vägede Issanda , Iisraeli väehulkade Jumala nimel , keda sa oled teotanud .
09017046	Täna annab Issand sind minu kätte , et ma su maha lööksin ja su pea raiuksin ; ja ma annan vilistite sõjaväe laibad täna lindudele taeva all ja metsloomadele maa peal , ja kogu maailm saab teada , et Iisraelil on Jumal !
09017047	Ja kogu see väehulk saab teada , et Issand ei päästa mitte mõõga ega piigi abil , sest see on Issanda võitlus ja tema annab teid meie kätte ! '
09017048	Ja sündis , kui vilist tõusis ja tuli ning lähenes , et Taavetit kohata , siis ruttas Taavet ja jooksis rinde poole vilistile vastu .
09017049	Ja Taavet pistis käe pauna , võttis sealt kivi ja lingutas ning tabas vilistit otsaette ; kivi tungis laupa ja ta langes silmili maha .
09017050	Nõnda sai Taavet vilistist jagu lingu ja kiviga ; ta lõi vilisti maha ja surmas tema ; aga Taavetil ei olnud mõõka käes .
09017051	Siis Taavet jooksis ning astus vilisti juurde ja võttis tema mõõga , tõmbas tupest ja surmas tema ning raius sellega ta pea maha . Ja kui vilistid nägid , et nende kangelane oli surnud , siis nad põgenesid .
09017052	Aga Iisraeli ja Juuda mehed tõusid ning tõstsid sõjakisa ja nad ajasid vilisteid taga kuni Gati teelahkmeni ja kuni Ekroni väravateni ; ja mahalöödud vilistid langesid Saaraimi teele , kuni Gati ja Ekronini .
09017053	Siis lõpetasid Iisraeli lapsed vilistite tagaajamise , pöördusid tagasi ja riisusid nende leerid paljaks .
09017054	Ja Taavet võttis vilisti pea ning viis selle Jeruusalemma , aga tema sõjariistad pani ta oma telki .
09017055	Kui Saul nägi Taavetit vilisti vastu välja minevat , küsis ta väepealik Abnerilt : ' Kelle poeg see noor mees on , Abner ? ' Ja Abner vastas : ' Nii tõesti kui sa elad , kuningas , ma ei tea . '
09017056	Siis ütles kuningas : ' Sa küsi , kelle poeg see noor mees on ! '
09017057	Ja kui Taavet vilistit maha löömast tagasi tuli , siis võttis Abner tema ja viis Sauli ette ; ja vilisti pea oli tal käes .
09017058	Ja Saul küsis temalt : ' Kelle poeg sa oled , noor mees ? ' Ja Taavet vastas : ' Ma olen su sulase , petlemlase Iisai poeg . '
09018001	Ja kui Taavet oli kõneluse Sauliga lõpetanud , siis oli Joonatani hing nagu ühte köidetud Taaveti hingega ja Joonatan armastas teda nagu oma hinge .
09018002	Ja Saul võttis tema selsamal päeval enese juurde ega lasknud teda minna tagasi isakodusse .
09018003	Ja Joonatan tegi Taavetiga liidu , sest ta armastas teda nagu oma hinge .
09018004	Ja Joonatan võttis ära oma ülekuue , mis tal seljas oli , ja andis Taavetile , nõndasamuti oma muud riided koos oma mõõga , ammu ja vööga .
09018005	Ja Taavet läks välja ning oli edukas kõikjal , kuhu Saul teda läkitas ; Saul pani tema sõjameeste üle ja see meeldis kogu rahvale , ka Sauli sulastele .
09018006	Ja kui nad olid kodu poole tulemas , pärast seda kui Taavet oli vilisti maha löönud , läksid naised kõigist Iisraeli linnadest lauldes ja tantsides kuningas Saulile vastu , olles rõõmsad trummide ja simblitega .
09018007	Ja tantsivad naised laulsid vastastikku ning ütlesid : ' Saul lõi maha oma tuhat , aga Taavet oma kümme tuhat ! '
09018008	Siis Sauli viha süttis väga põlema , sest seesugune kõne oli ta meelest paha , ja ta ütles : ' Taavetile annavad nad kümme tuhat , aga minule annavad tuhat ! Nüüd puudub tal veel ainult kuningriik ! '
09018009	Ja sellest päevast alates hakkas Saul Taavetile kõõrdi vaatama .
09018010	Järgmisel päeval tuli kuri vaim Jumalalt võimsasti Sauli peale ja ta märatses kojas : Taavet mängis siis oma käega kannelt nagu alati , aga Saulil oli piik käes .
09018011	Ja Saul viskas piigi ning mõtles : ' Ma naelutan Taaveti seina külge . ' Aga Taavet tõmbus kaks korda tema eest kõrvale .
09018012	Saul kartis Taavetit , sest Issand oli temaga , olles aga Saulist lahkunud .
09018013	Siis Saul eemaldas Taaveti oma ligidusest ja pani ta tuhandepealikuks ; nõnda läks Taavet välja ja tuli tagasi rahva eesotsas .
09018014	Taavetil oli edu kõigil oma teedel ja Issand oli temaga .
09018015	Kui Saul nägi , et tal oli suur edu , siis ta tundis tema ees hirmu .
09018016	Aga kogu Iisrael ja Juuda armastas Taavetit , kui ta läks välja ja tuli tagasi nende eesotsas .
09018017	Siis ütles Saul Taavetile : ' Vaata , ma annan sulle naiseks oma vanema tütre Meerabi ; ole mul ainult vahva ja võitle Issanda võitlusi ! ' Sest Saul mõtles : ' Ärgu tabagu teda minu käsi , vaid tabagu teda vilistite käsi ! '
09018018	Aga Taavet vastas Saulile : ' Mis olen mina ja mis on mu elu , mu isa suguvõsa Iisraelis , et võiksin saada kuninga väimeheks ? '
09018019	Ja kui aeg tuli , mil Sauli tütar Meerab pidi antama Taavetile , anti ta naiseks meholatlasele Adrielile .
09018020	Aga Sauli tütar Miikal armastas Taavetit ; ja kui sellest Saulile teatati , siis oli see asi temale meelepärane .
09018021	Saul mõtles : ' Ma annan Miikali temale , et too saaks talle püüdepaelaks ja et teda tabaks vilistite käsi . ' Ja Saul ütles Taavetile : ' Sa võid nüüd teisega saada mu väimeheks . '
09018022	Ja Saul käskis oma sulast : ' Rääkige Taavetiga salaja ja öelge : Vaata , kuningal on sinust hea meel ja kõik ta sulased armastavad sind : seepärast hakka nüüd kuninga väimeheks ! '
09018023	Ja Sauli sulased kõnelesid need sõnad Taaveti kõrvu ; aga Taavet ütles : ' On siis teie meelest lihtne asi hakata kuninga väimeheks ? Mina olen ju vaene ja tähtsuseta mees . '
09018024	Ja Saulile jutustasid tema sulased , öeldes : ' Taavet on rääkinud seesuguseid sõnu . '
09018025	Siis ütles Saul : ' Öelge Taavetile nõnda : Kuningas ei hooli mõrsjahinnast , vaid sajast vilistite eesnahast , et kätte maksta kuninga vaenlastele . ' Aga Saul arvestas , et Taavet langeb vilistite käe läbi .
09018026	Ja kui tema sulased need sõnad Taavetile edasi andsid , siis oli Taaveti meelest õige hakata kuninga väimeheks ; ja enne kui aeg oli täis saanud ,
09018027	võttis Taavet kätte ja läks , tema ja ta mehed , ja lõi vilistitest maha kakssada meest ; ja Taavet tõi nende eesnahad täiearvuliselt kuningale , et saada kuninga väimeheks ; ja Saul andis temale naiseks oma tütre Miikali .
09018028	Saul nägi ja mõistis , et Issand oli Taavetiga ; ja Miikal , Sauli tütar , armastas Taavetit .
09018029	Aga Saul kartis Taavetit üha enam ; ja Saul oli Taaveti vaenlane kogu eluaja .
09018030	Aga vilistite vürstid tulid sõtta ; ja iga kord , kui nad tulid välja , sündis , et Taavetil oli rohkem edu kui kõigil teistel Sauli sulastel ; ja tema nimi oli väga austatud .
09019001	Ja Saul rääkis oma pojale Joonatanile ja kõigile oma sulaseile , et nad surmaksid Taaveti ; aga Sauli pojale Joonatanile meeldis Taavet väga .
09019002	Ja Joonatan teatas Taavetile , öeldes : ' Mu isa Saul püüab sind surmata . Ole siis nüüd hommikul valvel , jää varjule ja peida ennast !
09019003	Mina aga lähen ja seisan oma isa kõrvale väljal , kus sinagi oled , ja ma räägin isaga sinu pärast ; kui ma midagi märkan , siis ma teatan sulle . '
09019004	Ja Joonatan kõneles Taavetist head oma isale Saulile ning ütles temale : ' Kuningas ärgu tehku pattu oma sulase Taaveti vastu , sest tema ei ole sinu vastu pattu teinud ja pealegi on ta teod olnud sulle väga head !
09019005	Ta pani kaalule oma elu ja lõi vilisti maha , ja Issand andis nõnda kogu Iisraelile suure võidu ; sa nägid seda ise ja olid rõõmus . Miks sa tahad nüüd teha pattu süütu vere vastu ja Taaveti põhjuseta surmata ? '
09019006	Ja Saul kuulas Joonatani häält ning Saul vandus : ' Nii tõesti kui Issand elab , teda ei surmata ! '
09019007	Siis Joonatan kutsus Taaveti ja andis temale edasi kõik need sõnad ; ja Joonatan viis Taaveti Sauli juurde ning Taavet oli Sauli teenistuses nagu ennegi .
09019008	Ja jälle puhkes sõda ; ja Taavet läks välja ning sõdis vilistite vastu ja lõi neid suure kaotusega , nõnda et nad põgenesid tema eest .
09019009	Aga kuri vaim Issandalt tuli Sauli peale ; ta istus oma kojas ja tal oli piik käes , kuna Taavet mängis oma käega kannelt .
09019010	Saul püüdis lüüa Taavetit piigiga seina külge , aga tema põikas kõrvale Sauli eest , kes lõi piigi seinasse ; ja Taavet põgenes ning pääses sel ööl .
09019011	Siis läkitas Saul käskjalad Taaveti koja juurde teda varitsema ja hommikul surmama . Aga Taaveti naine Miikal teatas Taavetile , öeldes : ' Kui sa oma hinge sel ööl ei päästa , surmatakse sind homme . '
09019012	Ja Miikal laskis Taaveti läbi akna alla ; ta läks ja põgenes ning pääses .
09019013	Miikal aga võttis teeravi ja asetas voodisse , pani selle pea katteks kitsekarvust võrgu ja kattis selle vaibaga .
09019014	Kui Saul läkitas käskjalad Taavetit tooma , siis ütles Miikal : ' Ta on haige . '
09019015	Siis Saul läkitas käskjalad Taavetit vaatama , öeldes : ' Tooge ta voodiga minu juurde , et ma ta surmaksin ! '
09019016	Ja kui käskjalad tulid , vaata , siis oli voodis teerav , pea katteks kitsekarvust võrk .
09019017	Ja Saul küsis Miikalilt : ' Mispärast sa petsid mind nõnda ja lasksid mu vaenlasel pääseda ? ' Ja Miikal vastas Saulile : ' Tema ütles mulle : Lase mind minna , muidu ma tapan su ! '
09019018	Ja Taavet põgenes ja pääses ning tuli Saamueli juurde Raamasse ja jutustas temale kõik , mis Saul temale oli teinud . Siis läksid tema ja Saamuel Naajotisse ning jäid sinna .
09019019	Ja Saulile teatati ning öeldi : ' Vaata , Taavet on Raama Naajotis . '
09019020	Siis Saul läkitas käskjalad Taavetit tooma ; aga kui need nägid prohvetlikult kõnelevate prohvetite salka ja Saamueli seisvat ülevaatajana nende üle , siis tuli Jumala Vaim Sauli käskjalgade peale ja nemadki hakkasid prohvetlikult rääkima .
09019021	Kui sellest Saulile teatati , siis ta läkitas teised käskjalad , aga needki hakkasid prohvetlikult rääkima ; siis läkitas Saul veel kolmandad käskjalad , aga needki hakkasid prohvetlikult rääkima .
09019022	Siis ta läks ka ise Raamasse . Ja kui ta jõudis suure kaevu juurde Sekusse ja küsis ning ütles : ' Kus on Saamuel ja Taavet ? ' , siis vastati : ' Vaata , Raama Naajotis . '
09019023	Siis ta läks sealt Raama Naajoti poole ja Jumala Vaim tuli ka tema peale ; ja ta aina läks ning kõneles prohvetlikult , kuni ta jõudis Raama Naajotisse .
09019024	Ja temagi võttis oma riided seljast ja temagi kõneles prohvetlikult Saamueli ees ning lamas alasti kogu selle päeva ja kogu selle öö ; sellepärast on ütluseks : ' Kas ka Saul on prohvetite hulgas ? '
09020001	Aga Taavet põgenes Raama Naajotist ja tuli ning ütles Joonatanile : ' Mida ma olen teinud ? Mis on mu süü ja patt su isa ees , et ta püüab mu hinge ? '
09020002	Ja Joonatan vastas temale : ' Jäägu see kaugele ! Sa ei sure ! Vaata , mu isa ei tee midagi suuremat ega vähemat , ilma et ta ilmutaks minu kõrvadele . Miks peaks mu isa just seda asja minu eest varjama ? See pole mitte nii ! '
09020003	Aga Taavet vannutas jälle ja ütles : ' Su isa teab kindlasti , et ma sinu silmis olen armu leidnud . Seepärast ta mõtleb : Joonatan ei tohi sellest teada saada , et ta ei kurvastaks . Jah , nii tõesti kui Issand elab ja nii tõesti kui sa ise elad , minu ja surma vahel on ainult üks samm . '
09020004	Siis ütles Joonatan Taavetile : ' Mida sa iganes soovid , seda ma teen sulle ! '
09020005	Ja Taavet ütles Joonatanile : ' Vaata , homme on noorkuu ja ma peaksin küll koos kuningaga istuma ja sööma ; aga luba mind , et ma väljal ennast varjan kuni kolmanda õhtuni .
09020006	Kui su isa leiab mind väga puudu olevat , siis ütle : Taavet palus mind väga , et ta võiks rutata oma linna Petlemma , sest seal on kogu suguvõsal iga-aastane ohver .
09020007	Kui ta ütleb nõnda : Hea küll ! , siis on su sulasel rahu . Aga kui ta viha süttib põlema , siis tea , et tema poolt on kuritöö otsustatud !
09020008	Osuta siis oma sulasele heldust , sest sa oled oma sulase viinud koos enesega Issanda liitu ! Aga kui süü on minus , siis surma sina mind ; sest miks peaksid sa mind viima oma isa juurde ? '
09020009	Ja Joonatan ütles : ' Jäägu see sinust kaugele ! Sest kui ma tõesti märkan , et mu isa on otsustanud lasta sulle kurja sündida , siis ma ei jäta seda sulle teatamata . '
09020010	Aga Taavet küsis Joonatanilt : ' Kes teatab mulle , kui su isa vastab sulle karmilt ? '
09020011	Ja Joonatan vastas Taavetile : ' Tule , lähme väljale ! ' Ja nad mõlemad läksid väljale .
09020012	Ja Joonatan ütles Taavetile : ' Issand , Iisraeli Jumal ! Kui ma homme või ülehomme sel ajal olen oma isalt järele kuulanud , ja vaata , Taaveti asi on hea , eks ma siis läkita kedagi su juurde ja ilmuta seda su kõrvale .
09020013	Issand tehku Joonataniga ükskõik mida , aga kui mu isa tahab teha sulle kurja , siis ma ilmutan seda su kõrvale ja saadan sinu ära , et sa võiksid minna rahuga . Ja Issand olgu sinuga , nõnda nagu ta on olnud mu isaga !
09020014	Jah , kui ma veel elan , siis osuta mulle küll Issanda armastust , et ma ei sureks !
09020015	Ära võta iialgi oma armastust minu soolt , ka siis mitte , kui Issand kõik Taaveti vaenlased maapinnalt hävitab ! '
09020016	Ja Joonatan tegi Taaveti sooga liidu : ' Issand nõudku aru Taaveti vaenlastelt ! '
09020017	Ja Joonatan vannutas veel Taavetit vastastikuse armastuse juures , sest ta armastas teda , nagu ta armastas oma hinge .
09020018	Ja Joonatan ütles temale : ' Homme on noorkuu ja sinust tuntakse puudust , kui su koht on tühi .
09020019	Aga ülehomme mine ruttu alla ja tule sinna paika , kus sa selle teo päeval ennast varjasid , ja jää Eseli kivi juurde !
09020020	Mina ammun siis kolm noolt selle kõrvale , nagu laseksin ma märki .
09020021	Ja vaata , ma läkitan poisi , öeldes : ' Mine otsi nooli ! ' Aga kui ma ütlen poisile : ' Vaata , nooled on sinust siinpool , võta need ! ' , siis tule , sest sul on siis rahu ega midagi muud , nii tõesti kui Issand elab !
09020022	Aga kui ma ütlen poisile nõnda : ' Vaata , nooled on sinust sealpool ! ' , siis mine , sest Issand saadab su ära !
09020023	Ja mis puutub sellesse , mida mina ja sina oleme rääkinud , siis vaata , Issand on igavesti tunnistajaks minu ja sinu vahel . '
09020024	Ja Taavet varjas ennast väljal . Kui noorkuu tuli , istus kuningas leiba võtma .
09020025	Kuningas istus nagu alati oma istmel , seinaäärsel istmel . Kui Joonatan tõusis , istus ainult Abner Sauli kõrval ja Taaveti koht oli tühi .
09020026	Aga Saul ei öelnud sel päeval midagi , sest ta mõtles : ' Temale on midagi juhtunud , ta ei ole puhas , ta ei ole kindlasti mitte puhas . '
09020027	Aga kui järgmisel päeval , teisel noorkuu päeval , Taaveti koht tühi oli , küsis Saul oma pojalt Joonatanilt : ' Mispärast ei ole Iisai poeg nii eile kui täna leivale tulnud ? '
09020028	Ja Joonatan kostis Saulile : ' Taavet palus mind väga , et ta võiks minna Petlemma ;
09020029	ta ütles : Luba mind ometi , sest meil on linnas suguvõsa ohver ja mu vend kutsus mind ; kui ma nüüd su silmis armu leian , siis lase mind minna oma vendi vaatama ! Sellepärast ei ole ta tulnud kuninga lauda . '
09020030	Siis Sauli viha süttis põlema Joonatani vastu ja ta ütles temale : ' Sina vastuhakkaja värdjas ! Kas ma ei tea , et sa oled valinud Iisai poja häbiks enesele ja häbiks oma ema häbemele !
09020031	Niikaua kui Iisai poeg maa peal elab , ei ole sina ega su kuningriik kindel . Ja nüüd läkita kedagi ja too ta minu juurde , sest ta on surmalaps ! '
09020032	Aga Joonatan kostis oma isale Saulile ja küsis temalt : ' Miks on vaja teda surmata ? Mis ta on teinud ? '
09020033	Aga Saul viskas piigi tema suunas , et teda läbi torgata ; nüüd mõistis Joonatan , et ta isa oli otsustanud Taaveti tappa .
09020034	Ja Joonatan tõusis lauast tulise vihaga ega võtnud leiba teisel noorkuu päeval , sest ta oli mures Taaveti pärast , oli ju tema isa teda mõnitanud .
09020035	Järgmisel hommikul läks Joonatan Taavetile määratud ajal väljale ja tal oli kaasas üks väike poiss .
09020036	Ja ta ütles oma poisile : ' Jookse ja otsi nooli , mis ma ammun ! ' Poiss jooksis ja ta ise ambus noole temast mööda .
09020037	Ja kui poiss jõudis sinna paika , kus oli Joonatani ammutud nool , hüüdis Joonatan poisile järele ja küsis : ' Eks ole nool sinust eespool ? '
09020038	Ja Joonatan hüüdis poisile järele : ' Rutta nobedasti , ära seisa ! ' Ja Joonatani poiss noppis noole ning tuli oma isanda juurde .
09020039	Aga poiss ei teadnud midagi , ainult Joonatan ja Taavet teadsid seda asja .
09020040	Ja Joonatan andis oma sõjariistad poisile , kes oli koos temaga , ja ütles temale : ' Mine vii linna ! '
09020041	Kui poiss oli läinud , tõusis Taavet üles lõuna poolt ja heitis silmili maha ning kummardas kolm korda ; siis nad suudlesid teineteist ja nutsid üheskoos , Taavet kõige rohkem .
09020042	Siis ütles Joonatan Taavetile : ' Mine rahuga , jäägu nõnda , nagu me mõlemad Issanda nime juures oleme vandunud ja öelnud : Issand olgu igavesti tunnistajaks minu ja sinu vahel , minu soo ja sinu soo vahel ! '
09020043	Ja Taavet võttis kätte ja läks ära , aga Joonatan tuli tagasi linna .
09021001	Ja Taavet jõudis Noobi preester Ahimeleki juurde . Aga Ahimelek tuli värisedes Taavetile vastu ja küsis temalt : ' Mispärast sa oled üksi ega ole kedagi koos sinuga ? '
09021002	Ja Taavet vastas preester Ahimelekile : ' Kuningas käskis mind asja pärast ja ütles mulle : Ärgu saagu ükski midagi teada sellest asjast , mille pärast ma sind läkitan ja mida ma olen sind käskinud teha ! Seepärast ma juhatasin poisid ühte ja teise paika .
09021003	Anna nüüd mulle , mis sul käepärast on , viis leiba või muud , mis leidub ! '
09021004	Aga preester kostis Taavetile ja ütles : ' Tavalist leiba pole mul käepärast , küll aga on pühitsetud leiba , kui ainult poisid oleksid naistest hoidunud ! '
09021005	Taavet kostis preestrile ja ütles talle : ' Muidugi on naised meile keelatud olnud nagu varasematel retkedel ; siis oli poiste ihu pühitsetud , kuigi oli tavaline teekond . Seda enam peaks olema täna pühitsetud , mis ihusse puutub . '
09021006	Siis andis preester temale pühitsetut , sest seal ei olnud muud leiba kui ohvrileivad , mis võetakse Issanda eest ära , kui äravõtmise päeval värske leib asemele pannakse .
09021007	Aga seal oli sel päeval Issanda ees kinnipeetuna üks Sauli sulaseist , edomlane Doeg , Sauli karjaste ülem .
09021008	Ja Taavet ütles Ahimelekile : ' Kas sul on siin käepärast piiki või mõõka ? Ma ei ole ju oma mõõka ega muid sõjariistu kaasa võtnud , sest kuninga käsk oli rutuline . '
09021009	Ja preester ütles : ' Vaata , vilist Koljati , kelle sa Tammeorus maha lõid , tema mõõk on siin riidesse mähituna õlarüü taga . Kui sa tahad selle enesele võtta , siis võta , sest muud siin ei ole kui see ! ' Ja Taavet ütles : ' Teist sellesarnast ei ole , anna see mulle ! '
09021010	Ja Taavet võttis kätte ja põgenes selsamal päeval Sauli eest ning tuli Gati kuninga Aakise juurde .
09021011	Aga Aakisele ütlesid tema sulased : ' Eks see ole Taavet , maa kuningas ? Eks see ole tema , kellest nad tantsides vastastikku laulsid ja ütlesid : ' Saul lõi maha oma tuhat , aga Taavet oma kümme tuhat ! ' ? '
09021012	Taavet võttis need sõnad südamesse ja kartis väga Gati kuningat Aakist .
09021013	Ta tegi ennast nende silmis rumalaks ja käitus hullumeelsena nende käes , tegi märke väravate peale ja laskis ila habemesse voolata .
09021014	Siis ütles Aakis oma sulastele : ' Vaata , te näete , et mees on hull ! Mispärast te toote ta minu juurde ?
09021015	Kas mul on puudus hulludest , et tõite selle minu juurde hullutempe tegema ? Kas niisugune peaks tulema minu kotta ? '
09022001	Ja Taavet läks sealt ära ning pääses Adullami koopasse . Kui tema vennad ja kogu ta isa pere sellest kuulsid , läksid nad sinna alla tema juurde .
09022002	Ja ta juurde kogunesid kõik , kel oli kitsas käes , kel oli võlausaldaja , kes olid hinges kibestunud , ja ta sai nende pealikuks ; tema juures oli ligi nelisada meest .
09022003	Sealt läks Taavet Moabi Mispasse ja ütles Moabi kuningale : ' Luba mu isa ja ema tulla seniks teie juurde , kuni ma saan teada , mis Jumal minuga teeb ! '
09022004	Siis ta viis nad Moabi kuninga ette ja nad elasid tema juures kogu selle aja , mis Taavet oli mäelinnuses .
09022005	Aga prohvet Gaad ütles Taavetile : ' Ära jää mäelinnusesse , lahku sealt ja mine Juudamaale ! ' Ja Taavet läks ning tuli Haareti metsa .
09022006	Saul sai kuulda , et Taavet ja temaga koos olevad mehed olid avastatud ; Saul istus Gibeas tamariskipuu all künkal , piik käes , ja kõik ta sulased seisid ta juures .
09022007	Ja Saul ütles oma sulastele , kes seisid ta juures : ' Kuulge ometi , benjaminlased ! Kas annab ka Iisai poeg teile kõigile põlde ja viinamägesid ? Kas ta paneb teid kõiki tuhande - ja sajapealikuiks ,
09022008	et te kõik peate vandenõu minu vastu ? Mitte ükski ei ole ilmutanud mu kõrvale , et mu poeg on teinud liidu Iisai pojaga . Mitte ükski teist ei ole mures minu pärast , et ta ilmutaks mu kõrvale , et mu poeg on ässitanud mu sulast mind varitsema , nagu see praegu on . '
09022009	Siis vastas edomlane Doeg , kes seisis Sauli sulaste juures , ja ütles : ' Ma nägin Iisai poja tulevat Noobi Ahituubi poja Ahimeleki juurde ,
09022010	kes küsis Issandalt temale nõu , andis temale teerooga ja vilist Koljati mõõga . '
09022011	Siis kuningas läkitas kutsuma preester Ahimelekit , Ahituubi poega , ja kogu ta isa sugu , kes olid preestreiks Noobis ; ja need kõik tulid kuninga juurde .
09022012	Ja Saul ütles : ' Kuule nüüd , Ahituubi poeg ! ' Ja see vastas : ' Siin ma olen , mu isand ! '
09022013	Ja Saul küsis temalt : ' Mispärast te olete pidanud vandenõu minu vastu , sina ja Iisai poeg , et sa andsid temale leiba ja mõõga ja küsisid Jumalalt temale nõu , selleks et ta tõuseks mind varitsema , nagu see praegu on ? '
09022014	Ja Ahimelek kostis kuningale ning ütles : ' Kes on kõigi su sulaste hulgast nii ustav kui Taavet , kuninga väimees , su ihukaitsepealik ja su kojas austatu ?
09022015	Kas ma alles täna olen hakanud temale Jumalalt nõu küsima ? See on minust kaugel ! Kuningas ärgu pangu seda asja süüks oma sulasele ega kogu mu isa soole , sest su sulane ei teadnud midagi kõigest sellest , ei vähem ega rohkem ! '
09022016	Aga kuningas ütles : ' Sa pead surema , Ahimelek , sina ja kogu su isa sugu ! '
09022017	Ja kuningas ütles käsutäitjaile , kes seisid ta juures : ' Pöörduge sinna ja surmake Issanda preestrid , sest ka nende käsi on Taavetiga ; kuigi nad teadsid , et ta põgenes , ei ilmutanud nemad seda mu kõrvale ! ' Aga kuninga sulased ei tahtnud sirutada oma kätt , et tungida kallale Issanda preestritele .
09022018	Siis ütles kuningas Doegile : ' Pöördu sina sinna ja mine preestritele kallale ! ' Ja edomlane Doeg pöördus ning läks ise preestritele kallale ja tappis sel päeval kaheksakümmend viis linast õlarüüd kandvat meest .
09022019	Ja ta lõi preestrite linnas Noobis mõõgateraga maha nii mehed kui naised , nii lapsed kui imikud ja , samuti mõõgateraga , ka härjad , eeslid ja lambad .
09022020	Pääses ainult üks Ahituubi poja Ahimeleki poeg , Ebjatar nimi , kes põgenes Taaveti juurde .
09022021	Ja Ebjatar jutustas Taavetile , et Saul oli Issanda preestrid tapnud .
09022022	Ja Taavet ütles Ebjatarile : ' Ma teadsin juba sel päeval , kui seal oli edomlane Doeg , et ta kindlasti teatab sellest Saulile . Minu tõttu on see sündinud kõigile su isa soo hingedele !
09022023	Jää minu juurde , ära karda , sest kes püüab minu hinge , see püüab ka sinu hinge , minu juures oled sa aga kaitstud ! '
09023001	Ja Taavetile teatati ning öeldi : ' Vaata , vilistid sõdivad Keila vastu ja riisuvad rehealuseid . '
09023002	Siis küsis Taavet Issandalt , öeldes : ' Kas pean minema neid vilisteid lööma ? ' Ja Issand vastas Taavetile : ' Mine ja löö vilisteid ja päästa Keila ! '
09023003	Aga Taaveti mehed ütlesid temale : ' Vaata , me kardame juba siin Juudas , mis veel siis , kui läheksime Keilasse vilistite võitlusridade vastu ! '
09023004	Siis küsis Taavet taas Issandalt ja Issand kostis temale ning ütles : ' Tõuse , mine alla Keilasse , sest ma annan vilistid sinu kätte ! '
09023005	Ja Taavet läks oma meestega Keilasse ning sõdis vilistite vastu ; ta viis ära nende karjad ja tekitas neile suure kaotuse ; nõnda päästis Taavet Keila elanikud .
09023006	Kui Ebjatar , Ahimeleki poeg , põgenes Taaveti juurde Keilasse , tõi ta õlarüü kaasa .
09023007	Saulile teatati , et Taavet oli tulnud Keilasse . Ja Saul ütles : ' Jumal on ta minu kätte andnud , sest ta on ise ennast pannud tõkkesse , minnes väravate ja riividega linna . '
09023008	Ja Saul hüüdis kogu rahva sõtta , et minna alla Keilasse piirama Taavetit ja tema mehi .
09023009	Aga Taavet sai teada , et Saul kavatses tema vastu kurja , ja ta ütles preester Ebjatarile : ' Too õlarüü siia ! '
09023010	Ja Taavet ütles : ' Issand , Iisraeli Jumal ! Su sulane on tõesti kuulnud , et Saul püüab tulla Keilasse hävitama linna minu pärast .
09023011	Kas Keila kodanikud annavad mu tema kätte ? Kas Saul tuleb alla , nagu su sulane on kuulnud ? Issand , Iisraeli Jumal , ilmuta ometi oma sulasele ! ' Ja Issand vastas : ' Ta tuleb . '
09023012	Ja Taavet küsis veel : ' Kas Keila kodanikud annavad minu ja mu mehed Sauli kätte ? ' Ja Issand vastas : ' Annavad küll . '
09023013	Siis Taavet ja ta mehed , ligi kuussada meest , võtsid kätte ja läksid Keilast välja ning hulkusid paigast teise . Ja kui Saulile teatati , et Taavet oli Keilast pääsenud , siis ta loobus oma retkest .
09023014	Ja Taavet asus kõrbes mäelinnustesse , jäädes mäestikku Siifi kõrbes . Saul otsis teda taga kogu aja , aga Jumal ei andnud teda tema kätte .
09023015	Taavet aga nägi küll , et Saul läks nõudma tema hinge . Kui Taavet oli Siifi kõrbes metsakurus ,
09023016	võttis Joonatan , Sauli poeg , kätte ja läks Taaveti juurde metsakurusse ning kinnitas tema kätt Jumalas .
09023017	Ja ta ütles temale : ' Ära karda , sest mu isa Sauli käsi ei leia sind , vaid sina saad Iisraeli kuningaks ja mina olen sinust järgmine ! Ka mu isa Saul teab seda . '
09023018	Ja nad mõlemad tegid Issanda ees liidu . Ja Taavet jäi metsakurusse , aga Joonatan läks koju .
09023019	Aga siiflased läksid Gibeasse Saulile ütlema : ' Eks Taavet varja ennast meie juures metsakurus , mäelinnustes Hakila kõrgendikul , mis on lõuna pool tühja maad .
09023020	Ja nüüd , kuningas , tule , millal iganes su hing igatseb tulla , ja me anname tema kuninga kätte ! '
09023021	Ja Saul ütles : ' Issand õnnistagu teid , et teil on olnud kaastunnet minu vastu !
09023022	Minge nüüd ja tehke veel rohkem kindlaks , uurige ja vaadake paika , kus ta jalg liigub ja kes teda seal on näinud ; sest mulle on öeldud , et ta on väga kaval .
09023023	Vaadake ja uurige kõiki peidupaiku , kuhu ta võiks pugeda ; ja kui on kindlaks tehtud , siis tulge tagasi minu juurde ja ma lähen siis koos teiega ! Kui ta on maal , siis ma otsin tema üles kõigi Juuda tuhandete hulgast . '
09023024	Ja nad võtsid kätte ning läksid Sauli eel Siifi ; aga Taavet ja tema mehed olid Maoni kõrbes , lagendikul lõuna pool tühja maad .
09023025	Kui Saul oma meestega läks otsima , siis teatati Taavetile ja tema läks alla Selani ning jäi Maoni kõrbe ; kui Saul seda kuulis , siis ta ajas Taavetit taga Maoni kõrbes .
09023026	Aga Saul käis ühel pool mäge ja Taavet oma meestega teisel pool mäge . Ja kui Taavet ruttas minema Sauli eest ning Saul ja ta mehed piirasid Taavetit ja ta mehi , et neid kinni võtta ,
09023027	siis sündis , et käskjalg tuli Sauli juurde , öeldes : ' Tõtta ja tule , sest vilistid on valgunud maale ! '
09023028	Siis Saul loobus Taavetit taga ajamast ja läks vilistite vastu . Sellepärast hüütakse seda paika ' Lahutuskaljuks ' .
09023029	Aga Taavet läks sealt ära ja asus Een-Gedi mäelinnustesse .
09024001	Ja kui Saul tuli vilisteid jälitamast , siis teatati temale ning öeldi : ' Vaata , Taavet on Een-Gedi kõrbes . '
09024002	Siis võttis Saul kolm tuhat meest , valitud kogu Iisraelist , ja läks otsima Taavetit ja tema mehi Kaljukitse kaljudelt .
09024003	Ja kui ta jõudis tee ääres olevate lambatarade juurde , siis oli seal koobas ; ja Saul läks sisse oma asjale . Aga Taavet ja tema mehed istusid koopa tagumises sopis .
09024004	Ja Taaveti mehed ütlesid talle : ' Näe , see on päev , millest Issand sulle on kõnelnud : Vaata , ma annan su vaenlase su kätte ja talita temaga , nagu su silmis hea on ! ' Ja Taavet tõusis ning lõikas salaja ära Sauli kuuehõlma .
09024005	Aga pärast seda torkas Taavetit südametunnistus , et ta Sauli hõlma oli ära lõiganud ,
09024006	ja ta ütles oma meestele : ' Issanda pärast jäägu minust kaugele , et ma seda teeksin oma isandale , Issanda võitule , et pistaksin oma käe tema külge ! Sest tema on Issanda võitu ! '
09024007	Ja Taavet hoidis sõnadega tagasi oma mehed ega lubanud neid kippuda Sauli kallale ; ja Saul tõusis koopast ning läks oma teed .
09024008	Aga seejärel tõusis Taavet ja läks koopast välja ja hüüdis Saulile järele ning ütles : ' Mu isand kuningas ! ' Kui Saul vaatas taha , siis heitis Taavet silmili maha ja kummardas .
09024009	Ja Taavet ütles Saulile : ' Mispärast sa kuulad inimeste jutte , kes ütlevad : Vaata , Taavet otsib su õnnetust ?
09024010	Vaata , nüüd sa nägid ju oma silmaga , kuidas Issand andis sind täna koopas minu kätte . Mulle öeldi , et ma su tapaksin , aga ma halastasin su peale , sest ma ütlesin : Mina ei pista kätt oma isanda külge , sest ta on Issanda võitu .
09024011	Ja mu isa , näe , vaata ka ise oma kuuehõlma mu käes ! Sest kui ma lõikasin ära su kuuehõlma ega tapnud sind , siis pead sa mõistma ja nägema , et mul pole mõttes kurja ega üleastumist ja et ma pole pattu teinud sinu vastu , kuigi sa varitsed mu hinge , et seda võtta !
09024012	Issand mõistku kohut minu ja sinu vahel , ja Issand maksku sulle kätte minu eest , aga minu käsi ei puutu sinusse ,
09024013	nagu ütleb muistse põlve vanasõna : ' Õelaist tuleb välja õelus , aga minu käsi ei puutu sinusse ! '
09024014	Kellele on Iisraeli kuningas läinud järele ? Keda sa taga ajad ? Surnud koera , ühte kirpu !
09024015	Issand olgu kohtumõistjaks ja mõistku kohut minu ja sinu vahel ; tema nähku ja seletagu mu riiuasja ning mõistku mind õigeks sinu käest ! '
09024016	Kui Taavet oli kõnelnud need sõnad Saulile , siis küsis Saul : ' Kas see on sinu hääl , mu poeg Taavet ? ' Ja Saul tõstis häält ja nuttis .
09024017	Ja ta ütles Taavetile : ' Sina oled minust õiglasem , sest sa oled teinud mulle head , mina aga olen teinud sulle kurja !
09024018	Sa oled täna jutustanud , kuidas sa tegid mulle head : ehk küll Issand andis mu sinu kätte , sa siiski ei tapnud mind !
09024019	Sest kui keegi leiab oma vaenlase , kas ta laseb teda heaga ära minna ? Issand tasugu sulle heaga selle eest , mis sa täna mulle tegid !
09024020	Ja nüüd , vaata , ma tean , et sina saad tõesti kuningaks ja et Iisraeli kuningriik püsib sinu käes .
09024021	Aga nüüd vannu mulle Issanda juures , et sa ei hukka mu järeltulevat sugu ega kaota minu nime mu isakojast ! '
09024022	Ja Taavet vandus Saulile . Siis Saul läks koju , aga Taavet ja tema mehed läksid üles mäelinnusesse .
09025001	Saamuel suri , ja kogu Iisrael kogunes kokku ja leinas teda , ja nad matsid tema ta kodupaika Raamasse . Aga Taavet võttis kätte ja läks alla Paarani kõrbe .
09025002	Ja Maonis oli mees , kelle tööjärg oli Karmelis , ja see mees oli väga rikas : temal oli kolm tuhat lammast ja tuhat kitse ; ta oli Karmelis oma lambaid niitmas .
09025003	Mehe nimi oli Naabal , ja ta naise nimi Abigail ; naisel oli hea mõistus ja ilus välimus , mees oli aga karm ja tegude poolest kuri ; ta oli kaaleblane .
09025004	Kui Taavet kõrbes kuulis , et Naabal niitis oma lambaid ,
09025005	siis läkitas Taavet sinna kümme noort meest , öeldes neile : ' Minge üles Karmelisse , ja kui te jõuate Naabali juurde , siis küsige temalt minu nimel , kuidas ta käsi käib ,
09025006	ja öelge mu vennale nõnda : Tere ! Rahu olgu sinule ja rahu su kojale ja rahu kõigele , mis sul on !
09025007	Ma olen nüüd kuulnud , et sul on lambaniitjad . Sinu karjased on ju olnud meie juures : me pole neid mõnitanud ega ole neilt midagi kadunud kõigel sel ajal , mis nad olid Karmelis .
09025008	Küsi oma poistelt , küll nad jutustavad sulle ! Leidku siis need noored mehed armu sinu silmis , sest me oleme ju tulnud heal päeval ! Anna nüüd oma sulastele ja oma pojale Taavetile , mis sul juhtub käepärast olema ! '
09025009	Ja Taaveti noored mehed tulid ning rääkisid Taaveti nimel Naabalile kõik needsamad sõnad ja jäid ootama .
09025010	Aga Naabal kostis Taaveti sulastele ja ütles : ' Kes on Taavet , kes on Iisai poeg ? Nüüdsel ajal on palju sulaseid , kes põgenevad oma isandate juurest .
09025011	Kas peaksin võtma oma leiva ja vee ja tapetud loomad , mis ma olen tapnud oma niitjaile , ja andma meestele , kellest ma ei tea , kust nad pärit on ? '
09025012	Siis Taaveti noored mehed pöördusid ümber oma teekonnal ja läksid tagasi ; ja nad tulid ning andsid temale edasi kõik need sõnad .
09025013	Siis ütles Taavet oma meestele : ' Pange igaüks oma mõõk vööle ! ' Nad panid igaüks oma mõõga vööle ja Taavet ise pani ka oma mõõga vööle . Ja nad läksid Taaveti järel , ligi nelisada meest , kuna kakssada jäi asjade juurde .
09025014	Aga Abigailile , Naabali naisele , teatas üks poistest , öeldes : ' Vaata , Taavet läkitas käskjalad kõrbest meie isandat tervitama , aga tema kärkis nendega .
09025015	Need mehed olid meie vastu väga head , nad ei mõnitanud meid ega kadunud meilt midagi kõigel sel ajal , mil väljal olles rändasime nende juures .
09025016	Nagu müür olid nad meie ümber , niihästi öösel kui päeval , kõige selle aja , mil me olime nende juures lambaid ja kitsi karjatamas .
09025017	Nüüd siis tea , ja vaata , mida sa saad teha , sest midagi kurja on otsustatud meie isanda ja kogu ta koja vastu ; aga ta ise on ju paharetipoeg , tema enesega ei saa rääkida ! '
09025018	Siis Abigail ruttas ja võttis kakssada leiba , kaks lähkrit veini , viis valmistatud lammast , viis mõõtu kõrvetatud teri , sada rosinakakku ja kakssada viigimarjakakku ning pani need eeslite selga .
09025019	Ja ta ütles oma poistele : ' Minge minu eel , vaata , ma tulen teie järel ! ' Aga oma mehele Naabalile ta sellest ei rääkinud .
09025020	Ja kui ta siis sõitis eesli seljas ja läks mäe varjus alla , vaata , siis tulid Taavet ja tema mehed temale vastu ja ta kohtas neid .
09025021	Aga Taavet oli öelnud : ' Tõesti , ma olen asjatult hoidnud kõike seda , mis sel mehel kõrbes oli , nõnda et midagi ei kadunud kõigest sellest , mis tal oli ; ja tema tasub mulle head kurjaga .
09025022	Jumal tehku Taaveti vaenlastega ükskõik mida , kui ma kõigist , kes tal on , hommikuks alles jätan veel mõne meesolendi ! '
09025023	Ja kui Abigail nägi Taavetit , siis ta hüppas kähku eesli seljast ja heitis Taaveti ette silmili ning kummardas maani .
09025024	Ta langes tema jalgade juurde ja ütles : ' Minu peal on süü , mu isand . Lase nüüd oma teenijat su kuuldes rääkida ja kuule oma teenija sõnu !
09025025	Ärgu mu isand ometi hooligu sellest kõlvatust mehest Naabalist ; sest nagu nimi , nõnda on ta ise - Naabal on ta nimi ja rumal ta on ! Aga mina , su teenija , ei näinud mu isanda noori mehi , keda sa olid läkitanud .
09025026	Ja nüüd , mu isand , nii tõesti kui Issand elab ja nii tõesti kui sa ise elad , Issand on takistanud sind sattumast veresüüsse ja aitamast iseennast oma käega : nüüd saagu Naabali sarnaseks su vaenlased ja need , kes püüavad teha kurja mu isandale !
09025027	Ja nüüd antagu see and , mis su teenija on toonud mu isandale , noortele meestele , kes käivad mu isanda kannul !
09025028	Anna siis andeks oma teenija üleastumine ! Sest Issand teeb tõesti mu isandale ühe kindla koja , sellepärast et mu isand võitleb Issanda võitlusi . Ja kurja ei leita sinus kogu su eluajal .
09025029	Ja kui keegi tõuseks sind taga ajama ja su hinge püüdma , siis on mu isanda hing seotud elavate kimpu Issanda , su Jumala juures ; aga su vaenlaste hinged ta lingutab lingupesast välja .
09025030	Ja kui Issand teeb mu isandale kõike seda head , millest ta sulle on rääkinud , ja määrab sind Iisraelile vürstiks ,
09025031	siis ärgu saagu see sulle komistuseks ega mu isandale südametunnistuse piinaks , et oleksid põhjuseta valanud verd ja mu isand oleks aidanud iseennast ! Ja kui Issand teeb mu isandale head , siis mõtle oma teenijale ! '
09025032	Ja Taavet ütles Abigailile : ' Õnnistatud olgu Issand , Iisraeli Jumal , kes sellel päeval on sind mulle vastu läkitanud !
09025033	Õnnistatud olgu su mõistus ja õnnistatud ole sa ise , et sa täna mind oled takistanud veresüüsse sattumast ja iseennast oma käega aitamast !
09025034	Aga tõepoolest , nii tõesti kui elab Issand , Iisraeli Jumal , kes mind on keelanud sulle kurja tegemast , kui sa mitte poleks rutanud ja mulle vastu tulnud , ei oleks Naabalile koiduajaks alles jäänud ühtegi meesolendit . '
09025035	Siis võttis Taavet naise käest vastu , mis too temale oli toonud , ja ütles : ' Mine rahuga koju ! Vaata , ma olen kuulnud su häält ja olen tõstnud üles su palge . '
09025036	Kui Abigail tuli Naabali juurde , vaata , siis oli temal oma kojas pidu , otse kuninglik pidu . Naabali süda oli rõõmus ja ta oli väga joobnud , seepärast ei jutustanud Abigail talle midagi , ei vähemat ega rohkemat , enne kui hommik koitis .
09025037	Aga hommikul , kui Naabalist oli vein haihtunud , jutustas ta naine temale neist asjust ; siis suri tal süda rinnus ja ta otsekui kivines .
09025038	Ja ligi kümne päeva pärast lõi Issand Naabalit , nõnda et ta suri .
09025039	Kui Taavet kuulis , et Naabal oli surnud , ütles ta : ' Õnnistatud olgu Issand , kes on lahendanud minu teotuse riiuasja , mille Naabal põhjustas , ja kes on hoidnud oma sulast kurja tegemast ! Naabali kurjuse tasus aga Issand ta enese pea peale . ' Siis Taavet läkitas käskjalad ja käskis Abigailile öelda , et ta tahab võtta teda enesele naiseks .
09025040	Ja Taaveti sulased tulid Abigaili juurde Karmelisse ja rääkisid temaga ning ütlesid : ' Taavet läkitas meid sinu juurde , et võtta sind enesele naiseks . '
09025041	Siis ta tõusis ja kummardas silmili maha ning ütles : ' Vaata , su teenija on valmis saama orjaks , kes peseb oma isanda sulaste jalgu . '
09025042	Ja Abigail tõusis kiiresti ning sõitis eesli seljas , samuti tema viis teenijatüdrukut , kes käisid ta kannul ; ta järgnes Taaveti käskjalgadele ja sai tema naiseks .
09025043	Ahinoami võttis Taavet Jisreelist ja nõnda said need mõlemad tema naisteks .
09025044	Aga Saul oli andnud oma tütre Miikali , Taaveti naise , Paltile , Laisi pojale , kes oli pärit Gallimist .
09026001	Ja siiflased tulid Gibeasse Saulile ütlema : ' Eks Taavet varja ennast Hakila künkal , ida pool tühja maad ? '
09026002	Ja Saul võttis kätte ning läks alla Siifi kõrbe , ja koos temaga kolm tuhat Iisraeli valitud meest , et otsida Taavetit Siifi kõrbest .
09026003	Ja Saul lõi leeri üles Hakila künkale , mis on tee ääres ida pool tühja maad . Aga Taavet viibis kõrbes ja kui ta sai aru , et Saul oli tulnud kõrbe temale järele ,
09026004	siis läkitas Taavet maakuulajaid ja sai teada , et Saul oli tõesti tulnud .
09026005	Ja Taavet võttis kätte ning tuli paika , kuhu Saul oli leeri üles löönud ; ja Taavet nägi kohta , kus Saul ja tema väepealik Abner , Neeri poeg , magasid ; Saul magas vankriteleeris ja rahvas oli leeris tema ümber .
09026006	Taavet võttis sõna ja rääkis hett Ahimelekiga ja Abisaiga , Seruja pojaga , Joabi vennaga , öeldes : ' Kes tuleb koos minuga Sauli juurde leeri ? ' Ja Abisai vastas : ' Mina tulen koos sinuga . '
09026007	Nõnda tulid Taavet ja Abisai öösel rahva juurde , ja vaata , Saul oli heitnud magama vankriteleeris ning tema piik oli maasse lööduna ta peatsis ; Abner ja rahvas aga magasid tema ümber .
09026008	Ja Abisai ütles Taavetile : ' Jumal on täna andnud sinu vaenlase su kätte . Ja nüüd luba , ma löön ta piigiga maa külge ! Üksainus hoop - teist ei ole mul tema jaoks vaja . '
09026009	Aga Taavet vastas Abisaile : ' Ära teda hukka ! Sest kes võiks karistamata pista oma käe Issanda võitu külge ? '
09026010	Ja Taavet ütles : ' Nii tõesti kui Issand elab , lööb Issand kindlasti ise teda : kas saabub ta surmapäev või läheb ta sõtta ja saab otsa .
09026011	Issanda pärast jäägu see minust kaugele , et pistaksin oma käe Issanda võitu külge . Aga võta nüüd piik , mis on ta peatsis , ja veekruus , ja lähme ! '
09026012	Ja Taavet võttis piigi ja veekruusi Sauli peatsist ja nad läksid oma teed ; ja ükski ei näinud , ei märganud ega ärganud üles , vaid nad kõik magasid , sest Issand oli lasknud tulla nende peale raske une .
09026013	Seejärel läks Taavet üle teisele poole ja seisis eemal mäetipus ; nende vahel oli palju maad .
09026014	Ja Taavet hüüdis rahvast ja Abnerit , Neeri poega , ja ütles : ' Eks sa vasta , Abner ? ' Ja Abner kostis ning küsis : ' Kes sa oled , et sa hüüad kuningat ? '
09026015	Ja Taavet ütles Abnerile : ' Eks sa ole mees ? Kes on Iisraelis sinu sarnane ? Aga miks sa ei valvanud oma isandat kuningat ? Sest keegi rahva hulgast tuli hukkama kuningat , su isandat .
09026016	Ei ole hea see asi , mis sa oled teinud . Nii tõesti kui Issand elab : te olete surmalapsed , et te ei ole valvanud oma isandat , Issanda võitut . Ja nüüd vaata , kus on kuninga piik ja veekruus , mis olid ta peatsis ? '
09026017	Siis Saul tundis ära Taaveti hääle ja küsis : ' Kas see on sinu hääl , mu poeg Taavet ? ' Ja Taavet vastas : ' See on minu hääl , mu isand kuningas . '
09026018	Ja ta ütles : ' Mispärast ajab mu isand nõnda taga oma sulast ? Sest mida ma olen teinud ? Või mis kurja on mu käes ?
09026019	Ja nüüd kuulgu ometi mu isand kuningas oma sulase sõnu : kui Issand on sind kihutanud minu vastu , siis saagu ta tunda ohvrilõhna ; aga kui inimlapsed , siis olgu nad neetud Issanda ees , et nad tõukavad mind nüüd välja Issanda pärisosasse kuuluvusest , öeldes : Mine teeni teisi jumalaid !
09026020	Aga nüüd ärgu voolaku mu veri maha Issanda palgest eemal , sest Iisraeli kuningas on läinud otsima ühtainsat kirpu , otsekui ajaks ta mägedes taga põldpüüd . '
09026021	Siis ütles Saul : ' Ma olen pattu teinud . Tule tagasi , mu poeg Taavet , sest ma ei tee sulle enam kurja , sellepärast et mu hing on täna olnud kallis su silmis ! Vaata , ma olen talitanud mõistmatult ja eksinud üliväga . '
09026022	Ja Taavet kostis ning ütles : ' Vaata , siin on kuninga piik ; tulgu nüüd keegi noortest meestest ja võtku see !
09026023	Issand tasub igaühele tema õiglust ja truudust mööda . Sest Issand andis sind täna minu kätte , aga mina ei tahtnud pista oma kätt Issanda võitu külge .
09026024	Ja vaata , nagu sinu hing oli täna kallis minu silmis , nõndasamuti olgu minu hing kallis Issanda silmis ja ta päästku mind igast hädast ! '
09026025	Ja Saul ütles Taavetile : ' Ole õnnistatud , mu poeg Taavet ! Mida sa iganes teed , see õnnestub sul . ' Siis Taavet läks oma teed ja Saul läks tagasi koju .
09027001	Ja Taavet mõtles südames : ' Ühel päeval saan ma ometi otsa Sauli käe läbi ; mul ei ole tõesti paremat kui põgeneda vilistite maale , siis tüdineb Saul mind edaspidi otsimast kõigist Iisraeli paigust ja nõnda ma pääsen tema käest . '
09027002	Ja Taavet võttis kätte ja läks , tema ja kuussada meest , kes olid koos temaga , Gati kuninga Aakise , Maoki poja juurde .
09027003	Ja Taavet jäi Aakise juurde Gatti , tema ja ta mehed , igaüks oma perega , Taavetil tema kaks naist : jisreellanna Ahinoam ja Abigail , karmellase Naabali naine .
09027004	Kui Saulile teatati , et Taavet oli põgenenud Gatti , siis ta ei otsinud teda enam .
09027005	Ja Taavet ütles Aakisele : ' Kui ma nüüd olen armu leidnud sinu silmis , siis lase anda mulle paik ühes lagendikulinnas , et ma seal võiksin elada . Sest miks peaks su sulane elama koos sinuga kuningalinnas ? '
09027006	Nii andis Aakis temale selsamal päeval Siklagi . Sellepärast on Siklag tänapäevani Juuda kuningate päralt .
09027007	Ja aega , mis Taavet elas vilistite maal , oli aasta ja neli kuud .
09027008	Taavet läks siis oma meestega ja nad tungisid kallale gesurlastele , girslastele ja amalekkidele , sest need olid maa elanikud muistsest ajast , kuni Suuri teelahkmeni ja kuni Egiptusemaani .
09027009	Ja Taavet hävitas maa ega jätnud elama ei meest ega naist ; aga ta võttis lambad , kitsed , veised , eeslid , kaamelid ja riided , pöördus siis tagasi ja tuli Aakise juurde .
09027010	Ja kui Aakis küsis : ' Eks te teinud täna röövretke ? ' , siis vastas Taavet : ' Jah , Juuda Lõunamaale või Jerahmeeli Lõunamaale või keenlaste Lõunamaale . '
09027011	Taavet ei jätnud elama ei meest ega naist , et tuua neid Gatti , sest ta mõtles : ' Muidu võiksid need meist jutustada ja öelda : Taavet tegi nõnda ja niisugune oli ta viis kogu selle aja , mil ta elas vilistite väljadel . '
09027012	Aga Aakis uskus Taavetit ja mõtles : ' Ta on teinud ennast hoopis vastumeelseks oma rahva juures Iisraelis ja jääb igavesti mulle sulaseks . '
09028001	Ja neil päevil sündis , et vilistid kogusid oma väehulgad sõjakäigule , võitluseks Iisraeli vastu ; ja Aakis ütles Taavetile : ' Tea , et sul tuleb koos minuga minna välja leeri , sinul ja su meestel ! '
09028002	Ja Taavet ütles Aakisele : ' Hea küll ! Nüüd saad sa teada , mida su sulane suudab teha . ' Ja Aakis ütles Taavetile : ' Hea küll ! Ma panen sind kogu ajaks kaitsma mu pead . '
09028003	Saamuel oli surnud , kogu Iisrael oli teda leinanud ja nad olid ta matnud Raamasse , ta oma linna . Ja Saul oli maalt kaotanud lausujad ja ennustajad .
09028004	Ja vilistid kogunesid ja tulid ning lõid leeri üles Suunemisse ; ja Saul kogus kokku kogu Iisraeli ning nemad lõid leeri üles Gilboasse .
09028005	Aga kui Saul nägi vilistite leeri , siis ta kartis ja ta süda värises väga .
09028006	Ja Saul küsis Issandalt , aga Issand ei vastanud temale ei unenägude , uurimi ega prohvetite läbi .
09028007	Siis Saul ütles oma sulastele : ' Otsige mulle üks naine , kellel on lausuja vaim , siis ma lähen tema juurde ja küsin temalt ! ' Ja ta sulased ütlesid temale : ' Vaata , Een-Dooris on lausuja vaimuga naine . '
09028008	Saul tegi ennast tundmatuks , pani teised riided selga ja läks , tema ja kaks meest koos temaga , ja nad tulid öösel naise juurde ; ja ta ütles : ' Ennusta ometi mulle vaimu abil ja lase tõusta mu ette see , keda ma sulle nimetan ! '
09028009	Aga naine vastas temale : ' Vaata , sa ju tead , mida Saul on teinud , kuidas ta maalt kaotas lausujad ja ennustajad . Miks sa tahad nüüd seada mu hingele püünist , et saata mind surma ? '
09028010	Aga Saul vandus temale Issanda juures , öeldes : ' Nii tõesti kui Issand elab , selle asja eest ei taba sind karistus ! '
09028011	Naine küsis : ' Keda pean laskma tõusta su ette ? ' Ja ta vastas : ' Lase Saamuel tõusta mu ette ! '
09028012	Aga kui naine nägi Saamueli , siis ta kisendas kõvasti ; ja naine rääkis Saulile , öeldes : ' Miks sa mind petsid ? Sina oled ju Saul ! '
09028013	Aga kuningas ütles temale : ' Ära karda ! Ütle ainult , mida sa näed ! ' Ja naine ütles Saulile : ' Ma näen jumalat maa seest üles tõusvat . '
09028014	Siis ta küsis temalt : ' Kuidas ta välja näeb ? ' Ja naine vastas : ' Üks vana mees tõuseb üles ja tal on kuub seljas . ' Siis mõistis Saul , et see oli Saamuel , ja ta heitis silmili maha ning kummardas .
09028015	Ja Saamuel küsis Saulilt : ' Miks sa tülitad mind , lastes mind üles tõusta ? ' Ja Saul vastas : ' Mul on väga kitsas käes , sest vilistid sõdivad mu vastu ja Jumal on minu juurest lahkunud ega vasta mulle enam ei prohvetite ega unenägude läbi . Sellepärast ma hüüdsin sind , et sa annaksid mulle teada , mida ma pean tegema . '
09028016	Aga Saamuel ütles : ' Mispärast sa küsid minult , kui Issand on sinu juurest lahkunud ja on saanud su vaenlaseks ?
09028017	Issand on tõesti sulle teinud , nagu ta minu läbi on rääkinud : Issand on kiskunud kuningriigi sinu käest ja on selle andnud su ligimesele Taavetile .
09028018	Et sa ei ole kuulanud Issanda häält ega ole andnud amalekile tunda tema tulist viha , siis nüüd on Issand teinud seda sinule .
09028019	Issand annab ka Iisraeli koos sinuga vilistite kätte ja homme oled sa koos oma poegadega minu juures . Issand annab vilistite kätte ka Iisraeli leeri . '
09028020	Siis langes Saul äkitselt täies pikkuses maha , nii väga kartis ta Saamueli sõnu . Temal ei olnud ka enam jõudu , sest ta ei olnud leiba söönud kogu päeva ja kogu öö .
09028021	Aga naine tuli Sauli juurde ja , nähes , et ta oli väga hirmunud , ütles temale : ' Vaata , su teenija kuulis su häält ja ma panin oma elu kaalule ning kuulsin su sõnu , mis sa mulle kõnelesid .
09028022	Ja nüüd kuule ometi ka sina oma teenija häält ja lase ma panen su ette palukese leiba ; söö , et sul oleks jõudu teeleminekuks ! '
09028023	Aga ta keeldus ja ütles : ' Mina ei söö . ' Siis käisid temale peale niihästi ta sulased kui ka naine , ja ta kuulis nende häält ; ja ta tõusis maast ning istus voodi peale .
09028024	Ja naisel oli kodus nuumvasikas ; ta tappis selle kiiresti , võttis jahu , sõtkus ja küpsetas hapnemata leiba .
09028025	Ja ta tõi toidu Sauli ja tema sulaste ette ning need sõid ; siis nad tõusid ja läksid ära selsamal ööl .
09029001	Ja vilistid kogusid kõik oma väehulgad Afekisse , aga Iisrael oli leeris Jisreelis oleva allika juures .
09029002	Vilistite vürstid liikusid edasi sadade ja tuhandete kaupa , aga Taavet ja tema mehed liikusid viimastena koos Aakisega .
09029003	Ja vilistite vürstid küsisid : ' Mis heebrealased need on ? ' Aga Aakis vastas vilistite vürstidele : ' Eks see ole Taavet , Iisraeli kuninga Sauli sulane , kes on minu juures olnud juba aastapäevad ! Mina ei ole leidnud temas midagi halba alates päevast , kui ta tuli minu juurde , kuni tänapäevani . '
09029004	Ent vilistite vürstid vihastasid tema peale ja ütlesid talle : ' Lase mees pöördub ümber ja läheb tagasi oma paika , kuhu sa tema oled määranud ; ta ärgu tulgu koos meiega sõtta , et ta sõjas ei saaks meie vastaseks ! Sest millega ta saaks ennast teha oma isandale meelepäraseks ? Muidugi nende meeste peadega , kes siin on .
09029005	Kas ta pole mitte see Taavet , kellest nad tantsides vastastikku laulsid ja ütlesid : ' Saul lõi maha oma tuhat , aga Taavet oma kümme tuhat ! ' ? '
09029006	Siis Aakis kutsus Taaveti ja ütles talle : ' Nii tõesti kui Issand elab , oled sina õige ja see on minu silmis hea , et sa leeris koos minuga lähed ja tuled , sest ma ei ole sinus leidnud kurja alates päevast , mil sa tulid minu juurde , kuni tänapäevani ; aga vürstide silmis sa ei kõlba .
09029007	Pöördu nüüd tagasi ja mine rahuga , et sa ei teeks kurja vilistite silmis ! '
09029008	Ja Taavet küsis Aakiselt : ' Aga mida ma siis olen teinud ja mida sa oled leidnud oma sulases alates päevast , mil ma tulin su teenistusse , kuni tänapäevani , et ma ei või tulla ja võidelda oma isanda kuninga vaenlaste vastu ? '
09029009	Aga Aakis kostis ning ütles Taavetile : ' Ma tean , et sa minu silmis oled hea nagu Jumala ingel ; kuid vilistite vürstid on öelnud : Tema ärgu tulgu koos meiega sõtta !
09029010	Ja nüüd tõuse hommikul vara koos oma isanda sulastega , kes on tulnud koos sinuga ; kui olete hommikul vara tõusnud ja läheb valgeks , siis minge ära ! '
09029011	Ja Taavet tõusis vara , tema ja ta mehed , et hommikul minna teele tagasi vilistite maale ; vilistid aga läksid üles Jisreeli .
09030001	Kui Taavet ja tema mehed jõudsid kolmandal päeval Siklagi , olid amalekid tunginud kallale Lõunamaale ja Siklagile ; nad olid Siklagi vallutanud ja tulega ära põletanud .
09030002	Naised , kes seal olid olnud , niihästi pisikesed kui suured , olid nad viinud vangi ; nad ei olnud surmanud kedagi , vaid viinud kaasa ja läinud oma teed .
09030003	Ja kui Taavet oma meestega jõudis linna , vaata , siis oli see tulega põletatud , nende naised ja pojad ja tütred aga vangi viidud .
09030004	Siis Taavet ja rahvas , kes oli koos temaga , tõstsid häält ja nutsid , kuni nad enam ei jõudnud nutta .
09030005	Vangi viidud olid ka Taaveti mõlemad naised : Ahinoam , jisreellanna , ja Abigail , karmellase Naabali naine .
09030006	Ja Taavetil oli väga kitsas käes , sest rahvas lubas tema kividega surnuks visata , sellepärast et kogu rahvas oli hinges kibestunud , igaüks oma poegade ja tütarde pärast ; aga Taavet kinnitas ennast Issandas , oma Jumalas .
09030007	Ja Taavet ütles preester Ebjatarile , Ahimeleki pojale : ' Too mulle ometi õlarüü ! ' Ja Ebjatar tõi Taavetile õlarüü .
09030008	Ja Taavet küsis Issandalt , öeldes : ' Kas pean seda röövjõuku taga ajama ? Kas ma saan nad kätte ? ' Ja Issand vastas talle : ' Aja taga , sest sa saad nad tõesti kätte ja päästad kindlasti vangid ! '
09030009	Ja Taavet läks , tema ja need kuussada meest , kes olid koos temaga , ja nad jõudsid kuni Besori jõeni , kuhu osa jäi peatuma .
09030010	Aga Taavet jätkas tagaajamist , tema ja nelisada meest , kuna peatuma jäi kakssada meest , kes olid väsinud Besori jõe ületamiseks .
09030011	Nad leidsid väljalt ühe Egiptuse mehe ja viisid selle Taaveti juurde ; ja nad andsid mehele leiba süüa ja vett juua .
09030012	Ja nad andsid talle tüki viigimarjakakku ja kaks rosinakakku ; ta sõi ja ta vaim virgus , sest ta ei olnud kolm päeva ja kolm ööd leiba söönud ega vett joonud .
09030013	Ja Taavet küsis temalt : ' Kelle oma sa oled ja kust sa pärit oled ? ' Ja ta vastas : ' Mina olen Egiptuse poiss , amaleki mehe sulane , ja mu isand jättis mind maha , sellepärast et ma kolm päeva tagasi jäin haigeks .
09030014	Me tungisime kallale kreetide Lõunamaale , ja sellele , mis kuulub Juudale , ja Kaalebi Lõunamaale , ja me põletasime tulega Siklagi . '
09030015	Ja Taavet küsis temalt : ' Kas tahad mind viia selle röövjõugu juurde ? ' Ja ta vastas : ' Vannu mulle Jumala juures , et sa mind ei tapa ega loovuta mu isanda kätte , siis ma viin sind selle röövjõugu juurde ! '
09030016	Ja ta viis teda , ja vaata , nad olid laiali üle kogu maa söömas , joomas ja pidutsemas kõige selle suure saagi pärast , mille nad olid võtnud vilistite maalt ja Juudamaalt .
09030017	Ja Taavet lõi neid nende retke hommikust kuni teise päeva õhtuni ; neist ei pääsenud muud kui ainult nelisada noort meest , kes istusid kaamelite selga ja põgenesid .
09030018	Ja Taavet päästis kõik , mis amalekid olid võtnud ; Taavet päästis ka oma mõlemad naised .
09030019	Neile ei jäänud midagi vajaka , ei vähemast ega suuremast , ei poegadest ega tütardest , ei saagist ega muust , mida nad neilt olid võtnud - Taavet tõi kõik tagasi .
09030020	Ja Taavet võttis kõik lambad , kitsed ja veised , ja nad ajasid neid muu karja ees ning ütlesid : ' See on Taaveti saak . '
09030021	Ja Taavet tuli nende kahesaja mehe juurde , kes olid väsinud , et järgneda Taavetile , ja olid jäetud Besori jõe äärde ; ja need tulid vastu Taavetile ja rahvale , kes oli koos temaga ; Taavet lähenes rahvale ja küsis , kuidas nende käsi käib .
09030022	Aga kõik pahad ja kõlvatud meeste hulgast , kes olid käinud koos Taavetiga , võtsid sõna ja ütlesid : ' Sellepärast et nad ei tulnud koos meiega , ei anna me neile saagist , mida oleme päästnud , mitte midagi muud kui igaühele ainult ta naise ja lapsed ; viigu nad need ja mingu ! '
09030023	Aga Taavet ütles : ' Mu vennad , ärge tehke nõnda sellega , mis Issand meile on andnud ; tema hoidis meid ja andis meie kätte selle röövjõugu , kes tuli meile kallale .
09030024	Kes küll kuulaks teid selles asjas ? Sest missugune on selle osa , kes läheb sõtta , niisugune on ka selle osa , kes jääb varustuse juurde . Saak tuleb jaotada võrdselt ! '
09030025	Ja nõnda jäigi alates sellest päevast ja edaspidi : sest ta tegi selle seaduseks ja õiguseks Iisraelis kuni tänapäevani .
09030026	Ja kui Taavet tuli Siklagi , siis ta läkitas osa saagist Juuda vanemaile , igaühele oma sõpradest , öeldes : ' Vaata , siin on teile tervitusand Issanda vaenlastelt saadud saagist ! '
09030027	Ta läkitas neile , kes olid Peetelis , Lõunamaa Raamotis , Jattiris ,
09030028	Aroeris , Sifmotis , Estemoas ,
09030029	Raakalis , jerahmeellaste linnades , keenlaste linnades ,
09030030	Hormas , Boor-Aasanis , Atakis
09030031	ja Hebronis , ja kõigisse paigusse , kus Taavet ise ja ta mehed olid käinud .
09031001	Aga vilistid sõdisid Iisraeli vastu ; ja Iisraeli mehed põgenesid vilistite eest ning langesid mahalööduina Gilboa mäele .
09031002	Ja vilistid tungisid kallale Saulile ja tema poegadele ; ja vilistid lõid maha Joonatani , Abinadabi ja Malkisuua , Sauli pojad .
09031003	Taplus Sauli vastu oli äge ; kui ammukütid leidsid ta , siis nad haavasid teda raskelt .
09031004	Ja Saul ütles oma sõjariistade kandjale : ' Tõmba oma mõõk välja ja pista mind sellega läbi , et need ümberlõikamatud ei tuleks ega pistaks mind läbi ega teeks minuga nurjatust ! ' Aga tema sõjariistade kandja ei tahtnud , sest ta kartis väga . Siis võttis Saul ise mõõga ja kukutas ennast selle otsa .
09031005	Ja kui tema sõjariistade kandja nägi , et Saul oli surnud , siis kukutas ka tema ennast oma mõõga otsa ja suri koos temaga .
09031006	Nõnda surid Saul ja tema kolm poega ja tema sõjariistade kandja , samuti kõik tema mehed selsamal päeval .
09031007	Kui Iisraeli mehed , kes olid siinpool orgu ja siinpool Jordanit , nägid , et Iisraeli mehed olid põgenenud ja et Saul ja tema pojad olid surnud , siis nad jätsid linnad maha ja põgenesid , ja vilistid tulid ning asusid neisse .
09031008	Ja kui vilistid teisel päeval tulid mahalööduid paljaks riisuma , siis leidsid nad Sauli ja tema kolm poega langenuina Gilboa mäelt .
09031009	Nad raiusid tema pea maha ja riisusid ta sõjariistad ning läkitasid ringi mööda vilistite maad , kuulutama rõõmusõnumit nende ebajumalate kojas ja rahva hulgas .
09031010	Ja nad panid tema sõjariistad Astarte kotta , aga tema laiba nad riputasid Beet-Saani müürile .
09031011	Aga kui Gileadi Jaabesi elanikud kuulsid , mida vilistid olid teinud Sauliga ,
09031012	siis nad võtsid kätte , kõik vahvad mehed , ja läksid kogu öö ning võtsid Sauli laiba ja tema poegade laibad Beet-Saani müürilt ; siis nad tulid Jaabesisse ja põletasid need seal .
09031013	Seejärel nad võtsid nende luud ja matsid Jaabesisse tamariskipuu alla ning paastusid seitse päeva .
10001001	Ja pärast Sauli surma , kui Taavet oli tagasi tulnud amalekke löömast ja Taavet oli viibinud kaks päeva Siklagis ,
10001002	vaata , siis tuli kolmandal päeval keegi mees leerist Sauli juurest , riided lõhki käristatud ja mulda pea peal . Ja kui ta jõudis Taaveti juurde , siis ta heitis maha ja kummardas .
10001003	Ja Taavet küsis temalt : ' Kust sa tuled ? ' Tema vastas : ' Ma olen Iisraeli leerist pääsenud . '
10001004	Ja Taavet ütles temale : ' Mis seal juhtus ? Jutusta ometi mulle ! ' Ja ta vastas : ' Rahvas põgenes lahingust ja rahvast on paljud ka langenud ja surnud ; ka Saul ja tema poeg Joonatan on surnud . '
10001005	Siis küsis Taavet noorelt mehelt , kes temale seda jutustas : ' Kuidas sa tead , et Saul ja tema poeg Joonatan on surnud ? '
10001006	Ja noor mees , kes temale seda jutustas , vastas : ' Ma juhtusin kogemata Gilboa mäele , ja vaata , Saul toetas ennast oma piigile ; aga vaata , sõjavankrid ja ratsanikud kippusid talle ligi .
10001007	Kui ta ümber pöördus ja mind nägi , siis ta hüüdis mind . Ja ma vastasin : Siin ma olen !
10001008	Ta küsis minult : Kes sa oled ? Ja ma vastasin talle : Mina olen amalek .
10001009	Siis ta ütles mulle : Astu nüüd minu juurde ja surma mind , sest mind on tabanud nõrkushoog , kuigi mul on hing alles täiesti sees !
10001010	Siis ma astusin ta juurde ja surmasin tema , sest ma teadsin , et kui ta kukub , siis ta ei jää elama . Ja ma võtsin laubaehte , mis tal peas oli , ja käevõru , mis tal käsivarre ümber oli , ja tõin need siia oma isandale . '
10001011	Siis Taavet haaras kinni oma riietest ja käristas need lõhki , nõndasamuti tegid ka kõik mehed , kes ta juures olid .
10001012	Ja nad kaeblesid , nutsid ja paastusid õhtuni Sauli ja tema poja Joonatani pärast , ja Issanda rahva ja Iisraeli soo pärast , sellepärast et need olid langenud mõõga läbi .
10001013	Ja Taavet küsis noorelt mehelt , kes oli temale seda jutustanud : ' Kust sa pärit oled ? ' Ja see vastas : ' Mina olen võõrsil elava amaleki mehe poeg . '
10001014	Ja Taavet ütles talle : ' Kuidas sa siis ei kartnud sirutada oma kätt Issanda võitu hukkamiseks ? '
10001015	Ja Taavet kutsus ühe noore mehe ning ütles : ' Tule siia ja mine talle kallale ! ' Ja see lõi ta maha , nõnda et ta suri .
10001016	Ja Taavet ütles temale : ' Sinu veri tulgu su pea peale , sest su oma suu on tunnistanud sinu vastu , öeldes : Mina olen tapnud Issanda võitu . '
10001017	Ja Taavet laulis Sauli ja tema poja Joonatani pärast seda nutulaulu
10001018	ning ütles , et Juuda poegadele tuleks õpetada ' Ammulaulu ' . Vaata , see on kirja pandud Õiglase raamatus :
10001019	' Sinu hiilgus , Iisrael , on maha löödud su küngastel ! Kuidas küll on kangelased langenud !
10001020	Ärge jutustage seda Gatis , ärge kuulutage Askeloni tänavail , et vilistite tütred ei rõõmutseks , et ümberlõikamatute tütred ei rõkataks !
10001021	Gilboa mäed ! Ärgu tulgu teie peale ei kastet ega vihma , te ohvripõllud ! Sest seal on rüvetatud kangelaste kilbid , Sauli kilp on õliga võidmata .
10001022	Mahalöödute verest , kangelaste rasvast ei hoidunud Joonatani amb , Sauli mõõk ei tulnud tühjalt tagasi .
10001023	Saul ja Joonatan , armastatud ja armsad , lahutamatud elus ja surmas ! Nad olid kotkastest kiiremad , lõvidest tugevamad .
10001024	Iisraeli tütred ! Nutke Sauli pärast , kes teid riietas kaunistustega purpurisse , kes kinnitas kuldehteid teie riietele !
10001025	Kuidas küll on kangelased langenud keset taplust , Joonatan maha löödud su küngastel !
10001026	Mul on sinu pärast kitsas käes , mu vend Joonatan ! Sa olid mulle väga kallis . Naiste armastusest imelisem oli su armastus minu vastu .
10001027	Kuidas küll on kangelased langenud ja võitlusrelvad hävinud ! '
10002001	Ja pärast sündis , et Taavet küsis Issandalt , öeldes : ' Kas pean minema mõnesse Juuda linna ? ' Ja Issand vastas temale : ' Mine ! ' Ja Taavet küsis : ' Kuhu ma lähen ? ' Ja ta vastas : ' Hebronisse . '
10002002	Nii läks Taavet sinna , samuti ta mõlemad naised : jisreellanna Ahinoam ja Abigail , karmellase Naabali naine .
10002003	Ja Taavet viis sinna ka oma sõjamehed , kes ta juures olid , igaühe koos tema perega ; ja nad elasid Hebroni linnades .
10002004	Siis tulid Juuda mehed ja võidsid Taaveti seal kuningaks Juuda soole . Kui Taavetile teatati , et need olid Gileadi Jaabesi mehed , kes Sauli maha matsid ,
10002005	siis läkitas Taavet käskjalad Gileadi Jaabesi meeste juurde ja ütles neile : ' Issand õnnistagu teid , et osutasite seda armastust oma isandale Saulile ja matsite ta maha !
10002006	Osutagu nüüd Issand teile heldust ja truudust ! Minagi tahan selle eeskujul teile head teha , sellepärast et te seda tegite .
10002007	Ja nüüd olgu teie käed tugevad ja olge vahvad ! Teie isand Saul on küll surnud , aga Juuda sugu on ju mind võidnud enesele kuningaks ! '
10002008	Kuid Abner , Neeri poeg , kes oli Sauli väepealik , võttis Sauli poja Iisboseti ja viis Mahanaimi
10002009	ning tõstis tema kuningaks Gileadile , aaserlastele , Jisreelile , Efraimile , Benjaminile ja kogu Iisraelile .
10002010	Sauli poeg Iisboset oli Iisraeli kuningaks saades nelikümmend aastat vana ja ta valitses kaks aastat ; ainult Juuda sugu käis Taaveti järel .
10002011	Ja aega , mis Taavet oli Juuda soo kuningaks Hebronis , oli seitse aastat ja kuus kuud .
10002012	Kord läksid Abner , Neeri poeg , ja Sauli poja Iisboseti sulased Mahanaimist Gibeoni .
10002013	Aga Joab , Seruja poeg , ja Taaveti sulased läksid ka välja ja nad kohtusid Gibeoni tiigi juures ; ühed asusid siiapoole tiiki ja teised sinnapoole tiiki .
10002014	Ja Abner ütles Joabile : ' Noored mehed võiksid meie ees hakata mängima sõjamängu ! ' Ja Joab vastas : ' Hakaku pealegi ! '
10002015	Siis nad tõusid ja astusid ette : kaksteist meest Benjamini ja Sauli poja Iisboseti poolt ja kaksteist Taaveti sulaseist .
10002016	Ja nad haarasid üksteist peast ning pistsid oma mõõgad üksteisele külje sisse ja langesid üheskoos . Seepärast nimetatakse seda paika Helkat - Hassurimiks ; see on Gibeoni juures .
10002017	Ja sel päeval sündis väga tugev taplus ning Abnerit ja Iisraeli mehi löödi Taaveti sulaste poolt .
10002018	Ja seal oli kolm Seruja poega : Joab , Abisai ja Asael ; ja Asaelil olid kerged jalad , otsekui gasellil väljal .
10002019	Ja Asael ajas Abnerit taga ega põiganud Abneri järelt ei paremale ega vasakule .
10002020	Siis Abner pöördus ümber ja küsis : ' Kas see oled sina , Asael ? ' Ja ta vastas : ' Mina . '
10002021	Ja Abner ütles temale : ' Pöördu paremale või vasakule , võta kinni mõni noortest meestest ja võta tema varustus ! ' Aga Asael ei tahtnud lahkuda tema järelt .
10002022	Ja Abner ütles veel kord Asaelile : ' Lahku mu järelt ! Miks peaksin sind maha lööma ? Kuidas võiksin siis tõsta oma silmi su venna Joabi poole ? '
10002023	Aga kui Asael ei tahtnud lahkuda , siis lõi Abner talle piigipäraga kõhtu , nõnda et piik tuli tagant välja ; Asael kukkus maha ja suri kohapeal . Ja kõik , kes jõudsid sinna paika , kus Asael oli maha langenud ja surnud , jäid seisma .
10002024	Aga Joab ja Abisai ajasid Abnerit taga ja nad jõudsid päikeseloojakul Amma künkani , mis on Giiahi kohal Gibeoni kõrbe suunas .
10002025	Siis kogunesid benjaminlased Abneri järele üheks jõuguks ja jäid peatuma ühe künka harjale .
10002026	Ja Abner hüüdis Joabile ning ütles : ' Kas siis mõõk peab igavesti sööma ? Kas sa ei mõista , et lõpp on kibe ? Kas sa ei ütlegi rahvale , et nad loobuksid taga ajamast oma vendi ? '
10002027	Ja Joab vastas : ' Nii tõesti kui Jumal elab : kui sa ei oleks rääkinud , siis oleks rahvas alles hommikul loobunud taga ajamast oma vendi . '
10002028	Ja Joab puhus sarve ; siis peatus kogu rahvas ega ajanud enam Iisraeli taga . Ja nad ei sõdinud enam .
10002029	Siis käisid Abner ja tema mehed kogu selle öö mööda lagendikku ning läksid üle Jordani ; ja nad käisid kogu ennelõunase aja ning jõudsid Mahanaimi .
10002030	Ja Joab , lõpetanud Abneri tagaajamise , kogus kokku kõik oma rahva ; Taaveti sulaseist oli puudu üheksateist meest ja Asael .
10002031	Aga Taaveti sulased olid benjaminlastest ja Abneri meestest surnuks löönud kolmsada kuuskümmend meest .
10002032	Ja nad tõstsid Asaeli üles ning matsid tema ta isa hauda , mis oli Petlemmas . Ja Joab ja tema mehed käisid kogu öö ning jõudsid koiduajaks Hebronisse .
10003001	Sõda Sauli soo ja Taaveti soo vahel kujunes pikaks ; aga Taavet läks üha vägevamaks , Sauli sugu seevastu üha nõrgemaks .
10003002	Ja Taavetile sündisid Hebronis pojad : tema esmasündinu oli Amnon , kelle ema oli jisreellanna Ahinoam ;
10003003	tema teine poeg oli Kileab , kelle ema Abigail oli olnud karmellase Naabali naine ; kolmas oli Absalom , Gesuri kuninga Talmai tütre Maaka poeg ;
10003004	neljas oli Adonija , Haggiti poeg ; viies oli Sefatja , Abitali poeg ;
10003005	kuues oli Jitream , Taaveti naise Egla poeg ; need sündisid Taavetile Hebronis .
10003006	Niikaua kui oli sõda Sauli soo ja Taaveti soo vahel , võimutses Abner Sauli kojas .
10003007	Saulil oli olnud liignaine , Rispa nimi , Ajja tütar . Ja Iisboset küsis Abnerilt : ' Mispärast sa lähed mu isa liignaise juurde ? '
10003008	Aga Abner vihastas väga Iisboseti sõnade pärast ja ütles : ' Kas ma olen mõni Juuda koerapea ? Veel tänapäevalgi ma teen head su isa Sauli soole , tema vendadele ja sõpradele , ja ma ei ole andnud sind Taaveti kätte . Aga nüüd sa heidad mulle ette patusüüd selle naisega !
10003009	Jumal tehku Abneriga ükskõik mida , kui ma ei tee Taaveti heaks , mida Issand temale on vandega tõotanud :
10003010	kuningriik võetakse Sauli soolt ja Taaveti aujärg püstitatakse Iisraelile ja Juudale Daanist kuni Beer-Sebani ! '
10003011	Siis ei julgenud Iisboset Abnerile enam sõnagi kosta , sest ta kartis teda .
10003012	Ja Abner läkitas käskjalad enese poolt Taaveti juurde küsima : ' Kelle päralt on maa ? ' , et ütelda : ' Tee minuga leping , ja vaata , siis on sinuga minu käsi , mis pöörab kogu Iisraeli sinu poole ! '
10003013	Ja tema vastas : ' Hea küll , ma teen sinuga lepingu . Aga ma nõuan sinult ühte asja ja ütlen : Sina ei saa näha mu palet , kui sa ei ole toonud mu ette Sauli tütart Miikalit , enne kui sa tuled vaatama mu palet . '
10003014	Siis Taavet läkitas käskjalad Sauli pojale Iisbosetile ütlema : ' Anna mu naine Miikal , kelle ma enesele kihlasin saja vilisti eesnaha eest ! '
10003015	Ja Iisboset läkitas naise järele ning võttis tema ära ta mehelt Paltielilt , Laisi pojalt .
10003016	Aga ta mees tuli koos temaga ja käis nuttes ta järel Bahuurimini . Siis ütles Abner temale : ' Mine tagasi ! ' Ja ta läks tagasi .
10003017	Ja Abner rääkis Iisraeli vanematega , öeldes : ' Te olete juba ammu tahtnud saada Taavetit enestele kuningaks .
10003018	Tehke seda siis nüüd , sest Issand on kõnelnud Taaveti kohta , öeldes : Oma sulase Taaveti käega ma päästan oma Iisraeli rahva vilistite käest ja kõigi ta vaenlaste käest . '
10003019	Ja Abner rääkis seda ka benjaminlaste kuuldes ; seejärel läks Abner ka Hebronisse kõnelema Taaveti kõrvu kõike , mis Iisraeli silmis ja kogu Benjamini soo silmis hea oli .
10003020	Kui Abner tuli Taaveti juurde Hebronisse ja koos temaga kakskümmend meest , siis tegi Taavet võõruspeo Abnerile ja meestele , kes olid koos temaga .
10003021	Ja Abner ütles Taavetile : ' Ma võtan kätte ja lähen ning kogun oma isanda kuninga juurde kogu Iisraeli , et nad teeksid sinuga lepingu ja et sa saaksid valitseda kõige üle , mida su hing himustab . ' Siis laskis Taavet Abneri minna , ja ta läks rahus .
10003022	Ja vaata , Taaveti sulased ja Joab tulid rüüsteretkelt ning tõid endaga kaasa palju saaki ; Abner ei olnud aga enam Taaveti juures Hebronis , sest Taavet oli lasknud tal minna ja ta oli rahus ära läinud .
10003023	Kui Joab ja kogu sõjavägi , kes oli koos temaga , jõudis pärale , siis jutustati Joabile ja öeldi : ' Abner , Neeri poeg , tuli kuninga juurde , aga tema laskis tal minna ja ta läks rahus . '
10003024	Siis läks Joab kuninga juurde ja ütles : ' Mis sa oled teinud ? Vaata , Abner tuli sinu juurde ! Mispärast sa lasksid ta minema , et ta võis vabalt ära minna ?
10003025	Sa ju tunned Abnerit , Neeri poega ! Muidugi tuli ta sind petma ning uurima su minekuid ja tulekuid , et saada teada , mida sa iganes teed . '
10003026	Ja Joab läks Taaveti juurest välja ning läkitas käskjalad Abnerile järele ja need tõid ta tagasi Sira veehoidla juurest ; aga Taavet ei teadnud seda .
10003027	Ja kui Abner tuli tagasi Hebronisse , siis Joab viis ta kõrvale , keset väravat , et temaga segamatult rääkida ; aga seal pistis Joab temale kõhtu , nõnda et ta suri - Joabi venna Asaeli vere pärast .
10003028	Kui Taavet pärast sellest kuulda sai , ütles ta : ' Mina ja mu kuningriik oleme Issanda ees igavesti süütud Neeri poja Abneri vere pärast .
10003029	Tulgu see Joabi pea peale ja kogu ta isa soo peale , ja ärgu kadugu Joabi soost voolusega mees , pidalitõbine , karguga käija , mõõga läbi langeja ja leivapuuduses olija ! '
10003030	Nõnda tapsid Joab ja tema vend Abisai Abneri , sellepärast et too oli surmanud nende venna Asaeli tapluses Gibeoni juures .
10003031	Aga Taavet ütles Joabile ja kogu rahvale , kes oli tema juures : ' Käristage oma riided lõhki , pange kotiriided vööks ja leinake Abneri pärast ! ' Ja kuningas Taavet ise käis surnuraami taga .
10003032	Ja kui nad matsid Abneri Hebronisse , tõstis kuningas häält ja nuttis Abneri haua juures ; ka kogu rahvas nuttis .
10003033	Ja kuningas laulis Abneri pärast nutulaulu ning ütles : ' Kas pidi Abner surema jõleda surma ?
10003034	Ei olnud su käed seotud ega jalad vaskahelaisse pandud . Nii nagu langetakse kurjategijate ees , nõnda langesid sina . ' Ja kogu rahvas nuttis tema pärast veel enam .
10003035	Ja kogu rahvas tuli Taavetile leiba pakkuma , sest oli ju alles päev ; aga Taavet vandus , öeldes : ' Jumal tehku minuga ükskõik mida , kui ma enne päikeseloojakut maitsen leiba või midagi muud ! '
10003036	Kui kogu rahvas sellest teada sai , siis oli see nende meelest hea , nõnda nagu kõik , mis kuningas tegi , oli hea kogu rahva silmis .
10003037	Ja kogu rahvas ning kogu Iisrael sai sel päeval teada , et kuningal ei olnud osa Neeri poja Abneri surmamises .
10003038	Ja kuningas ütles oma sulastele : ' Kas te ka teate , et täna langes Iisraelis üks vürst ja suur mees ?
10003039	Mina olen aga praegu nõder , kuigi võitud kuningas , ja need mehed , Seruja pojad , on minust tugevamad : Issand maksku kätte kurjategijale ta kurjust mööda ! '
10004001	Kui Sauli poeg kuulis , et Abner oli Hebronis surnud , siis läksid ta käed lõdvaks ja kogu Iisrael tundis hirmu .
10004002	Ja Sauli pojal oli kaks meest röövjõukude pealikuiks : ühe nimi oli Baana ja teise nimi Reekab , beerotlase Rimmoni pojad benjaminlaste seast ; sest ka Beerot loetakse Benjaminile kuuluvaks .
10004003	Beerotlased olid aga põgenenud Gittaimisse ja nad elavad seal võõrastena tänapäevani .
10004004	Joonatanil , Sauli pojal , oli jalust vigane poeg , kes oli viieaastane , kui Jisreelist tuli sõnum Sauli ja Joonatani kohta ; siis võttis ta hoidja tema sülle ja põgenes , aga rutulisel põgenemisel juhtus , et laps kukkus maha ja jäi lonkama ; ta nimi oli Mefiboset .
10004005	Ja beerotlase Rimmoni pojad Reekab ja Baana läksid teele ja tulid Iisboseti kotta , kui päev oli palavaim ja ta magas oma lõunauinakut .
10004006	Ja nad tulid sinna kotta sisse nagu nisu võtma , ja nad pistsid temale kõhtu ; Reekab ja ta vend Baana ise pääsesid pakku .
10004007	Olles tulnud kotta , kui Iisboset magas voodis oma magamiskambris , lõid nad tema surnuks ja raiusid tal pea maha ; siis nad võtsid ta pea ja käisid kogu öö lagendiku teed .
10004008	Ja nad tõid Iisboseti pea Taaveti juurde Hebronisse ning ütlesid kuningale : ' Vaata , siin on su vaenlase , Sauli poja Iisboseti pea . Tema püüdis su hinge . Issand on täna Saulile ja tema järglastele kätte maksnud mu isanda kuninga pärast . '
10004009	Aga Taavet vastas Reekabile ja tema vennale Baanale , beerotlase Rimmoni poegadele , ja ütles neile : ' Nii tõesti kui elab Issand , kes on päästnud mu hinge igast hädast :
10004010	selle , kes mulle kuulutas ja ütles : Vaata , Saul on surnud - ta oli enese silmis rõõmusõnumi tooja - , selle ma võtsin kinni ja tapsin Siklagis , tema , kellele oleksin pidanud andma teatetooja tasu ,
10004011	saati siis nüüd , kui õelad mehed on tapnud süütu mehe tema voodis ta oma kojas . Eks ma pea nüüd nõudma tema verd teie käest ja hävitama teid maa pealt ? '
10004012	Ja Taavet andis käsu noortele meestele ja need tapsid nad ära , raiusid neilt käed ja jalad ja poosid nad Hebroni tiigi äärde ; aga Iisboseti pea nad võtsid ja matsid Hebronisse Abneri hauda .
10005001	Siis tulid kõik Iisraeli suguharud Taaveti juurde Hebronisse ja rääkisid ning ütlesid : ' Vaata , me oleme sinu luu ja liha .
10005002	Juba varem , kui Saul oli veel meie kuningas , olid sina Iisraeli väljaviijaks ja tagasitoojaks . Sinule on Issand öelnud : Sina pead hoidma mu rahvast Iisraeli kui karjane ja sina pead olema Iisraeli vürst ! '
10005003	Ja kõik Iisraeli vanemad tulid kuninga juurde Hebronisse ning kuningas Taavet tegi Hebronis Issanda ees nendega lepingu ; siis nad võidsid Taaveti Iisraeli kuningaks .
10005004	Taavet oli kuningaks saades kolmkümmend aastat vana ; ta valitses nelikümmend aastat .
10005005	Hebronis valitses ta Juuda üle seitse aastat ja kuus kuud ; ja Jeruusalemmas valitses ta kolmkümmend kolm aastat kogu Iisraeli ja Juuda üle .
10005006	Kui kuningas läks oma meestega Jeruusalemma selle maa elanike jebuuslaste vastu , ütlesid need Taavetile : ' Siia sisse sa ei pääse , sest pimedad ja lonkurid kihutavad su tagasi ! ' See pidi tähendama , et Taavet sinna ei pääse .
10005007	Aga Taavet vallutas Siioni linnuse , mis nüüd on Taaveti linn .
10005008	Ja Taavet oli sel päeval öelnud : ' Igaüks , kes lööb jebuuslasi , tabagu veejuhtmes neid ' lonkureid ja pimedaid ' , keda Taaveti hing vihkab . ' Sellepärast öeldakse : ' Pime ja lonkaja ei pääse kotta . '
10005009	Ja Taavet asus linnusesse ning nimetas selle Taaveti linnaks . Ja Taavet ehitas ümberringi linna , kantsist alates siselinna suunas .
10005010	Ja Taavet läks üha vägevamaks , sest Issand , vägede Jumal , oli temaga .
10005011	Ja Hiiram , Tüürose kuningas , läkitas Taaveti juurde saadikud seedripuudega , samuti puuseppi ja müürseppi ; ja nemad ehitasid Taavetile koja .
10005012	Taavet mõistis , et Issand oli kinnitanud tema Iisraeli kuningaks ja et ta oli ülendanud tema kuningriiki oma Iisraeli rahva pärast .
10005013	Ja Taavet võttis veel rohkem liignaisi ja naisi Jeruusalemmast , pärast seda kui ta Hebronist oli tulnud ; ja Taavetile sündis veelgi poegi ja tütreid .
10005014	Ja need olid nende nimed , kes temale Jeruusalemmas sündisid : Sammua , Soobab , Naatan ja Saalomon ;
10005015	Jibhar , Elisua , Nefeg ja Jaafia ;
10005016	Elisama , Eljada ja Elifelet .
10005017	Aga kui vilistid kuulsid , et Taavet oli võitud Iisraeli kuningaks , siis läksid kõik vilistid Taavetit otsima . Kui Taavet seda kuulis , siis läks ta linnusesse .
10005018	Ja vilistid tulid ning luusisid Refaimi orus .
10005019	Taavet küsis siis Issandalt , öeldes : ' Kas pean minema vilistite vastu ? Kas sa annad nad minu kätte ? ' Ja Issand ütles Taavetile : ' Mine , sest ma annan tõesti vilistid su kätte ! '
10005020	Siis tuli Taavet Baal-Peratsimi , ja Taavet lõi neid seal ning ütles : ' Issand on murdnud mu vaenlased minu ees , otsekui oleks vesi läbi murdnud ! ' Seepärast pandi sellele paigale nimeks Baal-Peratsim .
10005021	Nad jätsid sinna oma ebajumalad , ja Taavet ja ta mehed võtsid need kaasa .
10005022	Aga vilistid tulid jälle ja luusisid Refaimi orus .
10005023	Ja Taavet küsis Issandalt , ja tema vastas : ' Ära mine ! Piira nad tagant ümber ja tule neile kallale baakapõõsaste poolt !
10005024	Kui sa kuuled baakapõõsaste ladvus otsekui astumise kahinat , siis kiirusta , sest siis on Issand su ees välja läinud vilistite leeri lööma ! '
10005025	Ja Taavet tegi nõnda , nagu Issand teda käskis , ja lõi vilisteid Gebast kuni Geseri teelahkmeni .
10006001	Ja Taavet kogus taas kokku kõik Iisraeli valitud mehed , kolmkümmend tuhat .
10006002	Ja Taavet võttis kätte ning läks koos kogu rahvaga , kes oli tema juures , Juuda Baalasse , et tuua sealt Jumala laegas , mille juures hüütakse appi nime , vägede Issanda nime , kes istub keerubite peal .
10006003	Ja nad vedasid Jumala laegast uue vankriga ning tõid selle ära künkal asuvast Abinadabi kojast ; Ussa ja Ahjo , Abinadabi pojad , juhtisid seda uut vankrit .
10006004	Nõnda tõid nad ära Jumala laeka künkal asuvast Abinadabi kojast , ja Ahjo käis laeka ees .
10006005	Ja Taavet ja kogu Iisraeli sugu tantsisid Issanda ees igasugu küpressipuust mänguriistadega : kannelde , naablite , trummide , käristite ja simblitega .
10006006	Aga kui nad jõudsid Naakoni rehealuse juurde , pani Ussa oma käe Jumala laeka külge ja haaras sellest kinni , sest veised tahtsid ümber ajada .
10006007	Siis Issanda viha süttis põlema Ussa vastu ning Jumal lõi tema eksimuse pärast sinna maha ja ta suri seal Jumala laeka juures .
10006008	Aga Taavet vihastas , et Issand oli Ussa lõhki rebinud ; ja ta pani sellele paigale nimeks Perets-Ussa , nagu see on tänapäevani .
10006009	Ja Taavet kartis sel päeval Issandat ning ütles : ' Kuidas võib Issanda laegas tulla minu juurde ? '
10006010	Ja Taavet ei tahtnud lasta Issanda laegast tuua enese juurde Taaveti linna , vaid laskis sel pöörduda gatlase Oobed-Edomi kotta .
10006011	Ja Issanda laegas jäi gatlase Oobed-Edomi kotta kolmeks kuuks ; ja Issand õnnistas Oobed-Edomit ja kogu ta koda .
10006012	Kui kuningas Taavetile jutustati ja öeldi : ' Issand on õnnistanud Oobed-Edomi koda ja kõike , mis tal on , Jumala laeka pärast ' , siis Taavet läks ja tõi rõõmsa meelega Jumala laeka Oobed-Edomi kojast üles Taaveti linna .
10006013	Kui Issanda laeka kandjad olid astunud kuus sammu , siis ohverdas ta härja ja nuumveise .
10006014	Ja Taavet tantsis kõigest väest Issanda ees ; Taavet oli riietatud ainult linasesse õlarüüsse .
10006015	Ja Taavet ja kogu Iisraeli sugu tõid Issanda laeka üles hõisates ja sarve puhudes .
10006016	Aga kui Issanda laegas jõudis Taaveti linna , vaatas Sauli tütar Miikal aknast välja ja nähes kuningas Taavetit hüppavat ja kargavat Issanda ees , põlgas ta teda oma südames .
10006017	Kui Issanda laegas oli viidud ja asetatud ta paika keset telki , mille Taavet oli sellele püstitanud , siis ohverdas Taavet Issanda ees põletus - ja tänuohvreid .
10006018	Ja kui Taavet oli lõpetanud põletus - ja tänuohvrite ohverdamise , siis ta õnnistas rahvast vägede Issanda nimel .
10006019	Ja ta jagas kogu rahvale , kõigile Iisraeli hulkadele , niihästi meestele kui naistele , igaühele ühe leivakaku ning datli - ja rosinakoogi . Siis läks kogu rahvas ära , igaüks koju .
10006020	Ja kui Taavet jõudis koju oma peret õnnistama , siis tuli Miikal , Sauli tütar , Taavetile vastu ja ütles : ' Kuidas küll Iisraeli kuningas on täna ennast austanud , paljastades ennast täna oma sulaste teenijate silme ees nagu alp , kes sel kombel ennast täiesti paljastab ! '
10006021	Aga Taavet ütles Miikalile : ' Issanda ees , kes mind on valinud sinu isa ja kogu ta soo asemel ja kes käskis mind olla vürstiks Issanda rahvale Iisraelile , jah , Issanda ees olen ma tantsinud .
10006022	Ma tahan ennast alandada sellest veelgi rohkem ja olla iseenese silmis alandlik ! Aga teenijate juures , kellest sa rääkisid , olen ma auväärne . '
10006023	Ja Miikalil , Sauli tütrel , ei olnud last kuni surmani .
10007001	Kord kui kuningas istus oma kojas ja Issand oli andnud temale rahu kõigist ta vaenlasist ümberkaudu ,
10007002	ütles kuningas prohvet Naatanile : ' Vaata ometi , mina elan seedripuust kojas , aga Jumala laegas asub telgiriide all ! '
10007003	Ja Naatan ütles kuningale : ' Mine tee kõik , mis sul südame peal on , sest Issand on sinuga ! '
10007004	Aga selsamal ööl sündis , et Naatanile tuli Issanda sõna , kes ütles :
10007005	' Mine ja ütle mu sulasele Taavetile : Nõnda ütleb Issand : Kas sina tahad ehitada mulle elamiseks koja ?
10007006	Sest ma pole kojas elanud alates päevast , mil ma tõin Iisraeli lapsed Egiptusest välja , kuni tänapäevani , vaid ma olen rännanud telkelamus .
10007007	Kus ma ka iganes kõigi Iisraeli lastega olen käinud , kas olen ma sõnagi lausunud mõnele Iisraeli suguharudest , keda ma olen käskinud oma Iisraeli rahvast karjasena hoida , ja öelnud : Mispärast te ei ehita mulle seedripuust koda ?
10007008	Ja nüüd ütle mu sulasele Taavetile nõnda : Nõnda ütleb vägede Issand : Ma olen sind võtnud karjamaalt lammaste ja kitsede järelt , et sa oleksid vürstiks mu rahvale Iisraelile .
10007009	Ja ma olen sinuga olnud kõikjal , kus sa oled käinud , ja olen sinu eest hävitanud kõik su vaenlased . Ma tahan teha sinu nime suureks , võrdseks suurimate nimedega maa peal .
10007010	Ja ma tahan määrata paiga oma Iisraeli rahvale ja teda nõnda istutada , et ta võib elada oma kohal ega pea enam kartma ; ja pöörased inimesed ei tohi teda enam vaevata nagu varem
10007011	ja nagu sel ajal , kui ma seadsin kohtumõistjaid oma Iisraeli rahvale ; ja ma annan sulle rahu kõigist su vaenlasist . Ja Issand kuulutab sulle , et Issand annab sulle järeltuleva soo .
10007012	Kui su päevad täis saavad ja sa puhkad koos oma vanematega , siis ma lasen pärast sind tõusta sinu järglase , kes tuleb välja sinu niudeist , ja ma kinnitan tema kuningriigi .
10007013	Tema ehitab mu nimele koja ja mina kinnitan tema kuningriigi aujärje igaveseks ajaks .
10007014	Mina tahan olla temale isaks ja tema peab olema mulle pojaks ! Kui ta eksib , siis ma karistan teda inimeste vitsaga ja inimlaste nuhtlustega .
10007015	Aga mu heldus ei lahku temast , nõnda nagu ma selle ära võtsin Saulilt , kelle ma kõrvaldasin su eest .
10007016	Ja su sugu ning su kuningriik püsivad su ees igavesti , su aujärg on kinnitatud igaveseks . '
10007017	Nõnda nagu olid kõik need sõnad ja nõnda nagu oli kogu see nägemus , nõnda kõneles Naatan Taavetile .
10007018	Siis kuningas Taavet läks ja astus Issanda ette ning ütles : ' Issand , mu Jumal , kes olen mina ja kes on mu sugu , et sa mind senini oled saatnud ?
10007019	Aga sedagi on olnud vähe su silmis , Issand Jumal , ja seepärast oled sa rääkinud oma sulase soole ta tulevikust , ja see on õpetus inimesele , Issand Jumal !
10007020	Ja mida Taavet sulle veel rohkem peaks kõnelema ? Sa ju tunned oma sulast , Issand Jumal !
10007021	Oma sõna pärast ja oma südame järgi oled sa talitanud , kõiki neid suuri asju oma sulasele teatavaks tehes .
10007022	Seepärast oled sina , Issand Jumal , suur . Sest ükski pole sinu sarnane ega ole ka muud Jumalat kui sina , kõige selle põhjal , mida me oma kõrvaga oleme kuulnud .
10007023	Ja kes on nagu sinu rahvas , nagu Iisrael , ainus rahvas maa peal , keda Jumal ise on käinud enesele rahvaks lunastamas , et teha enesele nime ja nende ees korda saata suuri ja kardetavaid tegusid ? Sina ajasid ju ära oma rahva eest , keda sa enesele Egiptusest lunastasid , rahvad ja nende jumalad .
10007024	Ja sa oled enesele kinnitanud oma Iisraeli rahva , rahvaks sulle igaveseks ajaks . Ja sina , Issand , oled saanud neile Jumalaks .
10007025	Ja nüüd , Issand Jumal , kinnita igaveseks sõna , mis sa oma sulase ja tema soo kohta oled rääkinud ! Ja tee nõnda , nagu sa oled rääkinud !
10007026	Siis saab su nimi igavesti suureks ja öeldakse : Vägede Issand on Iisraeli Jumal ! Ja sinu sulase Taaveti sugu seisab kindlalt su ees .
10007027	Sest sina , vägede Issand , Iisraeli Jumal , oled oma sulase kõrvale ilmutanud ja öelnud : Mina annan sulle järeltuleva soo . Seepärast on su sulane leidnud julguse sind paluda selle palvega .
10007028	Ja nüüd , Issand Jumal ! Sina oled Jumal ja sinu sõnad on tõde ja sa oled oma sulasele lubanud seda head ;
10007029	alusta siis nüüd ja õnnista oma sulase sugu , et see jääks igavesti sinu ette ! Sest sina , Issand Jumal , oled rääkinud ja sinu õnnistusega õnnistatakse su sulase sugu igavesti . '
10008001	Ja pärast seda sündis , et Taavet lõi vilisteid ja alistas need ; ja Taavet võttis valitsusohjad vilistite käest .
10008002	Ta lõi ka moabe ja ta mõõtis neid nööriga , lastes nad maha heita : ta mõõtis kaks nööritäit surmatavaiks ja ühe ellu jäetavaiks ; nõnda said moabid Taaveti alamaiks , kes pidid ande tooma .
10008003	Ja Taavet lõi Sooba kuningat Hadadeserit , Rehobi poega , kui see oli teel Frati jõe äärde oma võimu taastama .
10008004	Taavet võttis temalt vangi tuhat seitsesada ratsanikku ja kakskümmend tuhat jalameest ; ja Taavet raius õndlad katki kõigil vankrihobuseil , jättis aga neist alles sada rakendit .
10008005	Ja kui süürlased Damaskusest tulid Sooba kuningale Hadadeserile appi , siis lõi Taavet süürlastest maha kakskümmend kaks tuhat meest .
10008006	Ja Taavet pani linnaväe Süüria Damaskusesse ning süürlased said Taaveti alamaiks , kes pidid ande tooma ; Issand aitas Taavetit kõikjal , kuhu ta läks .
10008007	Ja Taavet võttis kuldkilbid , mis olid Hadadeseri sulastel , ja viis need Jeruusalemma .
10008008	Ja Betahist ja Beerotaist , Hadadeseri linnadest , võttis kuningas Taavet väga palju vaske .
10008009	Kui Hamati kuningas Toi kuulis , et Taavet oli maha löönud kogu Hadadeseri väe ,
10008010	siis läkitas Toi oma poja Joorami kuningas Taaveti juurde temalt küsima , kuidas ta käsi käib , ja teda õnnitlema , sellepärast et ta oli sõdinud Hadadeseriga ja oli teda löönud , sest Hadadeser oli olnud Toi vaenlane ; ja tal oli kaasas hõbe - , kuld - ja vaskriistu .
10008011	Ka need pühitses kuningas Taavet Issandale koos selle hõbeda ja kullaga , mida ta oli pühitsenud ja mis oli võetud kõigilt rahvailt , keda ta oli alistanud :
10008012	süürlastelt , moabidelt , ammonlastelt , vilistitelt ja amalekkidelt , ja Sooba kuningalt Hadadeserilt , Rehobi pojalt , võetud saagist .
10008013	Ja Taavet tegi oma nime kuulsaks , kui ta tuli tagasi , olles Soolaorus maha löönud kaheksateist tuhat süürlast .
10008014	Ja ta pani Edomisse linnaväed ; ta pani kõikjale Edomisse linnaväed ja kõik edomlased said Taaveti alamaiks ; Issand aitas Taavetit kõikjal , kuhu ta läks .
10008015	Ja Taavet valitses kogu Iisraeli üle ja Taavet mõistis kohut ja õigust kogu oma rahvale .
10008016	Joab , Seruja poeg , oli väeülem , ja Joosafat , Ahiluudi poeg , oli nõunik .
10008017	Saadok , Ahituubi poeg , ja Ahimelek , Ebjatari poeg , olid preestrid ; Seraja oli kirjutaja .
10008018	Benaja , Joojada poeg , oli kreetide ja pleetide ülem ; ka Taaveti pojad olid preestrid .
10009001	Ja Taavet ütles : ' Kas on veel kedagi , kes Sauli soost on järele jäänud , et ma Joonatani pärast saaksin temale head teha ? '
10009002	Sauli perel oli olnud sulane , Siiba nimi , ja tema kutsuti Taaveti juurde . Kuningas küsis temalt : ' Kas sina oled Siiba ? ' Ja ta vastas : ' Jah , su sulane on see ! '
10009003	Ja kuningas küsis : ' Kas ei ole enam kedagi Sauli soost , kellele ma saaksin osutada Jumala heldust ? ' Ja Siiba vastas kuningale : ' On veel olemas Joonatani poeg , jalust vigane . '
10009004	Ja kuningas küsis temalt : ' Kus ta on ? ' Ja Siiba vastas kuningale : ' Vaata , ta on Maakiri , Ammieli poja kojas Lo-Debaris . '
10009005	Siis kuningas Taavet läkitas talle järele ja laskis ta tuua Maakiri , Ammieli poja kojast Lo-Debarist .
10009006	Kui Mefiboset , Sauli poja Joonatani poeg , tuli Taaveti juurde , siis heitis ta silmili maha ja kummardas . Ja Taavet ütles : ' Mefiboset ! ' Ja tema vastas : ' Vaata , su sulane on siin . '
10009007	Ja Taavet ütles temale : ' Ära karda , sest ma tahan tõesti teha sulle head su isa Joonatani pärast ja anda sulle tagasi kõik su isa Sauli põllud ! Ja sa ise saad alaliselt süüa leiba minu lauas . '
10009008	Ja tema kummardas ning ütles : ' Kes olen mina , su sulane , et sa oled vaadanud minusuguse surnud koera peale ? '
10009009	Siis kutsus kuningas Siiba , Sauli sulase , ja ütles temale : ' Kõik , mis on olnud Sauli ja kogu ta soo päralt , olen ma andnud su isanda pojale .
10009010	Sina pead temale maad harima , sina ja su pojad ja su sulased , ja pead temale tooma , et su isanda pojal oleks leiba süüa . Ja Mefiboset , su isanda poeg , sööb alaliselt leiba minu lauas . ' Siibal oli viisteist poega ja kakskümmend sulast .
10009011	Ja Siiba ütles kuningale : ' Nõnda nagu mu isand kuningas oma sulast käsib , nõnda su sulane teeb . ' Ja Mefiboset sõi Taaveti lauas nagu üks kuningapoegi .
10009012	Ja Mefibosetil oli väike poeg , Miika nimi ; ja kõik Siiba koja elanikud olid Mefiboseti sulased .
10009013	Ja Mefiboset elas Jeruusalemmas , sest ta sõi alaliselt kuninga lauas ; ta lonkas mõlemat jalga .
10010001	Ja pärast seda sündis , et ammonlaste kuningas suri ja tema poeg Haanun sai tema asemel kuningaks .
10010002	Ja Taavet ütles : ' Ma tahan Haanunile , Naahase pojale , head teha , nagu tema isa minule head tegi ! ' Ja Taavet läkitas oma sulased teda ta isa pärast trööstima . Kui Taaveti sulased tulid ammonlaste maale ,
10010003	siis ütlesid ammonlaste vürstid oma isandale Haanunile : ' Kas sellepärast , et Taavet tahab sinu isa su silmis austada , on ta läkitanud trööstijad su juurde ? Kas Taavet pole oma sulaseid läkitanud su juurde hoopis selleks , et uurida linna ja kuulata maad , et seda siis hävitada ? '
10010004	Siis Haanun võttis kinni Taaveti sulased , ajas neil poole habet maha , lõikas neil riided istmikuni pooleks ja saatis nad ära .
10010005	Ja kui sellest teatati Taavetile , siis ta läkitas käskjalad neile vastu , sest mehi oli väga häbistatud . Ja kuningas ütles : ' Jääge Jeerikosse , kuni teil habe on kasvanud , siis tulge tagasi ! '
10010006	Kui ammonlased nägid , et nad Taaveti meelest olid muutunud vastikuks , siis läkitasid ammonlased käskjalgu ja palkasid Soobast süürlasi , kakskümmend tuhat jalameest , ja Maaka kuningalt tuhat meest , ja Toobi mehi kakskümmend tuhat meest .
10010007	Kui Taavet seda kuulis , siis ta läkitas neile vastu Joabi ja kogu kangelaste väe .
10010008	Ja ammonlased tulid välja ning seadsid endid tapluseks värava suhu ; Sooba ja Rehobi süürlased ning Toobi ja Maaka mehed olid väljal omaette .
10010009	Kui Joab nägi , et taplus tema vastu sündis nii eest kui tagant , siis tegi ta valiku kõigist Iisraeli valitud meestest ja seadis need üles süürlaste vastu .
10010010	Aga ülejäänud rahva andis ta oma venna Abisai juhtida ja too seadis need üles ammonlaste vastu .
10010011	Joab ütles : ' Kui süürlased on minust tugevamad , siis tule mulle appi ; aga kui ammonlased on sinust tugevamad , siis ma tulen sinule appi .
10010012	Ole julge , ja olgem vahvad oma rahva ja oma Jumala linnade eest ! Tehku siis Issand , mis tema silmis hea on ! '
10010013	Siis Joab ja rahvas , kes oli koos temaga , hakkasid taplema süürlaste vastu ; ja need põgenesid ta eest .
10010014	Kui ammonlased nägid , et süürlased põgenesid , siis põgenesid nad Abisai eest ja läksid linna ; ja Joab tuli tagasi ammonlaste kallalt ning läks Jeruusalemma .
10010015	Kui süürlased nägid , et nad olid Iisraeli ees löödud , siis nad kogunesid kokku
10010016	ja Hadadeser läkitas käsu ning tõi välja süürlased , kes olid teisel pool Frati jõge ; ja need tulid Heelamisse ning Soobak , Hadadeseri väepealik , oli nende eesotsas .
10010017	Kui sellest teatati Taavetile , siis ta kogus kokku kogu Iisraeli ja läks üle Jordani ning tuli Heelamisse ; ja süürlased seadsid endid tapluseks Taaveti vastu ning sõdisid temaga .
10010018	Aga süürlased põgenesid Iisraeli eest ja Taavet tappis süürlastest seitsesada vankritäit ja nelikümmend tuhat ratsanikku ; ja Soobaku , nende väepealiku , lõi ta maha , nõnda et ta seal suri .
10010019	Kui kõik kuningad , kes olid Hadadeseri alamad , nägid , et Iisrael oli neid löönud , siis tegid nad Iisraeliga rahu ja jäid nende alamaiks . Ja edaspidi süürlased kartsid ammonlastele appi minna .
10011001	Ja järgmisel aastal kuningate sõttamineku ajal läkitas Taavet Joabi ja koos temaga ta sulased ja kogu Iisraeli sõtta , ja nad hävitasid ammonlasi ning piirasid Rabbat ; Taavet ise aga jäi Jeruusalemma .
10011002	Ja ühel õhtul , kui Taavet oli tõusnud voodist ja kõndis kuningakoja katusel , nägi ta katuselt ühte naist ennast pesevat ; ja naine oli väga ilus .
10011003	Kui Taavet läkitas naise kohta teateid pärima , siis öeldi : ' Eks see ole Batseba , Eliami tütar , hett Uurija naine ! '
10011004	Siis Taavet läkitas käskjalad teda tooma . Ja kui ta tuli tema juurde , siis Taavet magas tema juures ; naine oli just ennast puhastanud oma roojasusest . Siis läks naine tagasi oma kotta .
10011005	Ja naine jäi lapseootele ; ta läkitas Taavetile teate , öeldes : ' Ma olen lapseootel . '
10011006	Siis Taavet läkitas Joabile sõna : ' Saada hett Uurija minu juurde ! ' Ja Joab saatis Uurija Taaveti juurde .
10011007	Ja kui Uurija tuli tema juurde , küsis Taavet , kuidas Joabi ja rahva käsi käib ja kuidas on lugu sõjaga .
10011008	Ja Taavet ütles Uurijale : ' Mine alla oma kotta ja pese jalgu ! ' Uurija läks kuningakojast välja ja temale järgnes kuninga kingitus .
10011009	Aga Uurija heitis magama kuningakoja ukse ette kõigi oma isanda sulaste hulka ega läinud alla oma kotta .
10011010	Kui Taavetile teatati ja öeldi : ' Uurija ei olegi läinud oma kotta ' , siis Taavet küsis Uurijalt : ' Eks sa ole tulnud teekonnalt ? Mispärast sa siis ei ole läinud oma kotta ? '
10011011	Aga Uurija vastas Taavetile : ' Laegas ning Iisrael ja Juuda asuvad telkides , ja mu isand Joab ja mu isanda sulased on väljal leeris . Kas mina peaksin siis minema oma kotta sööma ja jooma ja magama oma naisega ? Nii tõesti kui sa elad ja nii tõesti kui su hing elab , ma ei tee seda mitte . '
10011012	Ja Taavet ütles Uurijale : ' Jää siis ka veel täna siia ja homme saadan ma su ära ! ' Ja Uurija jäi Jeruusalemma selleks ja järgmiseks päevaks .
10011013	Ja Taavet kutsus Uurija , too sõi ja jõi tema juures ja Taavet jootis ta purju ; ent õhtul läks Uurija magama oma asemele koos oma isanda sulastega ega läinud alla oma kotta .
10011014	Aga hommikul kirjutas Taavet Joabile kirja ning andis selle Uurijale kaasa .
10011015	Ja kirjas oli ta kirjutanud ning öelnud : ' Pange Uurija kõige ägedama tapluse esirinda ja taanduge tema tagant , nõnda et ta lüüakse maha ja sureb ! '
10011016	Ja kui siis Joab linna piiras , pani ta Uurija paika , kus ta teadis olevat vahvaid mehi .
10011017	Ja linna mehed tulid välja ning taplesid Joabi vastu ; ja mõned rahva hulgast , Taaveti sulaseist , langesid , ja surma sai ka hett Uurija .
10011018	Siis Joab läkitas käskjala ja andis Taavetile teada kogu tapluse loo .
10011019	Ja ta käskis käskjalga , öeldes : ' Kui oled kuningale jutustanud kogu tapluse loo
10011020	ja kui siis kuninga viha tõuseb ja ta sinult küsib : Mispärast te läksite taplema nõnda linna ligi ? Kas te ei teadnud , et nad ammuvad nooli müürilt ?
10011021	Kes lõi maha Abimeleki , Jerubbeseti poja ? Kas mitte üks naine ei visanud müürilt pealmise veskikivi ta peale , nii et ta suri Teebesis ? Mispärast läksite nõnda müüri ligi ? - siis ütle : Ka su sulane hett Uurija on surnud . '
10011022	Ja käskjalg läks ning tuli ja jutustas Taavetile kõik , mille pärast Joab teda oli läkitanud .
10011023	Ja käskjalg ütles Taavetile : ' Et mehed said võimust meie üle , siis tulid nad väljal meile kallale , aga me tõrjusime nad kuni värava suuni .
10011024	Siis kütid ambusid müürilt su sulaste peale ja kuninga sulaseist said mõningad surma ; samuti on surnud ka su sulane hett Uurija . '
10011025	Siis Taavet ütles käskjalale : ' Ütle Joabile nõnda : Ärgu olgu see asi su silmis paha , sest mõõk sööb niihästi ühe kui teise ! Sõdi aga sina vahvasti linna vastu ja kisu see maha ! Julgusta teda nõnda ! '
10011026	Kui Uurija naine kuulis , et ta mees Uurija oli surnud , siis ta pidas oma abikaasa pärast leinakaebuse .
10011027	Ja kui leinaaeg oli möödunud , siis läkitas Taavet talle järele , võttis ta oma kotta ja ta sai Taaveti naiseks ning tõi temale poja ilmale . Aga see asi , mis Taavet oli teinud , oli Issanda silmis paha .
10012001	Ja Issand läkitas Naatani Taaveti juurde ; too tuli tema juurde ning ütles temale : ' Ühes linnas oli kaks meest , üks rikas ja teine vaene .
10012002	Rikkal oli väga palju lambaid ja veiseid ,
10012003	aga vaesel ei olnud midagi muud kui üksainus pisike utetall , kelle ta oli ostnud . Ta toitis seda ja see kasvas üles tema juures üheskoos ta lastega ; see sõi ta palukest , jõi ta karikast , magas ta süles ja oli temale nagu tütar .
10012004	Siis tuli rikka mehe juurde teekäija . Aga tema ei raatsinud võtta oma lammastest ja veistest , et valmistada rooga teekäijale , kes ta juurde oli tulnud , vaid ta võttis vaese mehe utetalle ja valmistas mehele , kes ta juurde oli tulnud . '
10012005	Siis Taaveti viha süttis väga põlema mehe vastu ja ta ütles Naatanile : ' Nii tõesti kui Issand elab , mees , kes seda tegi , on surmalaps !
10012006	Ja ta peab utetalle tasuma neljakordselt , sellepärast et ta tegi nõnda ega halastanud ! '
10012007	Aga Naatan ütles Taavetile : ' See mees oled sina ! Nõnda ütleb Issand , Iisraeli Jumal : Mina olen sind võidnud Iisraeli kuningaks ja mina olen sind päästnud Sauli käest .
10012008	Mina olen sulle andnud su isanda koja ja su sülle su isanda naised , ja olen sulle andnud Iisraeli ja Juuda soo . Ja kui seda on vähe , siis ma oleksin võinud sulle lisada veel ühte ja teist .
10012009	Mispärast sa oled põlanud Issanda sõna , tehes , mis on tema silmis paha ? Hett Uurija sa lõid mõõgaga maha ja tema naise sa võtsid enesele naiseks . Jah , tema sa tapsid ammonlaste mõõgaga .
10012010	Aga nüüd ei lahku mõõk su soost mitte iialgi , sellepärast et sa oled mind põlanud ja oled võtnud hett Uurija naise enesele naiseks .
10012011	Nõnda ütleb Issand : Vaata , ma lasen sinu oma soost tulla sulle õnnetusi ; ma võtan sinu naised su silma ees ja annan su ligimesele ja tema magab su naistega selle päikese paistes .
10012012	Kuigi sina oled seda teinud salaja , teen mina seda kogu Iisraeli ees ja päise päeva ajal . '
10012013	Siis ütles Taavet Naatanile : ' Mina olen pattu teinud Issanda vastu . ' Ja Naatan ütles Taavetile : ' Issand on juba su patu sulle andeks andnud . Sa ei sure .
10012014	Ometi , kuna sa selle asja pärast oled pannud Issanda vaenlased teda kõvasti pilkama , siis peab küll poeg , kes sulle on sündinud , kindlasti surema ! '
10012015	Siis Naatan läks koju . Ja Issand lõi last , kelle Uurija naine oli Taavetile ilmale toonud , nõnda et see haigestus .
10012016	Siis Taavet otsis poisi pärast Jumalat ; Taavet paastus , ja kui ta koju tuli , siis ta magas ööd maa peal .
10012017	Ta kojavanemad astusid ta juurde , et tõsta teda maast üles , aga ta ei tahtnud ega võtnud koos nendega leiba .
10012018	Ja seitsmendal päeval laps suri . Taaveti sulased aga kartsid temale teatada , et laps oli surnud , sest nad ütlesid : ' Vaata , kui laps oli alles elus , siis me rääkisime temale , aga ta ei kuulanud meie häält . Kuidas võiksime temale öelda , et laps on surnud ? Ta võib teha enesele paha ! '
10012019	Kui Taavet nägi , et ta sulased isekeskis sosistasid , siis ta mõistis , et laps oli surnud . Ja Taavet küsis oma sulastelt : ' Kas laps on surnud ? ' Ja need vastasid : ' Surnud . '
10012020	Siis Taavet tõusis maast üles , pesi ja võidis ennast , vahetas riideid ning läks Issanda kotta ja kummardas ; ja kui ta koju tuli , siis küsis ta süüa ja ta ette pandi leiba ning ta sõi .
10012021	Aga tema sulased ütlesid talle : ' Mis see on , mida sa lapse pärast teed ? Kui ta elas , sa paastusid ja nutsid , aga kui laps on surnud , sa tõused ja sööd leiba ! '
10012022	Ja ta vastas : ' Kui laps alles elas , siis ma paastusin ja nutsin , sest ma mõtlesin : Kes teab , vahest annab Issand mulle armu ja laps jääb elama ?
10012023	Aga nüüd on ta surnud . Mispärast ma peaksin siis paastuma ? Kas ma suudan teda veel tagasi tuua ? Mina lähen küll tema juurde , aga tema ei tule tagasi minu juurde . '
10012024	Ja Taavet trööstis oma naist Batsebat , läks ta juurde ja magas temaga ; ja naine tõi poja ilmale ning Taavet pani temale nimeks Saalomon . Ja Issand armastas teda
10012025	ning Taavet läkitas ta prohvet Naatani käe alla , kes Issanda pärast nimetas tema Jedidjaks .
10012026	Ja Joab sõdis ammonlaste Rabba vastu ning vallutas kuningalinna .
10012027	Siis Joab läkitas käskjalad Taavetile ütlema : ' Ma olen sõdinud Rabba vastu . Ma olen vallutanud ka veehoidla .
10012028	Ja nüüd kogu kokku ülejäänud rahvas ja löö leer üles linna alla ning valluta see , et mitte mina ei vallutaks linna ja seda ei nimetataks minu nimega ! '
10012029	Siis Taavet kogus kokku kogu rahva ja läks Rabbasse , sõdis selle vastu ja vallutas selle .
10012030	Ja ta võttis nende kuningal krooni peast - see vaagis talendi kulda ja selles oli kalliskivi - ja see pandi Taavetile pähe ; ja ta tõi linnast väga palju saaki .
10012031	Ja rahva , kes seal oli , tõi ta välja ja pani kivisaagide , raudkirkade ja raudkirveste juurde ning laskis ta minna läbi telliskiviahjudest ; ja nõnda talitas ta kõigi ammonlaste linnadega . Siis Taavet ja kogu rahvas läksid tagasi Jeruusalemma .
10013001	Ja pärast seda sündis järgmine lugu : Absalomil , Taaveti pojal , oli ilus õde , Taamar nimi ; ja Amnon , Taaveti poeg , armastas teda .
10013002	Amnon oli oma õe Taamari pärast nõnda õnnetu , et ta otsekui põdes , sest too oli neitsi ja Amnoni silmis näis olevat võimatu temaga midagi teha .
10013003	Aga Amnonil oli sõber , Joonadab nimi , Taaveti venna Simea poeg ; ja Joonadab oli väga tark mees .
10013004	Ja see küsis temalt : ' Mispärast sa , kuningapoeg , oled igal hommikul nõnda norus ? Kas sa ei tahaks mulle rääkida ? ' Ja Amnon vastas temale : ' Ma armastan Taamarit , oma venna Absalomi õde . '
10013005	Ja Joonadab ütles temale : ' Heida voodisse ja tee ennast haigeks ! Kui su isa tuleb sind vaatama , siis ütle temale : Luba , et mu õde Taamar tuleb ja söödab mind leivaga ja valmistab mu silma ees rooga , nõnda et ma näen ja saan tema käest süüa ! '
10013006	Ja Amnon heitiski maha ning tegi ennast haigeks . Ja kui kuningas tuli teda vaatama , siis ütles Amnon kuningale : ' Luba mu õde Taamar tulla , et ta valmistaks mu silma ees paar kooki ja ma saaksin ta käest süüa ! '
10013007	Ja Taavet läkitas sõna Taamarile ta kotta , öeldes : ' Mine ometi oma venna Amnoni kotta ja valmista temale rooga ! '
10013008	Siis läks Taamar oma venna Amnoni kotta , kes oli maha heitnud . Ja ta võttis taigna , sõtkus ning valmistas ta silma ees koogid ja küpsetas need .
10013009	Ja ta võttis panni ning tühjendas Amnoni nähes , aga too ei tahtnud süüa . Ja Amnon ütles : ' Saatke kõik inimesed mu juurest välja ! ' Ja kõik inimesed läksid ta juurest välja .
10013010	Siis ütles Amnon Taamarile : ' Too roog kambrisse , et ma saaksin sinu käest süüa ! ' Ja Taamar võttis koogid , mis ta oli valmistanud , ja viis kambrisse oma vennale Amnonile .
10013011	Aga kui ta ulatas temale , et ta sööks , siis haaras Amnon temast kinni ja ütles temale : ' Tule maga minu juures , mu õde ! '
10013012	Aga too ütles temale : ' Ei , mu vend , ära naera mind ära ! Sest Iisraelis ei tohi nõnda teha ! Ära tee seda häbitegu !
10013013	Ja mina , kuhu ma peaksin viima oma häbi ? Sina ise oled siis ka nagu üks jõledaist Iisraelis ! Aga räägi nüüd ometi kuningaga , sest ta ei keela mind sulle ! '
10013014	Aga Amnon ei tahtnud kuulata tema häält , vaid sai tema üle võimuse , naeris tema ära ja magas tema juures .
10013015	Seejärel aga vihkas Amnon teda üpris suure vihaga , nõnda et viha , millega ta vihkas , oli suurem kui armastus , millega ta oli teda armastanud . Ja Amnon ütles temale : ' Tõuse üles , mine ära ! '
10013016	Aga ta vastas temale : ' Kui sa mind välja ajad , siis on see kuritegu suurem kui too teine , mis sa mulle tegid ! ' Kuid Amnon ei tahtnud teda kuulata ,
10013017	vaid kutsus oma poisi , kes teda teenis , ja ütles : ' Aja ta ometi välja minu juurest ja sule uks tema taga ! '
10013018	Taamaril oli seljas pikk kirju rüü , sest kuninga tütred , kes olid neitsid , kandsid seesuguseid ülekuubi ; ja Amnoni teener saatis ta välja ning sulges ukse tema taga .
10013019	Siis Taamar pani enesele tuhka pea peale ja käristas lõhki kirju rüü , mis tal seljas oli , pani oma käe enesele pea peale ning läks ja kisendas lakkamata .
10013020	Ja Absalom , tema vend , ütles talle : ' Kas su vend Amnon oli sinu juures ? Aga nüüd , mu õde , vaiki , ta on ju sinu vend ! Ära võta seda asja südamesse ! ' Ja nõnda jäi Taamar hüljatuna oma venna Absalomi kotta .
10013021	Kui kuningas Taavet kuulis sellest kõigest , siis ta vihastas väga .
10013022	Ja Absalom ei rääkinud Amnoniga ei halba ega head , sest Absalom vihkas Amnonit , sellepärast et too oli tema õe Taamari ära naernud .
10013023	Aga kahe aasta pärast juhtus , et Absalomil olid lambaniitjad Baal-Haasoris , mis on Efraimi juures ; ja Absalom kutsus sinna kõik kuningapojad .
10013024	Ja Absalom tuli kuninga juurde ning ütles : ' Vaata nüüd , su sulasel on lambaniitjad ; tulgu ometi kuningas koos sulastega oma sulase juurde ! '
10013025	Aga kuningas vastas Absalomile : ' Ei , mu poeg , me ei lähe ometi mitte kõik , et me ei oleks sulle koormaks . ' Absalom käis temale peale , aga ta ei tahtnud minna , vaid andis oma õnnistuse .
10013026	Ent Absalom ütles : ' Kui mitte , siis tulgu ometi mu vend Amnon meiega ! ' Ja kuningas küsis temalt : ' Mispärast peaks tema minema koos sinuga ? '
10013027	Aga kui Absalom käis temale peale , siis ta laskis Amnoni ja kõik kuningapojad minna koos temaga .
10013028	Ja Absalom käskis oma poisse , öeldes : ' Pidage nüüd silmas , millal Amnoni süda on veinirõõmus ja mina teile ütlen : ' Lööge Amnon maha ! ' , siis surmake ta kartmata ! Eks ole nõnda , et mina olen teid käskinud ? Olge julged ja vahvad mehed ! '
10013029	Ja Absalomi poisid talitasid Amnoniga , nõnda nagu Absalom oli käskinud . Siis kõik kuningapojad tõusid üles , istusid igaüks oma muula selga ja põgenesid .
10013030	Ja nende teel olles sündis , et kuuldus jõudis Taavetini , räägituna nõnda : ' Absalom on löönud maha kõik kuningapojad ja neist ei ole järele jäänud ainsatki . '
10013031	Siis kuningas tõusis ja käristas oma riided lõhki ning heitis maa peale maha ; ja kõik ta sulased seisid lõhkikäristatud riietega .
10013032	Aga Joonadab , Taaveti venna Simea poeg , kostis ning ütles : ' Ärgu mõelgu mu isand , et tapetud on kõik noored mehed , kuningapojad , vaid üksnes Amnon on surnud ! Sest Absalomi käsul oli see juba määratud päevast , mil ta oma õe Taamari ära naeris .
10013033	Ärgu siis nüüd mu isand kuningas võtku seda südamesse , et ta mõtleb : Kõik kuningapojad on surnud , sest üksnes Amnon on surnud ! '
10013034	Absalom aga põgenes . Ja kui noor mees , kes oli piiluriks , oma silmad üles tõstis ja vaatas , ennäe , siis tuli palju rahvast tema taga olevalt teelt , mäekülje poolt .
10013035	Siis ütles Joonadab kuningale : ' Ennäe , kuningapojad tulevad ! On sündinud nõnda , nagu su sulane rääkis . '
10013036	Ja kui ta rääkimise oli lõpetanud , vaata , siis tulid kuningapojad , kes tõstsid häält ja nutsid . Ka kuningas ja kõik ta sulased nutsid väga kibedasti .
10013037	Aga Absalom oli põgenenud ja läinud Gesuri kuninga Talmai , Ammihudi poja juurde . Ja Taavet leinas oma poega kõik need päevad .
10013038	Kui Absalom oli põgenenud ja jõudnud Gesurisse , siis jäi ta sinna kolmeks aastaks .
10013039	Ja kuningas Taavet loobus Absalomi vastu välja minemast , sest ta harjus sellega , et Amnon oli surnud .
10014001	Kui Joab , Seruja poeg , märkas , et kuninga süda kaldus Absalomi poole ,
10014002	siis läkitas Joab käsu Tekoasse ja laskis sealt tuua ühe targa naise ning ütles sellele : ' Tee ennast nüüd leinajaks ja pane leinariided selga ; ära võia ennast õliga , vaid ole nagu naine , kes on mõnda aega surnu pärast leinanud !
10014003	Mine siis kuninga juurde ja räägi temale nõnda ! ' Ja Joab pani temale sõnad suhu .
10014004	Ja Tekoa naine rääkis kuningaga , ta heitis silmili maha ja kummardas ning ütles : ' Kuningas , aita ! '
10014005	Ja kuningas küsis temalt : ' Mis sul vaja on ? ' Ja ta vastas : ' Oh häda ! Ma olen lesknaine , sest mu mees on surnud .
10014006	Su teenijal oli kaks poega ; need mõlemad riidlesid väljal ega olnud kedagi , kes neid oleks lahutanud ; nii lõi üks teise maha ja tappis tema .
10014007	Ja vaata , kogu suguvõsa on tõusnud su teenija vastu ja nad ütlevad : ' Anna välja see , kes lõi oma venna maha , ja me surmame tema ta venna hinge pärast , kelle ta tappis , ja me hävitame ka pärija ! ' Nõnda kustutavad nad minu söe , mis veel on säilinud , jätmata mu mehele nime ja järeltulijaid maa peale . '
10014008	Ja kuningas ütles naisele : ' Mine koju , ma ise annan sinu kohta käsu ! '
10014009	Aga Tekoa naine ütles kuningale : ' Mu isand kuningas ! Süü jääb minu ja mu isakoja peale , aga kuningas ja tema aujärg on süüta . '
10014010	Ja kuningas ütles : ' Kes sulle midagi ütleb , see too minu juurde , siis ta ei puutu enam sinusse ! '
10014011	Aga naine ütles : ' Mõelgu ometi kuningas Issandale , oma Jumalale , et veritasunõudja ei hävitaks veelgi rohkem ja et mu poega ei hukataks ! ' Ja kuningas vastas : ' Nii tõesti kui Issand elab , ei pea su poja peast mitte karvagi maha langema ! '
10014012	Aga naine ütles : ' Luba ometi , et su teenija räägib mu isandale kuningale veel ühe sõna ! ' Ja ta vastas : ' Räägi ! '
10014013	Ja naine ütles : ' Mispärast sa siis mõtled nõnda Jumala rahva vastu ? Sest nõnda rääkides on kuningas ise saanud süüdlaseks , kui kuningas ei lase oma äratõugatut tagasi tulla .
10014014	Meie küll sureme ja oleme nagu vesi , mis maha voolab , mida ei saa koguda . Aga Jumal ei taha võtta hinge , vaid mõtleb kindlasti , et äratõugatu ei oleks temast ära tõugatud .
10014015	Ja kui ma nüüd olen tulnud seda rääkima oma isandale kuningale , siis sellepärast , et rahvas mind hirmutas . Su teenija mõtles : Ma räägin ometi kuningale , vahest kuningas teeb , mis ta teenija räägib .
10014016	Küllap kuningas kuuleb ja päästab oma teenija mehe pihust , kes mind koos mu pojaga tahab hävitada Jumala pärisosast .
10014017	Ja su teenija mõtles : Mu isanda kuninga sõna ometi rahustab mind , sest mu isand kuningas on otsekui Jumala ingel , kes võtab kuulda head ja kurja . Ja Issand , sinu Jumal , olgu sinuga ! '
10014018	Ja kuningas kostis ning ütles naisele : ' Ära ometi mulle salga , mida ma sinult küsin ! ' Ja naine ütles : ' Mu isand kuningas rääkigu ! '
10014019	Siis küsis kuningas : ' Kas Joabi käsi on sinuga kogu selles asjas ? ' Ja naine kostis ning ütles : ' Nii tõesti kui su hing elab , mu isand kuningas , ei pääse keegi paremale ega vasakule kõigest sellest , mis mu isand kuningas kõneleb : jah , see on su sulane Joab , kes mind käskis , ja tema pani kõik need sõnad su teenija suhu .
10014020	Et anda asjale teist nägu , selleks tegi su sulane Joab nõnda . Aga mu isand on tark nagu Jumala ingel , et mõista kõike , mis maa peal on . '
10014021	Siis ütles kuningas Joabile : ' Vaata nüüd , ma teen seda : mine ja too tagasi nooruk Absalom ! '
10014022	Ja Joab heitis silmili maha ja kummardas ning õnnistas kuningat . Ja Joab ütles : ' Nüüd su sulane teab , et ma olen leidnud armu su silmis , mu isand kuningas , sest kuningas teeb oma sulase sõna järgi . '
10014023	Ja Joab tõusis ning läks Gesurisse ja tõi Absalomi Jeruusalemma .
10014024	Aga kuningas ütles : ' Mingu ta jälle oma kotta , kuid minu palet ta ei näe ! ' Nõnda läks Absalom jälle oma kotta ega saanud näha kuninga palet .
10014025	Aga kogu Iisraelis ei olnud nii ilusat meest kui Absalom , mitte ühtegi , keda nii väga oleks ülistatud : jalatallast pealaeni ei olnud temal midagi viga .
10014026	Ja kui ta lõikas oma juukseid - ta lõikas neid iga aasta lõpus , sest need muutusid temale nõnda raskeks , et ta pidi lõikama - , siis vaagisid ta juuksed kakssada seeklit kuninga vae järgi .
10014027	Ja Absalomile sündis kolm poega ja üks tütar , Taamar nimi ; see oli ilus naine .
10014028	Ja Absalom elas Jeruusalemmas kaks aastat , aga ta ei näinud kuninga palet .
10014029	Siis Absalom läkitas Joabile järele , et saata teda kuninga juurde , aga ta ei tahtnud tulla tema juurde . Ta läkitas veel teist korda , aga Joab ei tahtnud tulla .
10014030	Siis ütles ta oma sulastele : ' Vaadake , Joabi põlluosa on minu oma kõrval ja temal on seal odrad peal . Minge ja süüdake see tulega põlema ! ' Ja Absalomi sulased süütasid põlluosa tulega põlema .
10014031	Siis Joab võttis kätte ning tuli Absalomi juurde ta kotta ja küsis temalt : ' Mispärast on su sulased süüdanud tulega põlema minu põlluosa ? '
10014032	Ja Absalom vastas Joabile : ' Vaata , ma läkitasin su juurde ja ütlesin : Tule siia , et ma saaksin sind saata kuningalt küsima : Mispärast ma pidin Gesurist ära tulema ? Mul oleks parem , kui ma oleksin seal . Ma tahan nüüd näha kuninga palet ! Aga kui minus on süü , siis surmaku ta mind ! '
10014033	Ja Joab läks kuninga juurde ning jutustas seda temale . Ja tema kutsus Absalomi , ja ta tuli kuninga juurde ning kummardas kuninga ette silmili maha ; ja kuningas andis Absalomile suud .
10015001	Ja pärast seda sündis , et Absalom hankis enesele vankri ja hobused ning viiskümmend meest , kes jooksid tema ees .
10015002	Ja Absalomil oli kombeks tõusta vara ja seista värava ligidal tee ääres ; igaühe , kes riiuasja pärast pidi tulema kuninga juurde kohtusse , kutsus Absalom enese juurde ja küsis : ' Kust linnast sa oled ? ' Ja kui ta vastas : ' Su sulane on ühest Iisraeli suguharust ' ,
10015003	siis ütles Absalom temale : ' Vaata , su asjad on head ja õiged , aga kuninga juures pole sul kedagi , kes sind kuulda võtaks . '
10015004	Ja Absalom jätkas : ' Mind peaks küll pandama maale kohtumõistjaks ! Siis tuleks igaüks , kellel on riiu - või kohtuasi , minu juurde ja mina mõistaksin temale õigust . '
10015005	Ja kui keegi ligines teda kummardama , siis ta sirutas oma käe välja ja haaras temast kinni ning andis temale suud .
10015006	Nõnda tegi Absalom kõigi Iisraeli lastega , kes tulid kuninga juurde kohtusse , ja nõnda varastas Absalom Iisraeli meeste südamed .
10015007	Ja nelja aasta pärast ütles Absalom kuningale : ' Luba mind nüüd minna ja tasuda Hebronis tõotus , mille ma olen andnud Issandale !
10015008	Sest su sulane andis tõotuse , kui ma elasin Süürias Gesuris , öeldes : Kui Issand viib mind tõesti tagasi Jeruusalemma , siis ma teenin Issandat . '
10015009	Ja kuningas ütles temale : ' Mine rahuga ! ' Ja ta võttis kätte ning läks Hebronisse .
10015010	Aga Absalom läkitas maakuulajaid ütlema kõigile Iisraeli suguharudele : ' Kui te kuulete sarvehäält , siis öelge : Absalom on saanud Hebronis kuningaks ! '
10015011	Ja Absalomiga koos läks Jeruusalemmast kakssada meest , kes olid kutsutud ; need läksid paha aimamata ega teadnud midagi kogu asjast .
10015012	Kui Absalom tapaohvreid ohverdas , läkitas ta giilolase Ahitofeli , Taaveti nõuandja , tema linnast Giilost . Ja vandenõu kõvenes ning üha enam rahvast läks üle Absalomi poole .
10015013	Aga üks teatetooja tuli Taavetile ütlema : ' Iisraeli meeste südamed hoiavad Absalomi poole . '
10015014	Siis ütles Taavet kõigile oma sulastele , kes olid koos temaga Jeruusalemmas : ' Tõuskem ja põgenegem , sest muidu pole meil pääsu Absalomi eest ! Rutakem minekule , et ta äkitselt ei saaks meid kätte , ei tooks meile õnnetust ega lööks linna mõõgateraga maha ! '
10015015	Ja kuninga sulased ütlesid kuningale : ' Vaata , su sulased on valmis kõigeks , mida mu isand kuningas peab paremaks . '
10015016	Ja kuningas läks välja ning tema kannul kogu ta pere ; aga kuningas jättis kümme liignaist koda hoidma .
10015017	Kui kuningas läks välja ning tema kannul kogu rahvas , siis jäid nad peatuma viimase koja juurde .
10015018	Ja kõik ta sulased läksid ta kõrvalt mööda ; samuti läksid kuninga eest mööda kõik kreedid ja pleedid , ja kõik gatlased , kuussada meest , kes olid tulnud tema kannul Gatist .
10015019	Ja kuningas ütles gatlasele Ittaile : ' Miks sinagi tuled koos meiega ? Pöördu tagasi ja jää kuninga juurde , sest sina oled võõras , pealegi pagulane oma kodupaigast !
10015020	Eile sa tulid ja täna peaksin laskma sind hulkuda koos meiega ? Lähen ju minagi üksnes , kuhu saan . Mine tagasi ja vii oma vennad enesega tagasi helduse ning ustavusega ! '
10015021	Aga Ittai kostis kuningale ja ütles : ' Nii tõesti kui Issand elab , ja nii tõesti kui mu isand kuningas elab : paigas , kus on mu isand kuningas , olgu surmaks või eluks , seal tahab olla ka su sulane ! '
10015022	Ja Taavet ütles Ittaile : ' Tule siis ja mine edasi ! ' Ja gatlane Ittai läks edasi ja kõik ta mehed ja väetid , kes olid koos temaga .
10015023	Ja kogu maa nuttis suure häälega , kui kõik rahvas mööda läks . Ja kuningas läks üle Kidroni jõe , samuti läks üle kõik rahvas kõrbe suunas .
10015024	Ja vaata , seal olid ka Saadok ja kõik leviidid koos temaga - need kandsid Jumala seaduselaegast ; ja nad panid Jumala laeka maha ning Ebjatar ohverdas , kuni kõik rahvas linnast oli viimseni üle läinud .
10015025	Ja kuningas ütles Saadokile : ' Vii Jumala laegas tagasi linna ! Kui ma Issanda silmis armu leian , siis ta toob mu tagasi ja laseb mind näha seda ja selle asupaika .
10015026	Aga kui ta ütleb nõnda : Mul pole sinust head meelt , siis vaata , siin ma olen , tema tehku minuga , nagu ta silmis hea on ! '
10015027	Ja kuningas ütles preester Saadokile : ' Kas sa näed ? Mine rahuga tagasi linna , ja sinu poeg Ahimaats ja Ebjatari poeg Joonatan , teie mõlema pojad koos teiega !
10015028	Vaata , ma viivitan kõrbe lähistel , kuni teilt tuleb sõna mulle teadmiseks . '
10015029	Siis viisid Saadok ja Ebjatar Jumala laeka tagasi Jeruusalemma ning jäid sinna .
10015030	Aga Taavet läks üles Õlimäele , läks ja nuttis , ta pea oli kaetud ja ta käis paljajalu ; ja kõik koos temaga olev rahvas oli katnud oma pea , ja nad läksid üles ning nutsid lakkamata .
10015031	Kui Taavetile teatati ja öeldi : ' Ahitofel on vandenõulaste hulgas Absalomi juures ' , siis ütles Taavet : ' Issand , pööra ometi Ahitofeli nõu rumaluseks ! '
10015032	Ja kui Taavet jõudis mäetippu , kus Jumalat kummardati , vaata , siis tuli temale vastu arklane Huusai , kuub lõhki käristatud ja mulda pea peal .
10015033	Ja Taavet ütles temale : ' Kui sa tuled koos minuga , siis sa oled mulle koormaks .
10015034	Aga kui sa lähed tagasi linna ja ütled Absalomile : Kuningas , ma tahan olla su sulane . Varem olin ma su isa sulane , aga nüüd tahan ma olla sinu sulane - siis sa võid mind aidata ja teha tühjaks Ahitofeli nõu .
10015035	Eks ole seal koos sinuga preestrid Saadok ja Ebjatar ? Kõik , mida sa siis kuningakojast kuuled , jutusta preestritele Saadokile ja Ebjatarile !
10015036	Vaata , seal on nende juures nende kaks poega , Saadokil Ahimaats ja Ebjataril Joonatan , ja nende kaudu te võite mulle läkitada kõik sõnumid , mida te kuulete . '
10015037	Ja Taaveti sõber Huusai tuli linna just siis , kui Absalom jõudis Jeruusalemma .
10016001	Kui Taavet oli mäetipust läinud pisut edasi , vaata , siis tuli temale vastu Mefiboseti sulane Siiba paari saduldatud eesliga , kelle seljas oli kakssada leiba , sada rosinakakku , sada viigimarjakakku ja lähker veini .
10016002	Kuningas küsis Siibalt : ' Milleks on sul need ? ' Ja Siiba vastas : ' Eeslid on kuninga perele ratsutamiseks , leib ja viigimarjakakud sulastele söömiseks ja vein kõrbes väsinuile joomiseks . '
10016003	Ja kuningas küsis : ' Aga kus on su isanda poeg ? ' Ja Siiba vastas kuningale : ' Vaata , tema jäi Jeruusalemma , sest ta ütles : Nüüd annab Iisraeli sugu mulle tagasi mu isa kuningriigi . '
10016004	Siis ütles kuningas Siibale : ' Vaata , kõik , mis on Mefiboseti oma , saab sinule . ' Ja Siiba ütles : ' Ma kummardan , lase mind armu leida su silmis , isand kuningas ! '
10016005	Kui kuningas Taavet jõudis Bahuurimisse , vaata , siis tuli sealt välja mees Sauli perekonna suguvõsast , Simei nimi , Geera poeg ; ta tuli ja sajatas üha
10016006	ning viskas kividega Taavetit ja kuningas Taaveti kõiki sulaseid , kuigi kogu rahvas ja kõik kangelased olid temast paremal ja vasakul .
10016007	Ja sajatades ütles Simei nõnda : ' Mine ära , mine ära , sina veremees ja kõlvatu !
10016008	Issand tasub sulle kõik Sauli soo vere , kelle asemel sa oled saanud kuningaks . Issand annab kuningriigi su poja Absalomi kätte . Jah , vaata , nüüd oled sa ise õnnetuses , sest sa oled veremees . '
10016009	Abisai , Seruja poeg , ütles kuningale : ' Miks tohib see surnud koer sajatada mu isandat kuningat ? Luba ma lähen ja raiun ta pea maha ! '
10016010	Aga kuningas vastas : ' Mis on teil minuga tegemist , Seruja pojad ? Kui ta sajatab ja kui Issand on temale öelnud : Sajata Taavetit ! , kes siis tohib küsida : Miks sa teed nõnda ? '
10016011	Ja Taavet ütles Abisaile ja kõigile oma sulaseile : ' Vaata , minu oma poeg , kes mu niudeist on välja tulnud , nõuab mu hinge , saati siis nüüd see benjaminlane . Jätke ta rahule ja las ta sajatab , sest Issand on teda käskinud !
10016012	Vahest Issand vaatab mu viletsuse peale ja vahest Issand tasub mulle heaga tema tänase sajatuse asemel ? '
10016013	Siis läksid Taavet ja tema mehed mööda teed , kuna Simei käis piki mäekülge temaga kohakuti ; ta sajatas minnes , viskas kive ja pildus liiva , olles temaga kohakuti .
10016014	Ja kuningas tuli väsinult koos kõige rahvaga , kes oli tema juures , ja tõmbas seal hinge tagasi .
10016015	Aga Absalom ja kõik rahvas , Iisraeli mehed , olid tulnud Jeruusalemma ; ja Ahitofel oli koos temaga .
10016016	Kui arklane Huusai , Taaveti sõber , tuli Absalomi juurde , siis ütles Huusai Absalomile : ' Elagu kuningas ! Elagu kuningas ! '
10016017	Aga Absalom ütles Huusaile : ' Niisugune on siis su ustavus oma sõbra vastu ! Mispärast sa ei läinud koos oma sõbraga ? '
10016018	Ja Huusai vastas Absalomile : ' Ei , ainult keda Issand ja see rahvas ja kõik Iisraeli mehed on valinud , selle oma ma tahan olla ja selle juurde jääda !
10016019	Ja teiseks : keda ma peaksin siis teenima ? Kas mitte tema poega ? Nõnda nagu ma olen teeninud su isa , nõnda ma tahan teenida sindki ! '
10016020	Siis ütles Absalom Ahitofelile : ' Andke nõu , mida peaksime tegema ? '
10016021	Ja Ahitofel vastas Absalomile : ' Mine oma isa liignaiste juurde , keda ta on jätnud koda hoidma . Siis saab kogu Iisrael kuulda , et sa oled ennast teinud oma isale vastikuks , ja kõik , kes su juures on , saavad julgust ! '
10016022	Siis löödi Absalomile katuse peale telk üles , ja Absalom läks oma isa liignaiste juurde kogu Iisraeli silma all .
10016023	Ja Ahitofeli nõu , mida ta neil päevil andis , oli nagu Jumalalt saadud vastus ; niisugune oli iga Ahitofeli nõuanne , niihästi Taavetile kui Absalomile .
10017001	Ja Ahitofel ütles Absalomile : ' Luba ma valin nüüd kaksteist tuhat meest ja võtan kätte ning ajan öösel Taavetit taga !
10017002	Ma lähen temale kallale , kui ta on väsinud ja ta käed on lõdvad ; ma hirmutan teda nõnda , et kõik ta juures olev rahvas põgeneb ; siis ma löön maha üksnes kuninga .
10017003	Ja ma toon kogu rahva tagasi sinu juurde , nagu tuleb tagasi pruut ; sina otsid ühte meest , muu rahvas on siis rahus . '
10017004	See kõne oli õige Absalomi ja kõigi Iisraeli vanemate silmis .
10017005	Ja Absalom ütles : ' Kutsu ometi siia ka arklane Huusai , et kuuleksime midagi ka tema suust ! '
10017006	Siis Huusai tuli Absalomi juurde ja Absalom rääkis temaga , öeldes : ' Ahitofel kõneles nõnda . Kas peame tegema tema sõna järgi ? Kui mitte , siis kõnele sina ! '
10017007	Ja Huusai vastas Absalomile : ' See nõu pole hea , mis Ahitofel seekord andis . '
10017008	Ja Huusai jätkas : ' Sina tunned oma isa ja tema mehi : nad on vaprad ja nende hinged on kibestunud nagu karul väljal , kellelt on võetud pojad ; ja su isa on sõjamees , kes oma rahvaga ei puhka ööselgi .
10017009	Vaata , nüüd on ta ennast peitnud mõnda kaevandisse või muusse paika , ja kui juhtub , et kohe alguses mõned rahvast langevad , siis ütleb igaüks , kes sellest kuuleb : Rahvas , kes käib Absalomi järel , on saanud kaotuse osaliseks !
10017010	Siis ka kõige vahvam mees , kelle süda on nagu lõvi süda , kaotab julguse , sest kogu Iisrael teab , et su isa on vägev , ja et need , kes on koos temaga , on vahvad mehed .
10017011	Sellepärast ma annan nõu , et kogu Iisrael Daanist kuni Beer-Sebani koguneks sinu juurde nõnda arvurikkalt , et neid oleks nagu liiva mere ääres ja sa ise käiksid nende keskel .
10017012	Kui me siis tuleme temale kallale mõnes paigas , kus ta iganes on leitav , laskume tema peale nagu mahalangev kaste . Temast ja kõigist meestest , kes on koos temaga , ei jää siis järele ühtainsatki .
10017013	Ja kui ta taandub mõnda linna , siis seab kogu Iisrael sellele linnale köied ja me tirime selle orgu , kuni seal ei leidu enam kivikestki . '
10017014	Siis ütlesid Absalom ja kõik Iisraeli mehed : ' Arklase Huusai nõu on parem kui Ahitofeli nõu . ' Issand oli käskinud teha tühjaks Ahitofeli hea nõu , et Issand saaks tuua Absalomile õnnetuse .
10017015	Ja Huusai ütles preestritele Saadokile ja Ebjatarile : ' Nõnda ja nõnda on Ahitofel nõu andnud Absalomile ja Iisraeli vanemaile , ja nõnda ja nõnda olen mina nõu andnud .
10017016	Ja nüüd läkitage kähku ja teatage Taavetile , öeldes : Ära jää ööseks kõrbe lähistele , vaid mine kindlasti üle jõe , et kuningat ja koos temaga olevat rahvast ära ei neelataks ! '
10017017	Joonatan ja Ahimaats asusid Rogeli allika juures ; üks teenijatüdruk läks ning viis neile teateid , kuna nemad läksid teatama kuningas Taavetile , sest nad ei tohtinud endid näidata ega linna tulla .
10017018	Aga üks poiss nägi neid ja teatas Absalomile ; siis läksid mõlemad rutates ja tulid kellegi mehe kotta Bahuurimisse ; sellel oli õues kaev ja nad läksid sinna sisse .
10017019	Ja selle mehe naine võttis ja laotas kaevu suule vaiba ning puistas selle peale sõmerat , nõnda et midagi ei olnud märgata .
10017020	Kui Absalomi sulased tulid naise juurde kotta ja küsisid : ' Kus on Ahimaats ja Joonatan ? ' , vastas naine neile : ' Nad läksid üle veeoja . ' Nad otsisid , aga ei leidnud ja läksid tagasi Jeruusalemma .
10017021	Ja pärast seda , kui need olid läinud , tõusid nad kaevust üles ja läksid ning teatasid Taavetile ; nad ütlesid Taavetile : ' Võtke kätte ja minge kiiresti üle vee , sest Ahitofel on andnud teie vastast nõu ! '
10017022	Siis Taavet ja kõik rahvas , kes oli koos temaga , võtsid kätte ja läksid üle Jordani ; kui hommik valgenes , ei olnud jäänud ainsatki , kes ei olnud läinud üle Jordani .
10017023	Aga kui Ahitofel nägi , et ei tehtud tema nõu järgi , siis ta saduldas eesli , võttis kätte ja läks koju oma linna ; ja kui ta oli oma kodus korraldused teinud , siis ta poos enese üles . Nii ta suri ja ta maeti oma isa hauda .
10017024	Ja Taavet oli tulnud Mahanaimi , kui Absalom läks üle Jordani , tema ja kõik Iisraeli mehed koos temaga .
10017025	Aga Absalom oli pannud Amaasa Joabi asemele väeülemaks ; Amaasa oli mehe poeg , kelle nimi oli Jitra , iisraellane , kes oli heitnud Naahase tütre Abigaili , Joabi ema Seruja õe juurde .
10017026	Iisrael ja Absalom lõid leeri üles Gileadimaale .
10017027	Ja kui Taavet tuli Mahanaimi , siis Sobi , Naahase poeg ammonlaste Rabbast , Maakir , Ammieli poeg Lo-Debarist , ja Barsillai , gileadlane Rogelimist ,
10017028	tõid voodeid , kausse ja saviastjaid , nisu ja otri , jahu ja kõrvetatud teri , ube ja läätsi ja muud kõrvetatut ,
10017029	mett ja võid , lambaid ja kitsi ning lehmajuustu toiduks Taavetile ja rahvale , kes oli koos temaga , sest nad ütlesid : ' Rahvas on kõrbes näljas , väsinud ja janus . '
10018001	Ja Taavet luges üle rahva , kes tema juures oli , ja pani neile pealikud tuhandete ja sadade üle .
10018002	Siis läkitas Taavet rahva välja : kolmandiku Joabi juhatusel , kolmandiku Seruja poja Abisai , Joabi venna juhatusel ja kolmandiku gatlase Ittai juhatusel . Ja kuningas ütles rahvale : ' Ka mina ise tulen koos teiega . '
10018003	Aga rahvas ütles : ' Ära tule ! Sest kui me peaksime põgenema , siis ei hoolita meist ; ja isegi kui pooled meist saavad surma , ei hoolita meist ; aga sina oled nagu kümme tuhat meiesugust . Seepärast on nüüd parem , kui sa linnast meile appi tuled . '
10018004	Siis ütles kuningas neile : ' Ma teen , nagu teie meelest hea on . ' Ja kuningas jäi seisma värava kõrvale , kõik rahvas aga läks välja sadade ja tuhandete kaupa .
10018005	Ja kuningas käskis Joabi , Abisaid ja Ittaid , öeldes : ' Olge heatahtlikud nooruk Absalomi vastu ! ' Ja kõik rahvas kuulis , kuidas kuningas andis kõigile pealikuile käsu Absalomi pärast .
10018006	Nõnda läks rahvas väljale Iisraeli vastu ja taplus toimus Efraimi metsas .
10018007	Seal löödi Iisraeli rahvas maha Taaveti sulaste ees ja seal sündis sel päeval suur kaotus - kakskümmend tuhat meest .
10018008	Taplus levis seal üle kogu maa-ala ja mets neelas sel päeval rohkem rahvast kui mõõk .
10018009	Siis sattus Absalom Taaveti sulaste ette . Absalom ratsutas muula seljas , ja kui muul jõudis suure oksliku tamme alla , siis jäi Absalom peadpidi tamme külge , jäädes rippuma taeva ja maa vahele , kuna muul läks tema alt edasi .
10018010	Üks mees nägi seda ja teatas Joabile ning ütles : ' Vaata , ma nägin Absalomi tamme küljes rippuvat ! '
10018011	Ja Joab ütles mehele , kes temale teatas : ' Vaata , kui sa nägid seda , miks sa siis ei löönud teda seal maha ? Siis oleks mu kohus olnud anda sulle kümme hõbeseeklit ja vöö . '
10018012	Aga mees vastas Joabile : ' Isegi kui ma vaeksin enesele pihku tuhat hõbeseeklit , ei pistaks ma oma kätt kuningapoja külge , sest kuningas andis meie kuuldes käsu sinule , Abisaile ja Ittaile , öeldes : Pange , kes see iial oleks , nooruk Absalomi tähele !
10018013	Või oleksin pidanud talitama petlikult ? Aga ükski asi ei jää ju varjule kuninga eest ja sa ise oleksid siis seisnud eemal . '
10018014	Siis ütles Joab : ' Mina ei saa nõnda su ees oodata . ' Ja ta võttis kätte kolm oda ning torkas need Absalomile südamesse , kui ta tamme küljes oli alles elus .
10018015	Ja kümme noort meest , Joabi sõjariistade kandjad , astusid tema ümber ja lõid Absalomi ning surmasid tema .
10018016	Siis puhus Joab sarve ja rahvas pöördus tagasi Iisraeli jälitamast , sest Joab peatas rahva .
10018017	Ja nad võtsid Absalomi ning viskasid ta metsas ühte suurde kaevandisse ja kuhjasid tema peale väga suure kivihunniku . Ja kogu Iisrael põgenes , igaüks oma telki .
10018018	Aga Absalom oli võtnud ja püstitanud enesele oma eluajal samba , mis on Kuningaorus , sest ta ütles : ' Mul ei ole poega mu nime mälestuseks . ' Ta nimetas samba oma nimega ja seda hüütakse tänapäevani ' Absalomi mälestusmärgiks ' .
10018019	Ja Ahimaats , Saadoki poeg , ütles : ' Ma jooksen nüüd ja viin kuningale rõõmusõnumi , et Issand on nõutanud temale õiguse tema vaenlaste käest . '
10018020	Aga Joab ütles temale : ' Täna ei ole sa rõõmusõnumi kuulutaja ; mõnel muul päeval saad sa viia rõõmusõnumi , aga täna ei saa sa viia rõõmusõnumit , sest kuningapoeg on ju surnud . '
10018021	Siis ütles Joab ühele etiooplasele : ' Mine teata kuningale , mida sa oled näinud ! ' Ja etiooplane kummardas Joabile ning hakkas jooksma .
10018022	Aga Ahimaats , Saadoki poeg , jätkas veel ning ütles Joabile : ' Saagu mis saab , luba ma jooksen ka etiooplasele järele ! ' Aga Joab ütles : ' Miks siis sina tahad joosta , mu poeg ? Sinule ei maksta ju rõõmusõnumi tooja tasu ! '
10018023	Ta vastas : ' Saagu mis saab , ma jooksen ! ' Siis ta ütles temale : ' Jookse ! ' Ja Ahimaats jooksis Lagendiku teed ning möödus etiooplasest .
10018024	Taavet istus kahe värava vahel . Kui vahimees läks müüri peale värava katusele ja tõstis oma silmad üles ning vaatas , ennäe , siis tuli üksik mees joostes .
10018025	Ja vahimees hüüdis ning teatas kuningale . Ja kuningas ütles : ' Kui ta on üksinda , siis on tal head sõnumid suus . ' Ja mees tuli üha ligemale .
10018026	Siis nägi vahimees teist meest jooksvat ; ja vahimees hüüdis väravahoidjale ning ütles : ' Ennäe , veel üks mees jookseb üksinda ! ' Aga kuningas ütles : ' Ka see toob häid sõnumeid . '
10018027	Ja vahimees ütles : ' Ma näen esimese jooksust , et see on Saadoki poja Ahimaatsi jooksu moodi . ' Ja kuningas ütles : ' See on hea mees ja ta tuleb hea sõnumiga . '
10018028	Ja Ahimaats hüüdis ning ütles kuningale : ' Rahu ! ' Siis ta kummardas kuninga ette silmili maha ja ütles : ' Kiidetud olgu Issand , sinu Jumal , kes andis kätte need mehed , kes tõstsid oma käed mu isanda kuninga vastu ! '
10018029	Kuningas küsis : ' Kas nooruk Absalomi käsi käib hästi ? ' Ja Ahimaats vastas : ' Ma nägin suurt möllu , kui Joab läkitas kuninga sulase ja minu , sinu sulase , aga ma ei tea , mis see oli . '
10018030	Ja kuningas ütles : ' Astu kõrvale ja seisa seal ! ' Ja ta astus kõrvale ning jäi sinna seisma .
10018031	Ja vaata , etiooplane tuli . Ja etiooplane ütles : ' Võtku mu isand kuningas kuulda häid sõnumeid , sest Issand on täna nõutanud sulle õiguse kõigi käest , kes olid tõusnud su vastu ! '
10018032	Kuningas küsis etiooplaselt : ' Kas nooruk Absalomi käsi käib hästi ? ' Ja etiooplane vastas : ' Sündigu mu isanda kuninga vaenlastega ja kõigiga , kes tõusevad sulle kurja tegema , nõnda nagu sündis selle noorukiga ! '
10018033	Kuningas oli vapustatud . Ta läks üles väravakambrisse ja nuttis . Ja minnes ta rääkis nõnda : ' Mu poeg Absalom , mu poeg , mu poeg Absalom ! Oleksin mina surnud sinu asemel ! Absalom , mu poeg , mu poeg ! '
10019001	Ja Joabile teatati : ' Vaata , kuningas nutab ja leinab Absalomi . '
10019002	Nõnda muutus võit sel päeval leinaks kogu rahvale , sest rahvas kuulis sel päeval öeldavat : ' Kuningas on kurb oma poja pärast . '
10019003	Ja rahvas tuli sel päeval linna vargsi , nagu tuleb vargsi rahvas , kes häbeneb , et on lahingust põgenenud .
10019004	Kuningas oli katnud oma näo ja kisendas suure häälega : ' Mu poeg Absalom ! Absalom , mu poeg , mu poeg ! '
10019005	Siis tuli Joab kuninga juurde kotta ja ütles : ' Sa oled täna pannud häbenema kõigi oma sulaste näod , kes täna on päästnud su hinge , samuti su poegade ja tütarde hinged , ja su naiste ja liignaiste hinged ,
10019006	sellepärast et sa armastad neid , kes sind vihkavad , ja vihkad neid , kes sind armastavad . Sest täna oled sa teinud teatavaks , et sa ei hooli pealikuist ega sulaseist . Ja nüüd ma tean , et kui Absalom elaks ja meie kõik oleksime täna surnud , siis oleks see sinu silmis õige olnud .
10019007	Aga tõuse nüüd , mine välja ja kõnele sõbralikult oma sulastega ! Sest ma vannun Issanda juures : kui sa välja ei lähe , siis ei jää selleks ööks su juurde enam ainsatki meest . Ja see oleks sulle halvem kui kõik muud õnnetused , mis sind on tabanud su noorusest tänini . ' Siis kuningas tõusis ja istus väravasse . Ja kogu rahvale teatati ning öeldi : ' Vaata , kuningas istub väravas . ' Siis tuli kogu rahvas kuninga ette .
10019008	Aga kui Iisrael oli põgenenud , igaüks oma telki ,
10019009	siis sõneles kogu rahvas kõigis Iisraeli suguharudes , öeldes : ' Kuningas on meid päästnud vaenlaste pihust , tema on meid vabastanud vilistite käest , aga nüüd on ta Absalomi eest maalt põgenenud .
10019010	Ja Absalom , kelle me võidsime eneste üle , on tapluses surnud . Mispärast te siis nüüd ei tee midagi , et kuningat tagasi tuua ? '
10019011	Aga kuningas Taavet ise läkitas preestritele Saadokile ja Ebjatarile ütlema : ' Rääkige Juuda vanematega ja öelge : Miks te tahate olla viimased kuningat tema kotta tagasi tooma ? ' Sest kogu Iisraeli kõned olid jõudnud kuningani ta kotta .
10019012	' Teie olete mu vennad , teie olete mu luu ja liha ! Miks te tahate siis olla viimased kuningat tagasi tooma ?
10019013	Ja öelge Amaasale : Eks sa ole mu luu ja liha ? Tehku Jumal minuga ükskõik mida , kui sina ei saa Joabi asemel mu väepealikuks kogu oma eluajaks ! '
10019014	Nõnda pööras ta kõigi Juuda meeste südamed nagu ainsal mehel , ja nad läkitasid kuningale ütlema : ' Tulge tagasi , sina ja kõik su sulased ! '
10019015	Ja kuningas läks tagasi ning jõudis Jordani äärde . Aga Juuda oli tulnud Gilgalisse , et minna kuningale vastu ja tuua kuningas üle Jordani .
10019016	Ka Simei , Geera poeg , benjaminlane Bahuurimist , ruttas ja tuli koos Juuda meestega kuningas Taavetile vastu .
10019017	Ja koos temaga oli tuhat meest Benjaminist , samuti Siiba , Sauli pere sulane , ja tema viisteist poega ja kakskümmend sulast koos temaga . Need ruttasid Jordani äärde enne kuningat ,
10019018	et minna koolmest läbi ja tuua üle kuninga pere ja et teha , mis tema silmis hea oli . Ja Simei , Geera poeg , heitis kuninga ette maha , kui see oli minemas üle Jordani ,
10019019	ja ütles kuningale : ' Ärgu lugegu mu isand mulle süüks ja ärgu pidagu meeles , kuidas su sulane pattu tegi päeval , kui mu isand kuningas lahkus Jeruusalemmast ! Kuningas ärgu võtku seda südamesse !
10019020	Sest su sulane teab , et ma olen pattu teinud . Vaata , seepärast olen ma täna tulnud esimesena kogu Joosepi soost , et tulla vastu oma isandale kuningale . '
10019021	Siis võttis sõna Abisai , Seruja poeg , ja ütles : ' Kas ei tuleks Simei sellepärast surmata , et ta on sajatanud Issanda võitut ? '
10019022	Aga Taavet ütles : ' Mis on teil minuga tegemist , Seruja pojad , et te täna tahate olla mu vastased ? Kas peaks täna Iisraelis kedagi surmatama ? Sest eks ma tea , et ma täna olen jälle Iisraeli kuningas ! '
10019023	Ja kuningas ütles Simeile : ' Sina ei sure . ' Ja kuningas vandus temale .
10019024	Ka Mefiboset , Sauli poeg , tuli kuningale vastu ; aga ta ei olnud hoolitsenud oma jalgade ja habeme eest ja ta ei olnud pesnud oma riideid alates sellest päevast , mil kuningas oli ära läinud , kuni päevani , mil ta tuli rahuga tagasi .
10019025	Ja kui ta tuli Jeruusalemmast kuningale vastu , siis küsis kuningas temalt : ' Miks sa ei tulnud minuga , Mefiboset ? '
10019026	Ta vastas : ' Mu isand kuningas , mu sulane pettis mind . Sest su sulane mõtles : Ma lasen enesele saduldada eesli , sõidan selle seljas ja lähen kuninga juurde , sest su sulane lonkab .
10019027	Aga tema laimas su sulast mu isanda kuninga juures . Mu isand kuningas aga on ju nagu Jumala ingel : tee siis , mis su silmis hea on !
10019028	Sest kogu mu isa sugu ei ole mu isandale kuningale olnud muud kui surma väärt , ometi oled sa pannud oma sulase sööjate seltsi sinu lauas . Mis õigust mul siis enam on ja mida peaksin veel kuningale kaebama ? '
10019029	Ja kuningas ütles temale : ' Mis sa sellest enam räägid ! Ma olen öelnud : sina ja Siiba jaotage väljad ! '
10019030	Aga Mefiboset ütles kuningale : ' Võtku tema kõik , sest mu isand kuningas on tulnud rahuga koju ! '
10019031	Ka gileadlane Barsillai oli tulnud Rogelimist alla ja läks koos kuningaga üle Jordani , et saata teda ainult Jordani piirkonnas .
10019032	Barsillai oli väga vana , kaheksakümneaastane ; ta oli varustanud kuningat , kui see viibis Mahanaimis , sest ta oli väga rikas mees .
10019033	Ja kuningas ütles Barsillaile : ' Tule koos minuga ja ma toidan sind enese juures Jeruusalemmas ! '
10019034	Aga Barsillai vastas kuningale : ' Paljuks mul siis veel on eluaastate päevi , et võiksin minna koos kuningaga Jeruusalemma ?
10019035	Ma olen nüüd kaheksakümmend aastat vana ; kas ma mõistan enam vahet teha hea ja halva vahel ? Või kas tunnen mina , su sulane , enam selle maitset , mida söön ja mida joon ? Kas ma kuulen enam lauljate või lauljannade häält ? Miks peaks su sulane olema veel koormaks mu isandale kuningale ?
10019036	Su sulane läheb ainult pisut maad koos kuningaga üle Jordani . Mispärast peaks kuningas mulle tasuma niisuguse tasuga ?
10019037	Luba ometi oma sulast tagasi minna , et võiksin surra oma linnas oma isa ja ema haua juures ! Aga vaata , siin on su sulane Kimham , mingu tema koos mu isanda kuningaga , ja tee temale , mis su silmis hea on ! '
10019038	Siis ütles kuningas : ' Tulgu siis Kimham koos minuga ja ma teen temale , mis sinu silmis hea on . Ja kõik , mida sa minult soovid , ma teen sulle . '
10019039	Siis läks kogu rahvas üle Jordani , ja kuningas läks üle . Ja kuningas andis Barsillaile suud ning õnnistas teda . Seejärel läks too tagasi koju .
10019040	Kuningas läks Gilgalisse ja Kimham läks koos temaga . Kuninga viis üle kogu Juuda rahvas ja pool Iisraeli rahvast .
10019041	Ja vaata , siis tulid kõik teised Iisraeli mehed kuninga juurde ning ütlesid kuningale : ' Mispärast on meie vennad Juuda mehed sinu varastanud ja on viinud kuninga ja tema pere üle Jordani ja kõik Taaveti mehed koos temaga ? '
10019042	Aga kõik Juuda mehed vastasid Iisraeli meestele : ' Sellepärast et kuningas on meile lähemal . Aga miks süttib teil viha põlema selle asja pärast ? Kas me oleme kuninga küljest mõne tüki ära söönud või oleme viinud ta enestele ? '
10019043	Ja Iisraeli mehed kostsid Juuda meestele ning ütlesid : ' Meil on kümme osa kuningast ja Taavetistki on meil rohkem kui teil . Mispärast te siis põlgate meid ? Ja kas meie ei kõnelnud esimestena , et me toome tagasi oma kuninga ? ' Aga Juuda meeste sõna oli kõvem kui Iisraeli meeste sõna .
10020001	Ja seal leidus kõlvatu mees , benjaminlane Seba , Bikri poeg ; tema puhus sarve ja ütles : ' Meil ei ole osa Taavetis ega pärisosa Iisai pojas . Igaüks oma telki , Iisrael ! '
10020002	Siis läksid kõik Iisraeli mehed Taaveti järelt Bikri poja Seba järele ; aga Juuda mehed järgnesid oma kuningale Jordani äärest Jeruusalemma .
10020003	Ja Taavet tuli Jeruusalemma oma kotta ; ja kuningas võttis need kümme liignaist , keda ta oli jätnud koda hoidma , ja pani nad eraldusmajasse ; ta toitis neid , aga ei läinud nende juurde ja nad olid kinni oma surmapäevani , elades nagu lesed .
10020004	Ja kuningas ütles Amaasale : ' Kutsu mulle Juuda mehed kokku kolme päeva jooksul ja ole ka ise siin ! '
10020005	Ja Amaasa läks Juudat kokku kutsuma , aga viivitas üle aja , mis temale oli määratud .
10020006	Siis ütles Taavet Abisaile : ' Nüüd teeb Seba , Bikri poeg , meile rohkem kurja kui Absalom . Võta sina oma isanda sulased ja aja teda taga , et ta ei leiaks enesele kindlustatud linnu ega kisuks meil silmi välja ! '
10020007	Ja tema järel läksid välja Joabi mehed ning kreedid ja pleedid ja kõik võitlejad ; nad lahkusid Jeruusalemmast , et taga ajada Sebat , Bikri poega .
10020008	Kui nad olid Gibeonis oleva suure kivi juures , tuli Amaasa neile vastu . Joabil oli seljas vöötatud kuub ja selle peal vööle pandud mõõk , mille tupp oli seotud ta puusale ; ta tõmbas mõõga välja ja see libises temale pihku .
10020009	Ja Joab küsis Amaasalt : ' Kas su käsi käib hästi , mu vend ? ' Ja Joab haaras parema käega kinni Amaasa habemest , et temale suud anda .
10020010	Aga Amaasa ei pannud tähele mõõka , mis Joabil käes oli , ja too pistis selle temale kõhtu , nõnda et ta sisikond maha valgus ; teist korda ei olnud temale vaja ja ta suri . Siis ajas Joab koos oma venna Abisaiga taga Sebat , Bikri poega .
10020011	Aga keegi Joabi poistest jäi seisma Amaasa juurde ja ütles : ' Kellele meeldib Joab ja kes on Taaveti poolt , järgnegu Joabile ! '
10020012	Ja Amaasa tõmbles veres keset maanteed ; aga kui see mees nägi , et kogu rahvas jäi seisma , siis ta viis Amaasa maanteelt väljale ja viskas temale riide peale , nähes , et kõik , kes tulid ta juurde , jäid seisma .
10020013	Ja kui ta oli maanteelt ära viidud , siis läksid kõik mehed Joabi järel mööda , et taga ajada Sebat , Bikri poega .
10020014	Aga Seba läks läbi kõigi Iisraeli suguharude Aabelisse Beet-Maakasse ; ja kõik valitud kogunesid ning tulid ka tema järel sinna .
10020015	Siis nad tulid ja piirasid teda Aabelis Beet-Maakas ja kuhjasid linna vastu piiramisvalli , mis ulatus müürini ; ja kogu rahvas , kes oli koos Joabiga , tegi hävitustööd , et müüri maha kiskuda .
10020016	Aga üks tark naine hüüdis linnast : ' Kuulge ! Kuulge ! Öelge ometi Joabile : Tule siia , et ma saaksin sinuga rääkida ! '
10020017	Ja kui ta tuli temale ligemale , siis küsis naine : ' Kas sina oled Joab ? ' Ja ta vastas : ' Olen . ' Siis ütles naine temale : ' Kuule oma teenija kõnet ! ' Ja ta vastas : ' Ma kuulen . '
10020018	Ja ta rääkis ning ütles : ' Muiste oli viisiks öelda : Küsitagu Aabelis nõu ! Ja nõnda ka tehti .
10020019	Mina olen rahulikem ja ustavaim Iisraelis , sina aga püüad hävitada linna , mis on Iisraelis emaks . Mispärast sa tahad neelata Issanda pärisosa ? '
10020020	Ja Joab kostis ning ütles : ' Jäägu see tõesti minust kaugele , et neelaksin või hävitaksin !
10020021	Asi ei ole nõnda , vaid üks mees Efraimi mäestikust , Seba nimi , Bikri poeg , on tõstnud oma käe kuningas Taaveti vastu ; andke tema üksi välja , siis ma lähen linna alt ära ! ' Siis ütles naine Joabile : ' Vaata , tema pea visatakse sulle üle müüri . '
10020022	Siis tuli naine oma tarkusega rahva juurde ; ja nad raiusid maha Bikri poja Seba pea ning viskasid Joabile . Siis Joab puhus sarve ja nad valgusid linna alt laiali , igaüks oma telki . Ja Joab läks tagasi Jeruusalemma kuninga juurde .
10020023	Ja Joab oli kogu Iisraeli väeülem ; Benaja , Joojada poeg , oli kreetide ja pleetide ülem ;
10020024	Adoram oli orjatöö ülevaataja ; Joosafat , Ahiluudi poeg , oli nõunik ;
10020025	Seja oli kirjutaja ; Saadok ja Ebjatar olid preestrid ;
10020026	Iira , jairilane , oli ka Taaveti preester .
10021001	Ja Taaveti päevil oli kolm aastat nälg , aasta aasta järel . Siis otsis Taavet Issanda palet ja Issand ütles : ' See on Sauli ja tema veresüüga soo pärast , et ta surmas gibeonlasi . '
10021002	Siis kutsus kuningas gibeonlased ja rääkis nendega . Gibeonlased ei olnud Iisraeli laste hulgast , vaid olid emorlastest järele jäänud ; ja kuigi Iisraeli lapsed olid neile vandunud , oli Saul oma õhinas Iisraeli laste ja Juuda pärast püüdnud neid maha lüüa .
10021003	Ja Taavet ütles gibeonlastele : ' Mida peaksin teile tegema ja millega saaksin teid lepitada , et te õnnistaksite Issanda pärisosa ? '
10021004	Ja gibeonlased vastasid temale : ' Meil pole tarvis hõbedat ega kulda Saulilt ja tema soolt , ega ole meil tarvis kedagi Iisraelis surmata . ' Aga ta küsis : ' Mida te nõuate , et ma teeksin teie heaks ? '
10021005	Siis nad vastasid kuningale : ' Mehe , kes tahtis teha meile lõpu ja kes kavatses meid hävitada , et meil ei oleks olnud paigalejäämist kogu Iisraeli maa-alal ,
10021006	tema poegadest antagu meile seitse meest ja me poome nad Issandale Issanda valitu Sauli Gibeas ! ' Ja kuningas ütles : ' Ma annan . '
10021007	Aga kuningas andis armu Mefibosetile , Sauli poja Joonatani pojale , Issanda vande pärast , mis oli nende vahel , Taaveti ja Sauli poja Joonatani vahel .
10021008	Ja kuningas võttis Ajja tütre Rispa kaks poega , keda too oli Saulile ilmale toonud , Armoni ja Mefiboseti , ja Sauli tütre Meerabi viis poega , keda too oli ilmale toonud Adrielile , meholatlase Barsillai pojale ,
10021009	ja andis need gibeonlaste kätte ; ja nemad poosid need mäe peal Issanda ees . Nõnda langesid need seitse ühekorraga ja nad surmati esimesil lõikuse päevil odralõikuse alguses .
10021010	Siis võttis Rispa , Ajja tütar , kotiriide ja laotas selle enesele kalju peale lõikuse algusest , kuni vesi sadas taevast nende peale ; ja ta ei lasknud nende kallale taeva linde päeval ega metsloomi öösel .
10021011	Kui Taavetile jutustati , mida Ajja tütar Rispa , Sauli liignaine , oli teinud ,
10021012	siis Taavet läks ja võttis Sauli luud ja tema poja Joonatani luud Gileadi Jaabesi kodanikelt , kes olid need varastanud Beet-Saani väljakult , kuhu vilistid olid need riputanud päeval , mil vilistid Sauli Gilboas maha lõid .
10021013	Ja ta tõi sealt üles Sauli luud ja tema poja Joonatani luud ; ja nad koristasid poodute luud .
10021014	Siis nad matsid Sauli ja tema poja Joonatani luud Benjamini maale Seelasse tema isa Kiisi hauda . Ja nad tegid kõik , mida kuningas käskis ; ja pärast seda võttis Jumal kuulda maa palveid .
10021015	Ja taas oli vilistitel sõda Iisraeliga ; Taavet läks siis alla koos oma sulastega ja nad sõdisid vilistite vastu . Aga Taavet väsis
10021016	ja nad jäid Goobi , kus üks refalaste järglasi , kelle oda vaagis kolmsada vaskseeklit ja kellel oli uus mõõk vööl , mõtles Taaveti surmata .
10021017	Aga Abisai , Seruja poeg , aitas Taavetit ja lõi vilisti maha , surmates tolle ; siis vandusid Taavetile tema mehed , öeldes : ' Sina ei tohi enam tulla sõtta koos meiega , et sa ei kustutaks Iisraeli lampi ! '
10021018	Ja pärast seda oli taas sõda Goobis vilistite vastu ; huusalane Sibbekai lõi siis maha Safi , kes oli refalaste järglasi .
10021019	Ja taas oli sõda Goobis vilistite vastu ; petlemlane Elhanan , Jaare-Oregimi poeg , lõi siis maha gatlase Koljati , kelle piigivars oli nagu kangrupoom .
10021020	Ja taas oli sõda Gatis ; seal oli pikakasvuline mees , kellel oli kuus sõrme kummalgi käel ja kuus varvast kummalgi jalal , ühtekokku kakskümmend neli ; temagi oli üks refalaste järglasi .
10021021	Ja kui ta laimas Iisraeli , siis lõi Joonatan , Taaveti venna Simea poeg , tema maha .
10021022	Need neli põlvnesid refalasist Gatis ; nad langesid Taaveti ja tema sulaste käe läbi .
10022001	Ja Taavet kõneles selle laulu sõnad Issandale sel ajal , kui Issand oli ta päästnud kõigi ta vaenlaste käest ja Sauli käest .
10022002	Ta ütles nõnda : ' Issand on mu kalju , mu mäelinnus ja mu päästja .
10022003	Mu Jumal on mu kalju , kus ma pelgupaika otsin , mu kilp ja abisarv , mu kõrge kants ja varjupaik . Mu päästja , sa päästad mind vägivallast .
10022004	' Kiidetud olgu Issand ! ' nõnda ma hüüan ja ma pääsen oma vaenlaste käest .
10022005	Sest surmalained piirasid mind ja nurjatuse jõed tegid mulle hirmu .
10022006	Surmavalla köied ümbritsesid mind , surma võrgud sattusid mu ette .
10022007	Oma kitsikuses ma hüüdsin Issandat ja kisendasin oma Jumala poole . Ta kuulis mu häält oma templist ja mu appihüüd jõudis ta kõrvu .
10022008	Siis värises ja vabises maa , taeva alused kõikusid ja põrusid , sest ta viha süttis .
10022009	Suits tõusis ta sõõrmeist ja tuli ta suust oli neelamas , tulised söed lõõmasid tema seest .
10022010	Ta vajutas taeva ja tuli maha , ja ta jalge all oli tume pilv .
10022011	Ta sõitis keerubi peal ja lendas ning teda nähti tuule tiibadel .
10022012	Ta pani onniks enese ümber pimeduse , mustavad veed , paksud pilved .
10022013	Kumast tema ees lõõmasid tulised söed .
10022014	Issand müristas taevast ja Kõigekõrgem andis kuulda oma häält .
10022015	Ta ambus nooli ja pillutas neid , heitis välke ja pani need sähvima .
10022016	Siis said nähtavaks mere sügavused , maailma alused paljastusid Issanda sõitluse läbi tema sõõrmete tuule puhangust .
10022017	Ta ulatas kõrgusest käe , ta võttis minu , ta tõmbas mu välja suurest veest .
10022018	Ta päästis minu mu tugeva vaenlase käest , mu vihkajate käest , sest nad olid minust vägevamad .
10022019	Nad tulid mu kallale mu õnnetuse päeval , aga Issand oli mulle toeks .
10022020	Ta tõi mu välja avarusse , ta päästis minu , sest tal oli minust hea meel .
10022021	Issand teeb mulle head mu õigust mööda , ta tasub mulle mu käte puhtust mööda .
10022022	Sest ma hoidsin Issanda teid ega taganenud õelasti Jumalast .
10022023	Sest kõik ta seadlused on mu ees ja ma ei hüljanud tema määrusi .
10022024	Ma olin laitmatu tema ees ja hoidusin oma pahateost .
10022025	Seepärast Issand tasus mulle mu õigust mööda , mu puhtust mööda tema silma ees .
10022026	Heldele sa osutad heldust , laitmatu mehe vastu sa oled laitmatu ;
10022027	puhta vastu sa oled puhas ja kõvera vastu sa osutud keeruliseks .
10022028	Sa päästad viletsa rahva , aga sinu silmad on suureliste vastu , sa alandad nad .
10022029	Sest sina , Issand , oled mu lamp , ja Issand valgustab mu pimedust .
10022030	Sest sinuga ma jooksen väehulga kallale , oma Jumalaga ma hüppan üle müüri .
10022031	Jumala tee on laitmatu , Issanda kõne on sulatatud puhtaks ; tema on kilbiks kõigile , kes tema juures pelgupaika otsivad .
10022032	Sest kes on Jumal peale Issanda ? Ja kes muu on kalju , kui mitte meie Jumal ?
10022033	Jumal on mu tugev paik ja vägi , tema teeb laitmatuks mu tee .
10022034	Ta teeb mu jalad emahirve jalgade sarnaseks ja paneb mind seisma mu kõrgustikele .
10022035	Ta õpetab mu käsi sõdima ja mu käsivart vaskambu vinnastama .
10022036	Sa annad mulle oma päästekilbi ja su alandus teeb mind suureks .
10022037	Sa teed maa avaraks mu sammule , et mu luupeksed ei libiseks .
10022038	Ma tahan jälitada oma vaenlasi ja nad hävitada ega taha tulla tagasi enne , kui olen teinud neile lõpu .
10022039	Ma tahan teha neile lõpu ja nad purustada , nõnda et nad enam ei tõuse , vaid langevad mu jalge alla .
10022040	Sa vöötad mind rammuga sõja jaoks , sa surud kokku mu alla need , kes tõusevad mu vastu .
10022041	Sa pöörad minu poole mu vaenlaste selja , ma hävitan oma vihamehed .
10022042	Nad vaatavad ümber , aga päästjat ei ole ; hüüavad Issanda poole , aga ta ei vasta neile .
10022043	Nüüd ma hõõrun nad pihuks nagu maa tolmu ; ma põrmustan ja sõtkun nad puruks nagu tänavate pori .
10022044	Sina päästad minu mu rahva riidlemistest ; sa hoiad mind paganate peaks . Rahvad , keda ma ei tunne , hakkavad mind teenima .
10022045	Võõra rahva lapsed meelitavad mind , kuulduste peale nad kuulevad mu sõna .
10022046	Võõra rahva lapsed nõrkevad ja nad vöötavad endid oma linnustest välja tulles .
10022047	Issand elab , kiidetud olgu mu kalju ! Ülistatud olgu Jumal , mu päästekalju ,
10022048	Jumal , kes mulle annab kättemaksmise ja alistab mulle rahvad ,
10022049	sina , kes viid mind ära mu vaenlaste käest , tõstad mind kõrgele mu vastaste eest ja vabastad minu vägivalla meeste käest .
10022050	Sellepärast ma tänan sind , Issand , paganate seas ja laulan kiitust su nimele ,
10022051	kes teed suureks oma kuninga õnne ning osutad heldust oma võitule , Taavetile ja tema soole igavesti ! '
10023001	Ja need on Taaveti viimased sõnad : Nõnda ütleb Taavet , Iisai poeg , ja nõnda ütleb kõrgele ülendatud mees , Jaakobi Jumala võitu ja Iisraeli laulude lemmik :
10023002	' Issanda Vaim räägib minu läbi ja tema sõnad on mul keelel .
10023003	Iisraeli Jumal on öelnud , Iisraeli kalju on mulle kõnelnud : See , kes valitseb inimesi õigesti , kes valitseb Jumala kartuses ,
10023004	on nagu koit päikese tõustes pilvitul hommikul , kui vihma järel tärkab maast haljas rohi .
10023005	Eks ole mu sugu nõnda ühenduses Jumalaga ? Sest ta on minuga teinud igavese lepingu , kõigiti korrastatud ja hoitud . Kõik mu õnn ja igatsus - eks ta lase neid võrsuda ?
10023006	Aga kõlvatud on nagu tahijäätmed , need kõik tuleb pilduda laiali , sest neid ei saa pihku võtta .
10023007	See , kes neid puudutab , olgu varustatud raua ja piigivarrega . Ja nad põletatakse tulega sootuks , seal , kus nad iganes on . '
10023008	Need on Taaveti kangelaste nimed : Joseb-Bassebet , tahkemonlane , sangarite pealik , seesama on Esni mees Adino ; ta tuli kaheksasaja vastu , kelle ta ühekorraga maha lõi .
10023009	Ja tema järel Eleasar , Doodo poeg , ahohlane , üks kolmest kangelasest Taaveti juures , kui nad teotasid vilisteid , kes sinna olid kogunenud sõdima . Kui Iisraeli mehed taandusid ,
10023010	jäi tema paigale ja lõi vilisteid , kuni ta käsi väsis ja kangestus mõõga külge . Ja Issand andis sel päeval suure võidu ning rahvas pöördus tema järel tagasi veel ainult riisuma .
10023011	Ja tema järel Samma , Aage poeg , hararlane . Kord , kui vilistid olid üheks jõuguks kokku tulnud , siis oli seal üks põllujagu täis läätsi . Rahvas põgenes vilistite eest ,
10023012	aga tema asus keset põllujagu ja päästis selle ning lõi vilistid maha . Nõnda andis Issand suure võidu .
10023013	Ja kolm neist kolmekümnest peamehest läksid alla ja tulid lõikusajal Taaveti juurde Adullami koopasse ; ja hulk vilisteid oli leeris Refaimi orus .
10023014	Aga Taavet oli siis mäelinnuses ja vilistite linnavägi oli Petlemmas .
10023015	Taavetile tuli janu ja ta ütles : ' Kes annaks mulle vett juua Petlemma kaevust , mis on värava juures ? '
10023016	Siis tungisid kolm kangelast vilistite leeri ja nad ammutasid vett Petlemma kaevust värava juures , kandsid ja tõid Taavetile ; aga ta ei tahtnud seda juua , vaid valas selle Issandale
10023017	ja ütles : ' Jäägu see minust kaugele , Issand , et teeksin seda ! See on nende meeste veri , kes käisid oma hinge hinnaga . ' Sellepärast ta ei tahtnud seda juua . Seda tegid need kolm kangelast .
10023018	Ja Abisai , Joabi vend , Seruja poeg , oli nende kolmekümne peamees ja tema lennutas oma piigi üle kolmesaja mahalöödu ; tema oli nende kolmekümne hulgas kuulus .
10023019	Ta oli küll lugupeetuim nende kolmekümne hulgast , ja oli neile pealikuks , aga nende kolme vastu ta ei saanud .
10023020	Benaja , Joojada poeg , pärit Kabseelist , sõjamehe poeg , oli rikas tegudelt ; tema lõi maha kaks vägevat moabi meest ; tema läks alla ja tappis kaevus ühe lõvi , kord kui lund oli sadanud .
10023021	Ja ta lõi maha egiptuse mehe , kes oli silmapaistev ; egiptlasel oli piik käes , aga Benaja läks ta juurde kepiga ja kiskus egiptlase käest piigi ning tappis tema ta oma piigiga .
10023022	Seda tegi Benaja , Joojada poeg , ja tema oli nende kolmekümne kangelase hulgas kuulus .
10023023	Ta oli lugupeetuim nende kolmekümne hulgast , aga nende kolme vastu ta ei saanud . Ja Taavet pani tema oma ihukaitseväe ülemaks .
10023024	Nende kolmekümne hulgas olid : Asael , Joabi vend ; Elhanan , Doodo poeg Petlemmast ;
10023025	Samma , harodlane ; Elika , harodlane ;
10023026	Heles , paltlane ; Iira , Ikkesi poeg , tekoalane ;
10023027	Abieser , anatotlane ; Mebunnai , huusalane ;
10023028	Salmon , ahohlane ; Mahrai , netofalane ;
10023029	Heeleb , Baana poeg , netofalane ; Ittai , Riibai poeg benjaminlaste Gibeast ;
10023030	Benaja , piraatonlane ; Hiddai Nahale-Gaasist ;
10023031	Abi-Albon , arbalane ; Asmavet , bahuurimlane ;
10023032	Eljahba , saalbonlane ; Jaaseni pojad ; Joonatan ;
10023033	Samma , hararlane ; Ahiam , Sarari poeg , hararlane ;
10023034	Elifelet , Ahasbai poeg , kes oli maakatlase poeg ; Eliam , Ahitofeli poeg , giilolane ;
10023035	Hesrai , karmellane ; Paarai , arbalane ;
10023036	Jigal , Naatani poeg Soobast ; Bani , gaadlane ;
10023037	Selek , ammonlane ; Naharai , beerotlane , Joabi , Seruja poja sõjariistade kandja ;
10023038	Iira , jeterlane ; Gaareb , jeterlane ;
10023039	Uurija , hett - kokku kolmkümmend seitse .
10024001	Aga Issanda viha süttis taas põlema Iisraeli vastu ja ta kihutas Taavetit nende vastu , öeldes : ' Mine loe ära Iisrael ja Juuda ! '
10024002	Siis ütles kuningas Joabile , sõjaväepealikule , kes oli tema juures : ' Käi nüüd läbi kõik Iisraeli suguharud Daanist kuni Beer-Sebani , ja loe ära rahvas , et ma saaksin teada rahva arvu ! '
10024003	Aga Joab ütles kuningale : ' Issand , su Jumal , andku rahvale lisa sajakordselt enam , kui neid on , ja mu isand kuningas saagu seda näha oma silmaga ! Aga miks mu isand kuningas peab seda vajalikuks ? '
10024004	Kuid kuninga sõna Joabile ja väepealikuile jäi kindlaks , ja Joab ja väepealikud läksid kuninga eest Iisraeli rahvast lugema .
10024005	Nad läksid üle Jordani ja jäid leeri Aroeri , paremale poole linna , mis on keset orgu Gaadi ja Jaaseri suunas .
10024006	Siis tulid nad Gileadi ja alumisele Hodsimaale ; seejärel tulid nad Daani , Jaani ja ringiga Siidoni juurde .
10024007	Siis tulid nad Tüürose kindlusesse ja kõigisse hiivlaste ja kaananlaste linnadesse ning läksid Juuda Lõunamaale Beer-Sebasse .
10024008	Ja nõnda käisid nad läbi kogu maa ning tulid Jeruusalemma üheksa kuu ja kahekümne päeva pärast .
10024009	Ja Joab andis äraloetud rahva arvu kuningale : Iisraelis oli kaheksasada tuhat vahvat meest , mõõgatõmbajat ; ja Juuda mehi oli viissada tuhat meest .
10024010	Aga Taaveti südametunnistus vaevas teda pärast seda , kui ta oli rahva ära lugenud , ja Taavet ütles Issandale : ' Seda tehes olen ma teinud suure patu . Aga nüüd , Issand , anna siiski andeks oma sulase süü , sest ma tegin väga rumalasti ! '
10024011	Ja kui Taavet hommikul tõusis , oli Issanda sõna tulnud prohvet Gaadile , Taaveti nägijale ; ta oli öelnud :
10024012	' Mine ja ütle Taavetile : Nõnda ütleb Issand : Ma annan sulle kolm võimalust , vali enesele neist üks , mis ma sinule peaksin tegema ! '
10024013	Ja Gaad tuli Taaveti juurde , kuulutas seda ning ütles temale : ' Kas peaks su maale tulema seitsmeks aastaks nälg ? Või kas tahaksid kolm kuud põgeneda oma vaenlaste eest , kes sind taga ajavad ? Või peaks su maal olema kolm päeva katk ? Mõtle nüüd järele ja vaata , mida ma vastan temale , kes mind läkitas ! '
10024014	Ja Taavet ütles Gaadile : ' Mul on väga kitsas käes . Langegem siiski Issanda kätte , sest tema halastus on suur , aga inimeste kätte ma ei tahaks langeda ! '
10024015	Siis saatis Issand Iisraelisse katku , alates hommikust kuni määratud ajani ; ja rahvast suri Daanist kuni Beer-Sebani seitsekümmend tuhat meest .
10024016	Aga kui ingel sirutas oma käe Jeruusalemma kohale , et seda hävitada , siis kahetses Issand seda kurja ja ütles inglile , kes tegi rahva hulgas hävitustööd : ' Küllalt ! Lase nüüd oma käsi alla ! ' Ja Issanda ingel oli siis jebuuslase Arauna rehealuse juures .
10024017	Ja Taavet kõneles Issandaga , nähes inglit rahvast maha löövat , ja ütles : ' Vaata , mina tegin pattu ja mina olen süüdi . Aga mida on need lambad teinud ? Olgu seepärast su käsi minu ja mu isakoja vastu ! '
10024018	Ja Gaad tuli Taaveti juurde selsamal päeval ning ütles temale : ' Mine ja püstita Issandale altar jebuuslase Arauna rehealuse paika ! '
10024019	Ja Taavet läks Gaadi sõna peale , nagu Issand oli käskinud .
10024020	Ja kui Arauna välja vaatas ja nägi kuningat ja tema sulaseid tulevat tema juurde , siis läks Arauna välja , kummardas kuninga ees ja heitis silmili maha .
10024021	Ja Arauna küsis : ' Mispärast mu isand kuningas tuleb oma sulase juurde ? ' Ja Taavet vastas : ' Et osta sinult rehealust ja ehitada Issandale altarit , et nuhtlus võetaks rahva pealt . '
10024022	Ja Arauna ütles Taavetile : ' Võtku ja ohverdagu mu isand kuningas , nagu ta silmis hea on ! Näe , siin on veised põletusohvriks , pahmareed ja veiste ikked puudeks .
10024023	Selle kõik , kuningas , annetab Arauna kuningale . ' Ja Arauna ütles kuningale : ' Issand , su Jumal , olgu sulle armuline ! '
10024024	Aga kuningas ütles Araunale : ' Ei , vaid ma ostan need tõesti sinult täie hinna eest . Ma ei taha ohverdada Issandale , oma Jumalale , põletusohvreid , mis ilma on saadud ! ' Ja Taavet ostis rehealuse ja veised viiekümne hõbeseekli eest .
10024025	Ja Taavet ehitas sinna altari Issandale ning ohverdas põletus - ja tänuohvreid . Ja Issand kuulis maa palvet ning Iisraelilt võeti nuhtlus .
11001001	Kuningas Taavet oli jäänud vanaks ja elatanuks , ja kuigi teda kaeti vaipadega , ei saanud ta sooja .
11001002	Siis ütlesid ta sulased temale : ' Otsitagu mu isandale kuningale tütarlaps , kes on neitsi , ja ta seisku kuninga teenistuses ning olgu tema eest hoolitsejaks ! Ta magagu su süles , et mu isand kuningas saaks sooja ! '
11001003	Nad otsisid siis ilusat tütarlast Iisraeli kõigist paigust ja leidsid suunemlanna Abisagi ning tõid ta kuninga juurde .
11001004	Tütarlaps oli väga ilus ; ta sai kuninga eest hoolitsejaks ja teenis teda ; aga kuningas hoidus temast .
11001005	Adonija , Haggiti poeg , aga ülistas iseennast ja ütles : ' Ma tahan saada kuningaks ! ' Ja ta muretses enesele vankreid ja ratsanikke ning viiskümmend meest , kes jooksid tema ees .
11001006	Tema isa ei olnud oma eluajal teda kunagi laitnud , et ta oleks öelnud : ' Mispärast sa teed nõnda ? ' Adonijagi oli väga ilusa välimusega ; ta oli sündinud pärast Absalomi .
11001007	Ta pidas nõu Joabiga , Seruja pojaga , ja preester Ebjatariga ; ja need hoidsid Adonija poole .
11001008	Aga preester Saadok ja Benaja , Joojada poeg , samuti prohvet Naatan ja Simei ja Rei ning Taaveti kangelased ei olnud Adonija poolt .
11001009	Kord tappis Adonija lambaid ja kitsi , veiseid ja nuumloomi Soheleti kivi juures , mis on Rogeli allika kõrval , ja kutsus kõik oma vennad , kuningapojad , ja kõik Juuda mehed , kuninga sulased ,
11001010	aga prohvet Naatanit , Benajat , ihukaitsjaid ja oma venda Saalomoni ta ei kutsunud .
11001011	Siis rääkis Naatan Batsebaga , Saalomoni emaga , öeldes : ' Kas sa ei ole kuulnud , et Haggiti poeg Adonija on saanud kuningaks , ilma et meie isand Taavet seda teaks ?
11001012	Aga tule nüüd , küllap ma annan sulle nõu , et saaksid päästa oma hinge ja oma poja Saalomoni hinge !
11001013	Tule , mine kuningas Taaveti juurde ja küsi temalt : Eks sina , mu isand kuningas , ole vandunud oma teenijale ja öelnud : Sinu poeg Saalomon saab pärast mind kuningaks ja tema istub minu aujärjele ? Mispärast on siis Adonija saanud kuningaks ?
11001014	Vaata , kui sa seal alles kuningaga kõneled , tulen mina sinu järel sisse ja kinnitan su sõnu . '
11001015	Ja Batseba läks kuninga juurde kambrisse ; kuningas oli nüüd väga vana ja suunemlanna Abisag teenis kuningat .
11001016	Ja Batseba põlvitas ning kummardas kuninga ees . Ja kuningas küsis : ' Mida sa soovid ? '
11001017	Ja ta vastas temale : ' Mu isand , sa oled Issanda , oma Jumala juures vandunud oma teenijale : Sinu poeg Saalomon saab pärast mind kuningaks ja istub mu aujärjele .
11001018	Aga vaata , nüüd on Adonija saanud kuningaks ja sina , mu isand kuningas , ei tea sellest midagi .
11001019	Ta on tapnud palju härgi , nuumloomi , lambaid ja kitsi ning on kutsunud kõik kuningapojad , preester Ebjatari ja väepealik Joabi ; aga su sulast Saalomoni ei ole ta kutsunud .
11001020	Sinu poole , mu isand kuningas , vaatavad nüüd kogu Iisraeli silmad , et sa neile teada annaksid , kes istub mu isanda kuninga aujärjele pärast teda .
11001021	Muidu juhtub , et kui mu isand kuningas läheb magama oma vanemate juurde , siis jääme süüdlasteks , mina ja mu poeg Saalomon . '
11001022	Ja vaata , kui ta alles kuningaga rääkis , tuli prohvet Naatan .
11001023	Ja kuningale anti teada ning öeldi : ' Vaata , prohvet Naatan on siin . ' Ja tema tuli kuninga ette ning kummardas silmili maha kuninga ees .
11001024	Ja Naatan ütles : ' Mu isand kuningas ! Sa oled muidugi öelnud : Adonija saab pärast mind kuningaks ja istub minu aujärjele ?
11001025	Sest ta läks täna ja tappis palju härgi , nuumloomi , lambaid ja kitsi ning kutsus kõik kuningapojad ja väepealikud ja preester Ebjatari ; vaata , nad söövad ja joovad tema ees ning ütlevad : ' Elagu kuningas Adonija ! '
11001026	Aga mind , su sulast , ja preester Saadokit ja Benajat , Joojada poega , ja su sulast Saalomoni ei ole ta kutsunud .
11001027	Kas see on sündinud mu isanda kuninga poolt , ilma et sa oleksid oma sulastele teada andnud , kes istub mu isanda kuninga aujärjele pärast teda ? '
11001028	Siis kostis kuningas Taavet ja ütles : ' Kutsuge mu juurde Batseba ! ' Ja too tuli kuninga ette ning seisis kuninga ees .
11001029	Ja kuningas vandus ning ütles : ' Nii tõesti kui elab Issand , kes mu hinge igast hädast on päästnud :
11001030	nõnda nagu ma sulle olen vandunud Issanda , Iisraeli Jumala juures ja olen öelnud : Saalomon , sinu poeg , saab pärast mind kuningaks ja istub minu asemel mu aujärjele - nõnda ma teengi täna ! '
11001031	Siis Batseba kummardas silmili maha , heitis kuninga ette ja ütles : ' Mu isand , kuningas Taavet , elagu igavesti ! '
11001032	Ja kuningas Taavet ütles : ' Kutsuge mu juurde preester Saadok , prohvet Naatan ja Joojada poeg Benaja ! ' Ja need tulid kuninga ette .
11001033	Ja kuningas ütles neile : ' Võtke enestega kaasa oma isanda sulased ja pange mu poeg Saalomon minu muula selga ning viige ta alla Giihoni äärde !
11001034	Seal võidku preester Saadok ja prohvet Naatan ta Iisraeli kuningaks ! Ja puhuge sarve ning ütelge : ' Elagu kuningas Saalomon ! '
11001035	Tulge siis tema järel üles , ja tema tulgu ning istugu mu aujärjele ja olgu minu asemel kuningas ! Mina olen käskinud teda olla Iisraeli ja Juuda vürstiks . '
11001036	Siis kostis Benaja , Joojada poeg , kuningale ja ütles : ' Aamen ! Nõnda öelgu ka Issand , mu isanda kuninga Jumal !
11001037	Nõnda nagu Issand on olnud mu isandaga , kuningaga , nõnda olgu ta Saalomoniga ja ta tehku tema aujärg suuremaks , kui on mu isanda , kuningas Taaveti aujärg ! '
11001038	Siis läksid preester Saadok , prohvet Naatan ja Benaja , Joojada poeg , ning kreedid ja pleedid ja panid Saalomoni kuningas Taaveti muula selga ning viisid ta Giihoni äärde .
11001039	Ja preester Saadok võttis telgist õlisarve ning võidis Saalomoni ; nad puhusid sarve ja kogu rahvas hüüdis : ' Elagu kuningas Saalomon ! '
11001040	Ja kogu rahvas läks tema järel üles , rahvas puhus vilet ja kõik olid väga rõõmsad , nõnda et maa lõhkes nende kärast .
11001041	Aga Adonija ja kõik kutsutud , kes olid ta juures , kuulsid seda just siis , kui nad söömise olid lõpetanud . Ja kui Joab kuulis sarvehäält , siis ta küsis : ' Mispärast kostab linnast niisugune kära ? '
11001042	Kui ta alles rääkis , vaata , siis tuli Joonatan , preester Ebjatari poeg , ja Adonija ütles : ' Tule sisse , sest sa oled tubli mees ja tood häid sõnumeid ! '
11001043	Aga Joonatan kostis ja ütles Adonijale : ' Vastupidi ! Meie isand , kuningas Taavet , on tõstnud Saalomoni kuningaks .
11001044	Kuningas läkitas koos temaga preester Saadoki ja prohvet Naatani ja Benaja , Joojada poja , ning kreedid ja pleedid , ja nad panid ta kuninga muula selga .
11001045	Siis võidsid preester Saadok ja prohvet Naatan ta Giihoni ääres kuningaks , ja nad tulid sealt rõõmustades üles ning kogu linn oli liikvel . See oligi kära , mida te kuulsite .
11001046	Saalomon istubki juba kuninglikul aujärjel .
11001047	Ka kuninga sulased tulid õnnitlema meie isandat , kuningas Taavetit , öeldes : ' Tehku su Jumal Saalomoni nimi sinu nimest kuulsamaks ja tehku ta tema aujärg sinu aujärjest suuremaks ! ' Ja kuningas kummardas oma voodis .
11001048	Kuningas ütles veel nõnda : ' Kiidetud olgu Issand , Iisraeli Jumal , kes täna on andnud mu aujärjele istuja , ja et ma näen seda oma silmaga ! '
11001049	Siis värisesid ja tõusid üles kõik need kutsutud , kes olid Adonija juures , ja läksid igaüks oma teed .
11001050	Ja Adonija kartis Saalomoni ; ta tõusis üles ja läks ning haaras kinni altari sarvedest .
11001051	Ja Saalomonile anti teada ning öeldi : ' Vaata , Adonija kardab kuningas Saalomoni , ja näe , ta hoiab kinni altari sarvedest , öeldes : ' Kuningas Saalomon vandugu mulle täna , et ta ei surma mõõgaga oma sulast ! ' '
11001052	Siis ütles Saalomon : ' Kui ta jääb tubliks meheks , siis ei lange temalt juuksekarvagi maha , aga kui temas leitakse kurja , siis peab ta surema . '
11001053	Ja kuningas Saalomon läkitas talle järele ning laskis ta altarilt alla tuua . Siis ta tuli ning kummardas kuningas Saalomoni ees . Ja Saalomon ütles temale : ' Mine oma kotta ! '
11002001	Kui Taaveti päevad liginesid surmale , siis andis ta oma pojale Saalomonile käsu , öeldes :
11002002	' Mina lähen kõige maailma teed , ole siis vahva ja ole mees !
11002003	Pea , mida Issand , su Jumal , on käskinud pidada , käies tema teedel , pidades tema määrusi , käske , seadlusi ja manitsusi , nõnda nagu Moosese Seaduses on kirjutatud , et sa võiksid targasti teha kõike , mida sa teed , ja kõikjal , kuhu sa pöördud ,
11002004	et Issand võiks kinnitada oma sõna , mis ta minu kohta on rääkinud , öeldes : Kui su pojad hoiavad oma teed , käies minu ees ustavalt , kõigest oma südamest ja kõigest oma hingest , siis - ütles tema - ei puudu sul mees Iisraeli aujärjel .
11002005	Ja sina tead ka seda , mis Joab , Seruja poeg , on teinud minule , mis ta tegi kahele Iisraeli väepealikule , Abnerile , Neeri pojale , ja Amaasale , Jeteri pojale , ja kuidas ta tappis nad ning valas rahuajal sõjaverd , määrides sõjaverega oma vöö , mis tal oli puusadel , ja jalatsid , mis tal olid jalas .
11002006	Seepärast talita oma tarkust mööda ja ära lase teda hallipäisena rahuga hauda minna !
11002007	Aga gileadlase Barsillai poegadele tee head , et nad saaksid su lauas sööjate seltsi , sest nad tulid sel viisil mulle appi , kui ma põgenesin su venna Absalomi eest .
11002008	Ja vaata , su juures on Simei , Geera poeg , benjaminlane Bahuurimist , kes sajatas mind kibeda sajatusega sel päeval , kui ma läksin Mahanaimi ; aga kui ta tuli alla Jordani äärde mulle vastu , siis vandusin ma temale Issanda juures ja ütlesin : Ma ei surma sind mõõgaga .
11002009	Ent nüüd ära jäta teda karistamata , sest sa oled tark mees ja tead küll , mida sa temale pead tegema , et võiksid saata ta hallpea verisena hauda ! '
11002010	Siis Taavet läks magama oma vanemate juurde ja ta maeti Taaveti linna .
11002011	Ja aega , mis Taavet valitses Iisraeli üle , oli nelikümmend aastat ; Hebronis valitses ta seitse aastat ja Jeruusalemmas valitses ta kolmkümmend kolm aastat .
11002012	Saalomon istus oma isa Taaveti aujärjele ja ta kuningavõim oli väga kindel .
11002013	Aga Adonija , Haggiti poeg , tuli Saalomoni ema Batseba juurde . Ja Batseba küsis : ' Kas tood rahu ? ' Ja ta vastas : ' Rahu . '
11002014	Siis ta ütles : ' Mul on sulle midagi rääkida . ' Ja Batseba vastas : ' Räägi ! '
11002015	Ja ta rääkis : ' Sa tead , et kuningriik oli minu ja et kogu Iisrael oli pööranud oma silmad minu poole , et mina saaksin kuningaks . Aga kuningriik on läinud mu vennale , sest ta sai selle Issandalt .
11002016	Ja nüüd on mul üksainus palve , mida ma sinult palun . Ära tõuka mind ära ! ' Ja Batseba vastas temale : ' Räägi ! '
11002017	Siis ta ütles : ' Räägi ometi kuningas Saalomoniga , sest sind ta ei tõuka ära , et ta annaks mulle naiseks suunemlanna Abisagi ! '
11002018	Ja Batseba vastas : ' Hea küll ! Ma räägin su pärast kuningaga . '
11002019	Ja Batseba läks kuningas Saalomoni juurde , et temaga rääkida Adonija pärast . Ja kuningas tõusis , läks temale vastu , kummardas tema ees ja istus siis oma aujärjele . Kuninga emale seati iste ja ta istus tema paremale käele .
11002020	Siis ta ütles : ' Mul on sinult paluda üksainus pisike palve , ära tõuka mind ära ! ' Ja kuningas ütles temale : ' Palu , mu ema , sest sind ma ei tõuka ära ! '
11002021	Ja Batseba ütles : ' Antagu suunemlanna Abisag naiseks su vennale Adonijale ! '
11002022	Aga kuningas Saalomon vastas ja ütles oma emale : ' Mispärast sa palud Adonijale ainult suunemlannat Abisagi ? Palu temale ka kuningriiki , sest ta on mu vanem vend , temale ja preester Ebjatarile ja Joabile , Seruja pojale ! '
11002023	Ja kuningas Saalomon vandus Issanda juures , öeldes : ' Jumal tehku minuga ükskõik mida , kui Adonija ei ole seda rääkinud oma hinge hinnaga !
11002024	Ja nüüd , nii tõesti kui elab Issand , kes mind on kinnitanud ja pannud mu isa Taaveti aujärjele ja kes mulle on teinud koja , nagu ta lubas : Adonija tuleb täna surmata ! '
11002025	Ja kuningas Saalomon läkitas Benaja , Joojada poja , kes tungis Adonijale kallale , nõnda et ta suri .
11002026	Preester Ebjatarile ütles kuningas : ' Mine Anatotti oma põllule , sest sa oled surma väärt ! Aga täna ei taha ma sind surmata , sest sa oled kandnud Issanda Jumala laegast mu isa Taaveti ees ja oled kannatanud kõike , mida mu isa kannatas . '
11002027	Nõnda ajas Saalomon Ebjatari ära ega lasknud teda olla Issanda preester , et läheks täide Issanda sõna , mis ta Siilos oli rääkinud Eeli soo kohta .
11002028	Kui kuuldus sellest jõudis Joabini , sest Joab oli hoidnud Adonija poole , kuigi ta ei olnud hoidnud Absalomi poole , siis põgenes Joab Issanda telgi juurde ja haaras kinni altari sarvedest .
11002029	Ja kui kuningas Saalomonile teatati , et Joab oli põgenenud Issanda telgi juurde , ja et vaata , ta on altari ääres , siis läkitas Saalomon Benaja , Joojada poja , öeldes : ' Mine tungi temale kallale ! '
11002030	Ja kui Benaja jõudis Issanda telgi juurde , siis ta ütles temale : ' Nõnda ütleb kuningas : Tule ära ! ' Aga ta vastas : ' Ei , sest ma tahan siin surra ! ' Ja Benaja viis kuningale vastuse , öeldes : ' Nõnda rääkis Joab ja nõnda vastas ta mulle . '
11002031	Ja kuningas ütles temale : ' Tee , nagu ta ütles , tungi temale kallale ja mata ta , et sa kõrvaldaksid minult ja mu isakojalt selle süütu vere , mille Joab on valanud !
11002032	Issand lasku tema veri tulla tagasi ta enese pea peale , sellepärast et ta tungis kallale kahele mehele , kes olid temast õiglasemad ja paremad , ja tappis need mõõgaga , ilma et mu isa Taavet seda oleks teadnud : Abneri , Neeri poja , Iisraeli väepealiku , ja Amaasa , Jeteri poja , Juuda väepealiku .
11002033	Nende veri tulgu igavesti Joabi pea peale ja tema soo pea peale ! Aga Taavetile ja tema soole ja kojale ja aujärjele tulgu Issandalt igavesti rahu ! '
11002034	Siis läks Benaja , Joojada poeg , ja tungis temale kallale ning surmas tema ; ja ta maeti oma kotta kõrbe .
11002035	Ja kuningas pani Benaja , Joojada poja , tema asemele sõjaväe ülemaks ; ja Ebjatari asemele pani kuningas preester Saadoki .
11002036	Ja kuningas läkitas kutsujad Simei järele ning ütles temale : ' Ehita enesele koda Jeruusalemma ja ela seal , aga ära mine sealt välja , ei sinna ega tänna !
11002037	Sest sel päeval , kui sa välja lähed ja ületad Kidroni jõe , olgu sul hästi teada , et sa pead surema , su veri tuleb su oma pea peale . '
11002038	Ja Simei ütles kuningale : ' See on hea kõne . Nõnda nagu mu isand kuningas on rääkinud , nõnda su sulane teeb . ' Ja Simei elas Jeruusalemmas kaua aega .
11002039	Aga kolme aasta pärast juhtus , et kaks Simei sulast põgenesid Gati kuninga Maaka poja Aakise juurde . Ja Simeile teatati ning öeldi : ' Vaata , su sulased on Gatis . '
11002040	Siis Simei võttis kätte , saduldas oma eesli ja läks Gatti Aakise juurde oma sulaseid otsima . Nõnda läks Simei ja tõi oma sulased Gatist ära .
11002041	Aga kui Saalomonile teatati , et Simei oli Jeruusalemmast Gatti läinud ja tagasi tulnud ,
11002042	siis kuningas läkitas kutsujad Simei järele ning ütles temale : ' Kas ma ei ole sind Issanda juures vannutanud ja hoiatanud , öeldes : Sel päeval , kui sa lähed välja ja käid siin ning seal , olgu sul hästi teada , et sa pead surema ! ? Ja sa ütlesid mulle : See on hea kõne , ma kuulan !
11002043	Mispärast sa ei ole siis teinud Issanda vande ja keelu kohaselt , mille ma sulle andsin ? '
11002044	Ja kuningas ütles veel Simeile : ' Sina tead ise oma südames kõike seda kurja , mis sa oled teinud mu isale Taavetile . Sellepärast Issand laseb su kurjuse tagasi tulla su oma pea peale .
11002045	Aga kuningas Saalomon olgu õnnistatud ja Taaveti aujärg Issanda ees igavesti kindel ! '
11002046	Siis kuningas andis käsu Benajale , Joojada pojale , ja too läks välja ning tungis temale kallale , nõnda et ta suri . Ja kuningriik jäi kindlalt Saalomoni kätte .
11003001	Ja Saalomon sai vaaraoga , Egiptuse kuningaga , languks : ta võttis vaarao tütre ja viis selle Taaveti linna , seniks kui ta oli valmis ehitanud oma koja , Issanda koja ja müüri ümber Jeruusalemma .
11003002	Aga rahvas ohverdas alles ohvriküngastel , sest Issanda nimele ei olnud kuni selle ajani koda ehitatud .
11003003	Saalomon armastas küll Issandat , käies oma isa Taaveti seadluste järgi , aga ta ohverdas ja suitsutas alles ohvriküngastel .
11003004	Nõnda läks kuningas Gibeoni , et seal ohverdada , sest see oli suur ohvripaik ; tuhat põletusohvrit ohverdas Saalomon sealsel altaril .
11003005	Gibeonis ilmutas Issand ennast Saalomonile öösel unes ; ja Jumal ütles : ' Palu , mida ma sulle peaksin andma ! '
11003006	Ja Saalomon vastas : ' Sina osutasid oma sulasele , mu isale Taavetile , suurt heldust , kuna ta su ees käis tões ja õiguses ning oli õiglase südamega sinu vastu . Ja sina säilitasid temale selle suure helduse ning andsid temale poja , kes ta aujärjel istuks , nagu praegu ongi .
11003007	Ja nüüd , Issand , mu Jumal , sa oled tõstnud oma sulase kuningaks mu isa Taaveti asemele ; aga mina olen nagu pisike poiss - ei mõista minna ega tulla .
11003008	Ja su sulane on su rahva keskel , kelle sa oled ära valinud - suur rahvas , keda ei saa ära lugeda ega arvutada rohkuse pärast .
11003009	Anna seepärast oma sulasele sõnakuulelik süda , et ta võiks su rahvale kohut mõista ning vahet teha hea ja kurja vahel ; sest kes suudaks muidu kohut mõista sellele sinu suurele rahvale ? '
11003010	Et Saalomon just seda palus , siis oli see kõne Issanda silmis hea .
11003011	Ja Jumal ütles temale : ' Sellepärast et sa palusid seda ega palunud enesele pikka iga , rikkust ja oma vaenlaste hinge , vaid palusid mõistust , et kuulata , mis õige on ,
11003012	siis ma teen , vaata , nagu sa ütled : näe , ma annan sulle targa ja mõistliku südame , nõnda et sinu sarnast ei ole olnud enne sind ega tõuse sinu sarnast ka mitte pärast sind .
11003013	Aga ka seda , mida sa ei ole palunud , ma annan sulle , niihästi rikkust kui au , nõnda et kogu su eluajal ei ole ükski kuningas sinu sarnane .
11003014	Ja kui sa käid minu teedel , pidades minu määrusi ja käske , nõnda nagu käis su isa Taavet , siis ma pikendan su elupäevi . '
11003015	Ja Saalomon ärkas , ja vaata , see oli olnud unenägu . Kui ta tuli Jeruusalemma , siis ta astus Issanda seaduselaeka ette , ohverdas põletusohvreid ja valmistas tänuohvreid ning tegi kõigile oma sulaseile suure peo .
11003016	Kord tulid kaks hooranaist kuninga juurde ja seisid tema ees .
11003017	Ja üks naine ütles : ' Oh mu isand ! Mina ja see naine elasime samas kojas . Ja mina sünnitasin kojas tema juuresolekul .
11003018	Ja kolmandal päeval , kui ma olin sünnitanud , sünnitas ka see naine . Me olime üheskoos , ühtegi võõrast ei olnud meiega seal kojas ; ainult me mõlemad olime kojas .
11003019	Aga selle naise poeg suri öösel , sest ta oli tema ära maganud .
11003020	Siis ta tõusis keset ööd ja võttis minu poja mu kõrvalt , kui su teenija magas , ja pani oma sülle , aga oma surnud poja pani ta minu sülle .
11003021	Ja kui ma hommikul tõusin oma poega imetama , vaata , siis oli ta surnud . Aga kui ma teda hommikul tunnistasin , vaata , siis ei olnudki see minu poeg , kelle ma olin sünnitanud . '
11003022	Siis ütles teine naine : ' Ei ole nõnda , vaid minu poeg elab ja sinu poeg on surnud . ' Aga esimene vastas : ' Ei ole nõnda , sinu poeg on surnud ja minu poeg elab . ' Nõnda sõnelesid nad kuninga ees .
11003023	Siis ütles kuningas : ' Üks ütleb : See on minu poeg , kes on elus , ja sinu poeg on surnud . Ja teine ütleb : Ei ole nõnda , sinu poeg on surnud ja minu poeg elab . '
11003024	Ja kuningas ütles : ' Tooge mulle mõõk ! ' Ja mõõk toodi kuninga ette .
11003025	Siis ütles kuningas : ' Raiuge elus laps pooleks ja andke üks pool ühele ja teine pool teisele ! '
11003026	Aga naine , kelle poeg oli elus , rääkis kuningale , sest ta süda põles poja pärast , ja ütles : ' Oh mu isand , andke elus laps temale , ärge surmake teda ! ' Ent teine ütles : ' See ei pea saama ei minule ega sinule - raiuge pooleks ! '
11003027	Siis kostis kuningas ja ütles : ' Andke elus laps temale ja ärge surmake teda mitte - see seal on ta ema ! '
11003028	Ja kogu Iisrael kuulis kohtust , mida kuningas oli mõistnud , ja nad kartsid kuningat , sest nad nägid , et temal oli Jumala tarkus õigust teha .
11004001	Kuningas Saalomon oli kogu Iisraeli kuningas .
11004002	Ja need olid tema kõrgemad ametimehed : Asarja , Saadoki poeg , oli ülempreester ;
11004003	Elihoref ja Ahija , Siisa pojad , olid kirjutajad ; Joosafat , Ahiluudi poeg , oli nõunik ;
11004004	Benaja , Joojada poeg , oli väeülem ; Saadok ja Ebjatar olid preestrid ;
11004005	Asarja , Naatani poeg , oli asevalitsejate ülem ; Saabud , Naatani poeg , preester , oli kuninga sõber ;
11004006	Ahisar oli kojaülem ; Adoniram , Abda poeg , oli orjatöö ülevaataja .
11004007	Ja Saalomonil oli üle kogu Iisraeli kaksteist asevalitsejat , kes muretsesid toidust kuningale ja tema kojale ; igaühel oli aastas üks kuu toidust muretseda .
11004008	Need olid nende nimed : Huuri poeg Efraimi mäestikus ;
11004009	Dekeri poeg Maakatsis , Saalbimis , Beet-Semesis ja Eelon-Beet-Haananis ;
11004010	Hesedi poeg Arubbotis , temal oli Sooko ja kogu Heeferimaa ;
11004011	Abinadabi poeg kogu Doori mäeseljandikul , Taafat , Saalomoni tütar , oli tal naiseks ;
11004012	Baana , Ahiluudi poeg , Taanakis , Megiddos ja kogu Beet-Seanis , mis on Saaretani kõrval allpool Jisreeli , Beet-Seanist kuni Aabel-Meholani teisel pool Jokmeami ;
11004013	Geberi poeg Gileadi Raamotis , temal olid Manasse poja Jairi telklaagrid , mis olid Gileadis , temal oli Argobi piirkond , mis on Baasanis , kuuskümmend suurt linna müüride ja vaskriividega ;
11004014	Ahinadab , Iddo poeg , Mahanaimis ;
11004015	Ahimaats Naftalis , temagi võttis naiseks Saalomoni tütre - Baasemati ;
11004016	Baana , Huusai poeg , Aaseris ja Bealotis ;
11004017	Joosafat , Paaruahi poeg , Issaskaris ;
11004018	Simei , Eela poeg , Benjaminis ;
11004019	Geber , Uuri poeg , Gileadimaal , emorlaste kuninga Siihoni ja Baasani kuninga Oogi maal , kui ainus asevalitseja maal .
11004020	Juudas ja Iisraelis oli palju rahvast , rohkuse poolest nagu liiva mere ääres . Nad sõid ja jõid ning olid rõõmsad .
11004021	Vaata , seepärast ma mõtlen ehitada koja Issanda , oma Jumala nimele , nõnda nagu Issand rääkis mu isa Taavetiga , öeldes : Su poeg , kelle ma panen sinu asemele su aujärjele , peab ehitama koja mu nimele !
11004022	Käsi seepärast nüüd raiuda mulle seedreid Liibanonilt ! Minu sulased olgu koos sinu sulastega ja ma annan sulle su sulaste tasu , nõnda nagu sa määrad , sest sa tead , et meie hulgas ei ole meest , kes oskaks raiuda puid nõnda nagu siidonlased . '
11004023	Kui Hiiram kuulis Saalomoni sõnu , siis rõõmustas ta väga ja ütles : ' Kiidetud olgu täna Issand , kes on andnud Taavetile targa poja valitsejaks selle suure rahva üle ! '
11004024	Ja Hiiram läkitas Saalomonile ütlema : ' Ma olen kuulnud , mispärast sa läkitasid minu juurde . Ma täidan kõik su soovid seedri - ja küpressipuude osas .
11004025	Minu sulased toimetavad need Liibanonilt alla mere äärde ja ma sean need merel parveks , saatmiseks paika , kuhu sa mind käsid saata ; siis ma lahutan need seal , et sa saaksid need ära viia . Sina aga täida mu soov ja anna mu perele leiba ! '
11004026	Nii andis Hiiram Saalomonile seedri - ja küpressipuid niipalju , kui too soovis .
11004027	Ja Saalomon andis Hiiramile kakskümmend tuhat koori nisu ta perele toiduks ja kakskümmend koori tambitud õli ; seda andis Saalomon Hiiramile igal aastal .
11004028	Ja Issand andis Saalomonile tarkust , nõnda nagu ta oli temale öelnud . Hiirami ja Saalomoni vahel oli rahu ja nad tegid isekeskis lepingu .
11004029	Ja kuningas Saalomon nõudis kogu Iisraelist orjatöölisi , ja neid orjatöölisi oli kolmkümmend tuhat meest .
11004030	Need läkitas ta Liibanonile , kümme tuhat igas kuus , vahetuse korras : ühe kuu olid nad Liibanonil ja kaks kuud kodus ; ja Adoniram oli orjatöö ülevaataja .
11004031	Ja Saalomonil oli seitsekümmend tuhat koormakandjat ja kaheksakümmend tuhat kiviraiujat mäestikus .
11004032	Peale nende oli Saalomoni asevalitsejate ametimehi , kes olid töö ülevaatajad , kolm tuhat kolmsada , valitsemas tööd tegevat rahvast .
11004033	Kuningas käskis murda suuri kive , väärtuslikke kive , et panna kojale alus tahutud kividest .
11004034	Saalomoni ja Hiirami ehitajad ja geballased tahusid siis ja valmistasid puid ja kive koja ehitamiseks .
11005001	Ja Saalomon valitses kõigi kuningriikide üle Frati jõest kuni vilistite maani ja Egiptuse piirini ; need tõid ande ja teenisid Saalomoni kogu tema eluaja .
11005002	Saalomoni igapäevaseks moonaks oli kolmkümmend koori peent jahu ja kuuskümmend koori muud jahu ;
11005003	kümme nuumveist , kakskümmend karjaveist ja sada lammast ; peale selle hirved , gasellid ja kitsed ning nuumatud linnud .
11005004	Sest ta valitses kõikjal siinpool Frati jõge , Tifsahst kuni Assani , kõiki kuningaid siinpool Frati jõge ; ja tal oli rahu igalt poolt ümberkaudu .
11005005	Juuda ja Iisrael elasid julgesti , igamees oma viinapuu ja viigipuu all , Daanist kuni Beer-Sebani , kogu Saalomoni eluaja .
11005006	Saalomonil oli nelikümmend tuhat latrit vankrihobuste tarvis ja kaksteist tuhat ratsanikku .
11005007	Need asevalitsejad muretsesid toidust kuningas Saalomonile ja kõigile , kes kuulusid kuninga lauda , igaüks oma kuus , jätmata midagi vajaka .
11005008	Ja nad tõid , igaüks siis , kui oli tema kord , otri ja õlgi hobustele ja veoloomadele paika , kuhu oli määratud .
11005009	Ja Jumal andis Saalomonile väga palju tarkust ja mõistust ja taipamisvõimet - nagu liiva mere ääres ,
11005010	nõnda et Saalomoni tarkus oli suurem kui kõigi hommikumaalaste ja kogu Egiptuse tarkus .
11005011	Ta oli targem kõigist inimestest , targem kui esrahlane Eetan ja Heeman , Kalkol ja Darda , Maaholi pojad ; ja ta oli kuulus kõigi rahvaste keskel ümberkaudu .
11005012	Ta kõneles kolm tuhat õpetussõna ja ta laule oli tuhat viis .
11005013	Ta kõneles puudest , Liibanoni seedritest müüril kasvava iisopini ; ja ta kõneles loomadest ja lindudest , roomajatest ja kaladest .
11005014	Saalomoni tarkust tuldi kuulama kõigist rahvaist ja kõigi maa kuningate hulgast , kes olid kuulnud tema tarkusest .
11005015	Ja Tüürose kuningas Hiiram läkitas oma sulased Saalomoni juurde , kui ta kuulis , et tema oli võitud kuningaks oma isa asemele , sest Hiiram oli alati armastanud Taavetit .
11005016	Ja Saalomon läkitas Hiiramile ütlema :
11005017	' Sina tead ise , et mu isa Taavet ei suutnud ehitada koda Issanda , oma Jumala nimele sõja pärast , millega teda ümbritseti , kuni Issand andis vaenlased tema jalataldade alla .
11005018	Aga nüüd on Issand , mu Jumal , andnud mulle rahu ümberkaudu , ei ole vaenlast ega hädaohu ähvardust .
11006001	Ja neljasaja kaheksakümnendal aastal pärast Iisraeli laste Egiptusemaalt tulekut , Saalomoni neljandal valitsemisaastal Iisraeli üle , siivikuus , see on teises kuus , hakkas ta Issandale koda ehitama .
11006002	Koda , mille kuningas Saalomon Issandale ehitas , oli kuuskümmend küünart pikk , kakskümmend küünart lai ja kolmkümmend küünart kõrge .
11006003	Eeskoda koja pealöövi esiküljes oli kakskümmend küünart pikk , vastavalt koja laiusele , ja kümme küünart lai - koja pikkusele lisaks .
11006004	Ta tegi kojale võretatud aknad .
11006005	Ta ehitas koja seina külge külgehitise ümberringi , ümber koja seinte - pealöövi ja tagaruumi - ja tegi külgkambrid ümberringi .
11006006	Külgehitise alumise korruse laius oli viis küünart , keskmise korruse laius kuus küünart ja kolmanda korruse laius seitse küünart , sest ta tegi koja seina välispidi ümberringi järkmeliselt , et poleks vaja kinnitust koja seintes .
11006007	Ja kui koda ehitati , siis ehitati see kivimurrus töödeldud kividest ; ei kuuldud kojas vasaraid ega kirkasid , mitte ühtegi raudriista , kui seda ehitati .
11006008	Külgehitise keskmise korruse uks oli koja lõunapoolses küljes ; treppe mööda tõusti keskmisele korrusele ja keskmiselt kolmandale .
11006009	Nõnda ehitas ta koja . Ja kui ta selle oli valmis saanud , siis ta vooderdas koja seedriplankude ja - laudadega .
11006010	Ja ehitanud külgehitise kogu kojale , viis küünart kõrgete korrustega , kattis ta koja seedripuuga .
11006011	Ja Saalomonile tuli Issanda sõna , kes ütles :
11006012	' Selle kojaga , mida sa ehitad , on lugu nõnda : kui sa käid minu määruste järgi ja täidad minu seadlusi ning pead kõiki minu käske nende järgi käies , siis ma teen tõeks oma sõna , mis ma ütlesin su isale Taavetile :
11006013	Mina asun elama Iisraeli laste keskele ega jäta maha oma Iisraeli rahvast . '
11006014	Nõnda ehitas Saalomon koda ja sai selle valmis .
11006015	Ta kattis koja seinad seestpoolt seedrilaudadega ; koja vooderdas ta seestpoolt puuga , põrandast kuni laetaladeni ; koja põranda kattis ta aga küpressilaudadega .
11006016	Ja ta kattis kakskümmend küünart koja tagumisest osast seedrilaudadega , põrandast taladeni , ja ehitas selle tagaruumiks - kõige pühamaks paigaks .
11006017	Koda , see on pealööv selle ees , oli nelikümmend küünart pikk .
11006018	Seedripuu selle koja sees oli nikerdatud metskõrvitsate ja puhkenud õite kujuliselt ; kõik oli seedripuu , kivi ei olnudki näha .
11006019	Koja sisemuses seadis ta korda kõige pühama paiga , et sinna asetada Issanda seaduselaegas .
11006020	Kõige pühama paiga ette , mis oli kakskümmend küünart pikk , kakskümmend küünart lai ja kakskümmend küünart kõrge ja mille ta kattis puhta kullaga , tegi ta seedripuust altari .
11006021	Ja Saalomon kattis koja seestpoolt puhta kullaga , tõmbas kuldketid kõige pühama paiga ette ja kattis selle kullaga .
11006022	Ta kattis kullaga kogu koja , kogu koja tervenisti ; nõndasamuti kattis ta kullaga kogu altari , mis oli kõige pühama paiga ees .
11006023	Ja ta valmistas kõige pühamasse paika kaks õlipuust keerubit , kümme küünart kõrged .
11006024	Üks keerubi tiib oli viis küünart ja teine keerubi tiib oli viis küünart - ühe tiiva otsast teise tiiva otsani oli kümme küünart .
11006025	Ka teine keerub oli kümneküünrane - mõlemal keerubil oli ühesugune mõõt ja ühesugune kuju .
11006026	Üks keerub oli kümme küünart kõrge ja nõndasamuti teine keerub .
11006027	Ta pani keerubid keset koja sisemist osa ; ja keerubite tiivad laotusid nõnda , et ühe tiib puudutas ühte ja teise keerubi tiib puudutas teist seina , aga keset koda puutusid nende tiivad teineteise külge .
11006028	Ja ta kattis keerubid kullaga .
11006029	Ja ta nikerdas kõigi koja seinte peale ümberringi keerubeid ja palme ja puhkenud õiekesi niihästi sisemises kui välimises ruumis .
11006030	Ja ta kattis koja põranda kullaga niihästi sisemises kui välimises ruumis .
11006031	Ja kõige pühama paiga sissekäigule tegi ta õlipuust uksed ; piitjala postid olid viietahulised .
11006032	Ja mõlema õlipuust uksepoole peale nikerdas ta nikerdusi - keerubeid ja palme ja puhkenud õiekesi ; ta kattis need kullaga , tagudes kulla keerubite ja palmide peale .
11006033	Ja nõnda ta tegi ka pealöövi uksele õlipuust postid , mis olid neljatahulised ,
11006034	ja kaks küpressipuust uksepoolt : ühe uksepoole mõlemad tahvlid olid pööratavad , nõndasamuti olid ka teise uksepoole mõlemad tahvlid pööratavad .
11006035	Ja ta nikerdas nende peale keerubeid ja palme ja puhkenud õiekesi ning kattis nikerdatu pealt siledaks taotud kullaga .
11006036	Ja ta ehitas siseõue - kolm rida tahutud kive ja rida seedripalke .
11006037	Neljandal aastal siivikuus pandi Issanda kojale alus ,
11006038	ja üheteistkümnendal aastal buulikuus , see on kaheksandas kuus , sai koda kõigis oma osades valmis , just nagu see pidi olema . Ta ehitas seda seitse aastat .
11007001	Oma koda ehitas aga Saalomon kolmteist aastat ja sai siis valmis kogu oma koja .
11007002	Ta ehitas Liibanonimetsakoja : sada küünart pikk , viiskümmend küünart lai ja kolmkümmend küünart kõrge , nelja rea seedrisammaste peal , sammaste peal tahutud seedripalgid .
11007003	Ülalt oli see kaetud seedrilaudadega kandetalade peal , mis toetusid neljakümne viiele sambale , viisteist igas reas .
11007004	Aknaid oli kolm rida , valguseava valguseava kohal kolmekordselt .
11007005	Kõik uksed ja uksepiidad koos pealisega olid nelinurksed ; ukseava oli ukseava kohal kolmekordselt .
11007006	Ja ta tegi sammassaali , viiskümmend küünart pika ja kolmkümmend küünart laia , ja selle ette eeskoja ; ja selle ees olid sambad ja ehiskatus .
11007007	Siis ta tegi troonisaali , kus ta kohut mõistis , kohtusaali , ja vooderdas selle seedripuuga põrandast laeni .
11007008	Ja tema koda , kus ta ise elas , teises õues , seespool saali , oli tehtud selsamal viisil ; ja ta tegi koja , samasuguse kui oli see saal , vaarao tütrele , kelle Saalomon oli naiseks võtnud .
11007009	Kõik need ehitised alusmüürist kuni räästani ja väljaspool kõik kuni suure õueni olid hinnalistest kividest , mis olid tahutud mõõdu järgi , kivisaega saetud seest - ja väljastpoolt .
11007010	Alusmüür oli rajatud hinnalistest kividest , suurtest , kümneküünrastest ja kaheksaküünrastest kividest .
11007011	Selle peal olid hinnalised kivid , mõõdu järgi tahutud , ja seedripalgid .
11007012	Ja suurel õuel oli ümberringi kolm rida tahutud kive ja rida tahutud seedripalke ; nõnda oli ka Issanda koja sisemisel õuel ja paleesaali õuel .
11007013	Ja kuningas Saalomon läkitas teate ning laskis tuua Tüürosest Hiirami .
11007014	Too oli lesknaise poeg , Naftali suguharust , ja tema isa oli olnud Tüürose mees , vasksepp . Temal oli külluslikult tarkust ja taipu ja oskust kõiksugu vasktööde tegemiseks . Ja ta tuli kuningas Saalomoni juurde ning tegi ära kõik tema tööd .
11007015	Ta valas kaks vasksammast : sammaste kõrgus oli kaheksateist küünart ja kaheteistkümneküünrane mõõdunöör ulatus ümber kummagi samba .
11007016	Ja ta valas vasest kaks nuppu sammaste otsa asetamiseks : ühe nupu kõrgus oli viis küünart , samuti oli teise nupu kõrgus viis küünart ;
11007017	ja võrgukujuliselt tehtud võrestikud , ketikujuliselt põimitud kaunistused nuppude jaoks , mis olid sammaste otsas : seitse ühele nupule ja seitse teisele nupule .
11007018	Ja ta valmistas sambad , et ühel nuppude kattevõrestikul oleks kaks rida granaatõunu ümberringi ; nõndasamuti valmistas ta need teise nupu jaoks .
11007019	Nupud , mis olid eeskoja sammaste otsas , olid õiekujulised , neljaküünrased .
11007020	Mõlemal sambanupul oli ka veel ülalt tihedasti mööda võrestiku kumerust kakssada granaatõuna ridastikku ümberringi , niihästi ühel kui teisel nupul .
11007021	Ta püstitas sambad pealöövi eeskoja ette ; ta püstitas samba paremale poole ja nimetas selle ' Jaakiniks ' ; ta püstitas samba vasakule poole ja nimetas selle ' Boaseks ' .
11007022	Sammaste otsad olid tehtud õiekujuliselt . Nõnda viidi lõpule töö sammastega .
11007023	Ja ta valmistas valatud vaskmere , kümme küünart äärest ääreni , täiesti ümmarguse , viis küünart kõrge ; kolmekümneküünrane mõõdunöör ulatus selle ümber .
11007024	Selle ääre all olid metskõrvitsad , mis seda ümbritsesid : kümme igal küünral , ringi ümber vaskmere : kõrvitsad olid kahes reas , selle valuga koos valatud .
11007025	See seisis kaheteistkümnel härjal : kolm vaatasid põhja poole , kolm vaatasid lääne poole , kolm vaatasid lõuna poole ja kolm vaatasid ida poole ; vaskmeri oli ülal nende peal ja neil kõigil olid tagumised pooled sissepoole .
11007026	See oli kämblapaksune ja selle äär oli tehtud karikaääre sarnaselt liilia õiena ; see mahutas kaks tuhat batti .
11007027	Ja ta valmistas kümme vaskalust ; iga alus oli kümme küünart pikk , neli küünart lai ja kolm küünart kõrge .
11007028	Alused olid tehtud nõnda : neil olid tahud , ja tahud olid põikliistude vahel .
11007029	Tahkude peal , mis olid põikliistude vahel , olid lõvid , veised ja keerubid , samuti põikliistude peal ; ülal ja all , lõvide ja veiste juures , olid vanikud , sepisetöö .
11007030	Igal alusel oli neli vaskratast ja vasktelge ; ja nende nelja nurga küljes olid pesunõualused toed , valatud toed , igaühe kohal vanikud .
11007031	Alusel oli seespool tugesid suuline , küünrakõrgune ; see suuline oli ümmargune , tehtud kandealuseks , poolteiseküünrane ; ka suulise peal olid nikerdused . Aluse tahud olid nelinurksed , mitte ümmargused .
11007032	Need neli ratast olid tahkude all ja rataste teljed olid kinni aluse küljes ; iga ratta kõrgus oli poolteist küünart .
11007033	Rattad olid tehtud vankriratta sarnaselt ; nende teljed , pöiad , kodarad ja rummud olid kõik valatud .
11007034	Igal alusel oli neli tuge selle nelja nurga küljes ; toed olid alusega ühest tükist .
11007035	Aluse pealmises osas oli poole küünra kõrgune kumm , ringikujuline ; ja aluse peal olevad toed ja tahud olid sellega ühest tükist .
11007036	Ja selle tugede pindade ja tahkude peale nikerdas ta keerubid , lõvid ja palmipuud , kus iganes oli vaba koht , ja ümberringi vanikud .
11007037	Nõndaviisi tegi ta need kümme alust ; need kõik olid ühesuguselt valatud , ühemõõdulised , samakujulised .
11007038	Ja ta valmistas kümme vaskpesunõu ; iga nõu mahutas nelikümmend batti , iga nõu läbimõõt oli neli küünart ; kõigi kümne aluse peal oli oma pesunõu .
11007039	Ta asetas viis alust koja paremasse tiiba ja viis alust koja vasakusse tiiba ; ja vaskmere asetas ta koja paremasse tiiba kagusse .
11007040	Ja Hiiram valmistas tuhanõud , - labidad ja piserduskausid . Nõnda sai Hiiram valmis kõik tööd , mis ta pidi tegema kuningas Saalomonile Issanda koja jaoks :
11007041	kaks sammast ja kaks kausikujulist nuppu , mis olid sammaste otsas ; ja kaks võrestikku mõlema kausikujulise nupu katteks , mis olid sammaste otsas ;
11007042	ja nelisada granaatõuna mõlema võrestiku jaoks , kaks rida granaatõunu kummalegi võrestikule , katteks mõlemale kausikujulisele nupule , mis olid sammaste otsas ;
11007043	ja kümme alust ja kümme pesunõu aluste peale ;
11007044	ja vaskmere ja kaksteist härga vaskmere alla ;
11007045	ja tuhanõud , - labidad ja piserduskausid . Kõik need riistad , mis Hiiram tegi kuningas Saalomonile Issanda koja jaoks , olid hiilgavast vasest .
11007046	Kuningas laskis need valada Jordani uhtmaal savimaa sees Sukkoti ja Saartani vahel .
11007047	Ja Saalomon jättis kõik riistad vaagimata , sest neid oli üpris palju ; vase kaalu ei arvestatudki .
11007048	Saalomon valmistas ka kõik need riistad , mis pidid olema Issanda kojas : kuldaltari ja kuldlaua , mille peal olid ohvrileivad ;
11007049	ja puhtast kullast lambijalad , viis paremale ja viis vasakule poole kõige pühama paiga ette ; ja kullast õied , lambid ja tahikäärid ;
11007050	ja puhtast kullast liuad , noad , peekrid , suitsutusrohupannid ja sütepannid ; ja kullast esiküljed kõige pühama paiga ustel koja sisemuses , samuti pealöövi ustel .
11007051	Kui kõik tööd , mis kuningas Saalomon tegi Issanda koja jaoks , olid valmis saanud , viis Saalomon kotta kõik , mis ta isa Taavet oli pühitsenud : ta pani hõbeda ja kulla ja riistad Issanda koja varanduste hulka .
11008001	Siis kogus Saalomon Iisraeli vanemad ja kõik suguharude peamehed , Iisraeli laste perekondade eestseisjad , kuningas Saalomoni juurde Jeruusalemma Issanda seaduselaegast Taaveti linnast , see on Siionist , üles tooma .
11008002	Ja kõik Iisraeli mehed kogunesid pühadeks kuningas Saalomoni juurde eetanimikuus , mis on seitsmes kuu .
11008003	Ja kui kõik Iisraeli vanemad olid tulnud , siis tõstsid preestrid laeka
11008004	ja tõid üles Issanda laeka , kogudusetelgi ja kõik pühad riistad , mis telgis olid ; preestrid ja leviidid tõid need üles .
11008005	Kuningas Saalomon oli laeka ees , ja koos temaga oli kogu Iisraeli kogudus , kes oli kogunenud tema juurde ; nad ohverdasid nii palju lambaid , kitsi ja veiseid , et neid ei saadud lugeda ega kokku arvata .
11008006	Ja preestrid tõid Issanda seaduselaeka selle paika koja tagaruumi , kõige pühamasse paika keerubite tiibade alla ,
11008007	sest keerubid laotasid oma tiivad laeka paiga üle ; keerubid katsid laegast ja selle kandekange pealtpoolt .
11008008	Ja kangid olid nii pikad , et kangide otsi võis näha pühamust , kõige pühama paiga eest , ent neid ei nähtud väljast ; ja need on seal tänapäevani .
11008009	Laekas ei olnud muud kui need kaks kivilauda , mis Mooses oli Hoorebil sinna pannud , kui Issand tegi Iisraeli lastega lepingu nende tulles Egiptusemaalt .
11008010	Ja kui preestrid pühamust väljusid , siis sündis , et pilv täitis Issanda koja
11008011	ja preestrid ei võinud jääda teenima pilve pärast : sest Issanda auhiilgus oli täitnud Issanda koja .
11008012	Siis kõneles Saalomon : ' Issand on öelnud , et ta tahab elada pimeduses .
11008013	Mina olen sulle ehitanud valitsuskoja , su igavese eluaseme paiga . '
11008014	Ja kuningas pööras oma palge ja õnnistas kogu Iisraeli kogudust , ja kogu Iisraeli kogudus seisis .
11008015	Ja ta ütles : ' Kiidetud olgu Issand , Iisraeli Jumal , kes oma käega on tõeks teinud , mida ta oma suuga on kõnelnud mu isale Taavetile , öeldes :
11008016	Sellest päevast alates , kui ma tõin oma Iisraeli rahva ära Egiptusest , ei ole ma üheltki Iisraeli suguharult valinud ühtegi linna , kuhu ehitada koda , kus oleks mu nimi ; aga ma valisin Taaveti , et ta valitseks mu Iisraeli rahva üle .
11008017	Mu isal Taavetil oli küll südame peal ehitada koda Issanda , Iisraeli Jumala nimele ,
11008018	aga Issand ütles mu isale Taavetile : Et sul südame peal on ehitada mu nimele koda , siis oled sa hästi teinud , kui see sul südame peal on .
11008019	Ometi ei ehita sina seda koda , vaid su poeg , kes su niudeist välja tuleb , ehitab mu nimele koja .
11008020	Issand on pidanud oma sõna , mis ta kõneles , ja mina olen tõusnud oma isa Taaveti asemele ja istun Iisraeli aujärjel , nõnda nagu Issand on kõnelnud , ja ma olen ehitanud koja Issanda , Iisraeli Jumala nimele .
11008021	Ja ma olen valmistanud paiga laekale , mille sees on Issanda leping , mille ta tegi meie vanematega , kui ta tõi nad ära Egiptusemaalt . '
11008022	Siis astus Saalomon Issanda altari ette kogu Iisraeli koguduse juuresolekul ja sirutas oma käed taeva poole
11008023	ning ütles : ' Issand , Iisraeli Jumal ! Sinu sarnast jumalat ei ole ülal taevas ega all maa peal : sina pead lepingut ja osadust oma sulastega , kes käivad su ees kõigest südamest ,
11008024	sina oled pidanud oma sulasele , mu isale Taavetile , mis sa temale olid lubanud . Jah , mis sa oma suuga oled kõnelnud , selle oled sa oma käega tõeks teinud , nõnda nagu see täna on sündinud .
11008025	Ja nüüd , Issand , Iisraeli Jumal , pea oma sulasele , mu isale Taavetile , mis sa temale tõotasid , öeldes : Ei puudu sul minu palge ees mees , kes istub Iisraeli aujärjel , kui ainult su pojad peavad oma teed , käies mu ees , nõnda nagu sina oled käinud mu ees .
11008026	Ja nüüd , Iisraeli Jumal , saagu ometi tõeks su sõnad , mis sa oled kõnelnud oma sulasele , mu isale Taavetile !
11008027	Aga kas Jumal tõesti peaks elama maa peal ? Vaata , taevas ja taevaste taevas ei mahuta sind , veel vähem siis see koda , mille ma olen ehitanud .
11008028	Aga pöördu oma sulase palve ja ta anumise poole , Issand , mu Jumal , et sa kuuleksid kaebehüüdu ja palvet , mida su sulane täna palvetab sinu ees ,
11008029	et su silmad oleksid lahti ööd ja päevad selle koja kohal , selle paiga kohal , mille kohta sa oled öelnud : Seal peab olema minu nimi ! , et sa kuuleksid palvet , mida su sulane palvetab selle paiga poole !
11008030	Kuule siis oma sulase ja oma Iisraeli rahva anumist , kuidas nad palvetavad selle paiga poole ! Jah , kuule paigast , kus sa elad - taevast ! Ja kui sa kuuled , siis anna andeks !
11008031	Kui keegi oma ligimese vastu pattu teeb ja talle pannakse peale vanne teda vannutades , ja vandeasi tuleb sinu altari ette siia kotta ,
11008032	siis kuule sina taevast ja tee ning mõista õigust oma sulastele : mõista süüdlane süüdi , pane tema teod ta pea peale , õige aga mõista õigeks , anna temale ta õigust mööda !
11008033	Ja kui su Iisraeli rahvas lüüakse maha vaenlase ees , sellepärast et nad sinu vastu on pattu teinud , ent nad pöörduvad tagasi su juurde ja kiidavad sinu nime , palvetavad su poole ja anuvad sind selles kojas ,
11008034	siis kuule sina taevast ja anna andeks oma Iisraeli rahva patt ja too nad tagasi maale , mille sa oled andnud nende vanematele !
11008035	Kui taevas on suletud ja vihma ei ole , sellepärast et nad on sinu vastu pattu teinud , aga nad palvetavad selle paiga poole ja kiidavad sinu nime ja pöörduvad oma patust , sellepärast et sa neid oled alandanud ,
11008036	siis kuule sina taevast ja anna andeks oma sulaste ja oma Iisraeli rahva patt , sest sina õpetad neile head teed , mida nad peavad käima , ja anna vihma oma maale , mille sa oled andnud pärisosaks oma rahvale !
11008037	Kui maale tuleb nälg , kui tuleb katk , kui tulevad viljakõrvetus või - rooste , rohutirtsud ja mardikad , kui vaenlane teda rõhub ta maa väravais , kui tabab mingi nuhtlus või mingi haigus ,
11008038	kui siis iganes palvetatakse või anutakse , olgu ükskõik missuguse inimese või kogu su Iisraeli rahva poolt , kui nad igaüks tunnevad oma südame häda ja sirutavad oma käed selle koja poole ,
11008039	siis kuule sina taevast , oma asupaigast , ja anna andeks ning tee nõnda , et sa annad igaühele tema tegusid mööda , nagu sa tunned tema südant , sest sina üksi tunned kõigi inimlaste südameid ,
11008040	et nad kardaksid sind kõigil neil päevil , mil nad elavad maal , mille sa oled andnud meie vanemaile !
11008041	Aga ka võõramaalast , kes ei ole sinu Iisraeli rahva hulgast , tuleb aga kaugelt maalt sinu nime pärast
11008042	- sest nad kuulevad sinu suurest nimest , sinu vägevast käest ja sinu väljasirutatud käsivarrest - ja ta tuleb ning palvetab selle koja poole ,
11008043	kuule sina taevast , oma asupaigast , ja tee kõike , mille pärast võõras sinu poole hüüab , et kõik maa rahvad õpiksid tundma sinu nime ja kardaksid sind , nõnda nagu su Iisraeli rahvas , ja et nad teaksid , et sinu nimi on pandud kojale , mille ma olen ehitanud !
11008044	Kui su rahvas läheb sõtta oma vaenlase vastu , teekonnale , kuhu sa nad läkitad , ja nad palvetavad Issanda poole selle linna suunas , mille sina oled valinud , ja koja suunas , mille mina olen ehitanud su nimele ,
11008045	siis kuule taevast nende palvet ja anumist ja tee neile õigust !
11008046	Kui nad sinu vastu pattu teevad - sest pole inimest , kes pattu ei tee - ja sina vihastad nende peale ning annad nad vaenlase kätte , nõnda et nad viiakse vangi vaenlase maale , kaugemale või lähemale ,
11008047	aga kui nad siis seda südamesse võtavad maal , kuhu nad on vangi viidud , ja pöörduvad ning anuvad sind oma vangistusemaal , öeldes : Me oleme pattu teinud , oleme eksinud ja saanud süüdlasteks ,
11008048	ja pöörduvad sinu poole kõigest oma südamest ja kõigest oma hingest nende vaenlaste maal , kes on nad vangi viinud , ja paluvad sind oma maa suunas , mille sa oled andnud nende vanematele , linna suunas , mille sina oled valinud , ja koja suunas , mille mina olen ehitanud sinu nimele ,
11008049	siis kuule taevast , oma asupaigast , nende palvet ja anumist , tee neile õigust
11008050	ja anna oma rahvale andeks see , milles nad sinu vastu on pattu teinud , ja kõik nende vastuhakkamised , millega nad sulle on vastu hakanud , ja lase neil leida halastust oma vangiviijate ees , et need halastaksid nende peale !
11008051	Sest nad on sinu rahvas ja sinu pärisosa , kelle sa tõid ära Egiptusest , rauasulatusahjust .
11008052	Olgu su silmad lahti su sulase anumise ja su Iisraeli rahva anumise poole , et sa neid kuuleksid kõiges , mille pärast nad sind hüüavad !
11008053	Sest sina oled nad eraldanud enesele pärisosaks kõigi maa rahvaste hulgast , nõnda nagu sa rääkisid oma sulase Moosese läbi , kui sa tõid meie vanemad ära Egiptusest , oh Issand Jumal ! '
11008054	Ja kui Saalomon oli lõpetanud palvetamise Issanda poole , kõik need palved ja anumised , siis ta tõusis üles Issanda altari eest , kus ta oli põlvitanud , käed sirutatud taeva poole ,
11008055	ja astus ette ning õnnistas kogu Iisraeli kogudust , öeldes valju häälega :
11008056	' Kiidetud olgu Issand , kes on andnud rahu oma Iisraeli rahvale , nõnda nagu ta on öelnud ! Ainsatki sõna ei ole langenud tühja kõigist ta headest sõnadest , mis ta oma sulase Moosese läbi on rääkinud .
11008057	Olgu Issand , meie Jumal , meiega , nõnda nagu ta on olnud meie vanematega ; tema ärgu jätku meid maha ja ärgu loobugu meist ,
11008058	vaid ta pööraku meie südamed enese poole , et käiksime kõigil ta teedel ja peaksime ta käske , määrusi ja seadlusi , nagu ta meie vanemaid on käskinud !
11008059	Ja olgu need minu sõnad , millega ma olen anunud Issanda ees , Issanda , meie Jumala juures päevad ja ööd , et ta teeks õigust oma sulasele ja oma Iisraeli rahvale , nagu iga päev on tarvis ,
11008060	nõnda et kõik maa rahvad saaksid teada , et Issand on Jumal , aga mitte keegi teine !
11008061	Ja teie süda olgu siiras Issanda , meie Jumala vastu , et te käiksite tema määruste järgi ja peaksite tema käske nagu täna ! '
11008062	Siis ohverdas kuningas ja kogu Iisrael koos temaga Issanda ees tapaohvreid .
11008063	Saalomon ohverdas tänuohvriks , mida ta Issandale ohverdas , kakskümmend kaks tuhat veist ning sada kakskümmend tuhat lammast ja kitse . Nõnda pühitsesid kuningas ja kõik Iisraeli lapsed Issanda koja .
11008064	Selsamal päeval pühitses kuningas Issanda koja ees oleva õue keskpaiga , sest ta ohverdas seal põletusohvri ja roaohvri ning tänuohvri rasvu , kuna vaskaltar Issanda ees oli liiga väike , et mahutada põletus - ja roaohvrit ning tänuohvri rasvu .
11008065	Nõnda pidas Saalomon sel ajal Issanda , meie Jumala ees püha , ja kogu Iisrael koos temaga - üks suur kogudus Hamati teelahkmest kuni Egiptuseojani - seitse päeva ja seitse päeva , see on neliteist päeva .
11008066	Kaheksandal päeval saatis ta rahva ära ; nad õnnistasid kuningat ja läksid oma telkide juurde rõõmsatena ja heas meeleolus selle hea pärast , mida Issand oli teinud oma sulasele Taavetile ja oma Iisraeli rahvale .
11009001	Kui Saalomon oli lõpetanud Issanda koja ja kuningakoja ehitamise ja täitnud kõik Saalomoni südamesoovid , mis ta igatses teoks teha ,
11009002	siis ilmutas Issand ennast Saalomonile teist korda , nagu ta oli ennast ilmutanud temale Gibeonis .
11009003	Ja Issand ütles temale : ' Ma olen kuulnud su palvet ja anumist , mis sa oled saatnud minu poole . Ma olen pühitsenud selle koja , mille sa ehitasid , et ma võiksin panna sinna oma nime igaveseks ajaks . Mu silmad ja mu süda on alati seal .
11009004	Kui sa käid minu palge ees , nõnda nagu käis su isa Taavet , tehes vaga ja õiglase südamega kõike , mida ma sind käsin , ja pead mu määrusi ja seadlusi ,
11009005	siis ma kinnitan igaveseks su kuningriigi aujärje Iisraelis , nõnda nagu ma olen rääkinud su isale Taavetile , öeldes : Sul ei puudu mees Iisraeli aujärjel .
11009006	Aga kui te taganete minu järelt , teie ja teie lapsed , ega pea mu käske ja seadlusi , mis ma teile olen andnud , vaid lähete ning teenite teisi jumalaid ja kummardate neid ,
11009007	siis ma hävitan Iisraeli sellelt maalt , mille ma neile olen andnud , ja koja , mille ma olen pühitsenud oma nimele , ma tõukan ära oma palge eest . Ja Iisrael saab kõnekäänuks ja pilkesõnaks kõigi rahvaste keskel .
11009008	Ja kui kõrge see koda ka oli , ometi kohkub igaüks , kes sellest mööda läheb , ja vilistab . Ja kui küsitakse : Mispärast talitas Issand nõnda selle maa ja selle kojaga ? ,
11009009	siis vastatakse : Sellepärast , et nad jätsid maha Issanda , oma Jumala , kes tõi nende vanemad ära Egiptusemaalt , ja haarasid teiste jumalate järele ning kummardasid ja teenisid neid . Sellepärast on Issand lasknud nende peale tulla kogu selle õnnetuse . '
11009010	Möödus kakskümmend aastat , mille jooksul Saalomon ehitas need mõlemad kojad - Issanda koja ja kuningakoja .
11009011	Et Hiiram , Tüürose kuningas , oli Saalomoni toetanud seedri - ja küpressipuude ja kullaga , niipalju kui ta soovis , siis andis kuningas Saalomon Hiiramile kakskümmend linna Galileamaal .
11009012	Aga kui Hiiram tuli Tüürosest vaatama neid linnu , mis Saalomon temale oli andnud , siis ei olnud need tema silmis head ,
11009013	ja ta ütles : ' Mis linnad need on , mis sa mulle oled andnud , mu vend ? ' Seepärast hüütakse neid tänapäevani ' Kabuuli maaks ' .
11009014	Hiiram oli aga kuningale saatnud sada kakskümmend talenti kulda .
11009015	Ja niisugune oli lugu töökohustusega , mille kuningas Saalomon oli peale pannud , et ehitada Issanda koda , oma koda , kindlust , Jeruusalemma müüre , Haasorit , Megiddot ja Geserit :
11009016	vaarao , Egiptuse kuningas , oli tulnud ja vallutanud Geseri , põletanud selle tulega ja tapnud kaananlased , kes linnas elasid , ja oli selle andnud kaasavaraks oma tütrele , Saalomoni naisele .
11009017	Saalomon ehitas siis üles Geseri ja alumise Beet-Hooroni ,
11009018	Baalati ja Taamari maal olevas kõrbes
11009019	ja kõik varustuslinnad , mis Saalomonil olid , ja sõjavankrite linnad ja ratsanike linnad ja muud , mida Saalomon soovis ehitada Jeruusalemmas ja Liibanonil ja kõikjal oma valitsusmaal .
11009020	Kogu selle rahva , kes oli alles jäänud emorlastest , hettidest , perislastest , hiivlastest ja jebuuslastest , need , kes ei olnud Iisraeli laste hulgast ,
11009021	nende järglased , kes pärast neid olid maale alles jäänud , keda Iisraeli lapsed ei olnud suutnud sootuks hävitada , need pani Saalomon teoorjusesse kuni tänapäevani .
11009022	Aga Iisraeli lastest ei teinud Saalomon mitte kedagi orjaks , vaid neist said sõjamehed , tema sulased ja pealikud , tema vankrivõitlejad , sõjavankrite ja ratsanike pealikud .
11009023	Neid asevalitsejate ametimehi , kes olid Saalomoni tööde ülevaatajad , oli viissada viiskümmend ; nemad valitsesid tööd tegeva rahva üle .
11009024	Vaarao tütar tuli siis Taaveti linnast üles oma kotta , mille Saalomon temale oli ehitanud ; sel ajal ehitas ta ka kindluse .
11009025	Ja Saalomon ohverdas kolm korda aastas põletus - ja tänuohvreid altaril , mille ta Issandale oli ehitanud , ja suitsutas altaril , mis oli Issanda ees . Nõnda sai ta koja valmis .
11009026	Kuningas Saalomon ehitas ka laevu Esjon-Geberis , mis on Eeloti lähedal Kõrkjamere rannas Edomimaal .
11009027	Hiiram läkitas aga laevadesse oma sulaseid , laevamehi , kes tundsid merd , koos Saalomoni sulastega .
11009028	Need läksid Oofiri ja võtsid sealt nelisada kakskümmend talenti kulda ning tõid kuningas Saalomonile .
11010001	Kui Seeba kuninganna kuulis Saalomoni kuulsusest Issanda nime tõttu , siis ta tuli teda mõistuküsimustega kimbutama .
11010002	Ta tuli Jeruusalemma väga suure saatjaskonnaga ja kaamelitega , kes kandsid palsameid , väga palju kulda ja kalliskive . Ja kui ta jõudis Saalomoni juurde , siis ta kõneles temaga kõigest , mis tal südame peal oli .
11010003	Aga Saalomon vastas kõigile tema küsimustele ; ükski tema küsimus ei olnud kuningale liiga raske , ta suutis vastata kõigile .
11010004	Kui Seeba kuninganna nägi kõike Saalomoni tarkust , ja koda , mille ta oli ehitanud ,
11010005	rooga ta laual , kuidas ta sulased istusid , tema teenrite teenimist ja nende riietust , tema jooke ja tema põletusohvreid , mis ta ohverdas Issanda kojas , siis ta jäi otse hingetuks .
11010006	Ja ta ütles kuningale : ' See kõne oli tõsi , mis ma oma maal kuulsin sinust ja sinu tarkusest .
11010007	Aga mina ei uskunud neid jutte enne , kui ma tulin ja nägin oma silmaga ; ja vaata , mulle ei olnud räägitud pooltki . Sinul on rohkem tarkust ja vara kui kuulduses , mida ma olin kuulnud .
11010008	Õnnelikud on su mehed , õnnelikud on need su sulased , kes seisavad alati su ees ja kuulevad su tarkust .
11010009	Kiidetud olgu Issand , su Jumal , kellele sa nõnda meeldisid , et ta pani su Iisraeli aujärjele ! Sellepärast et Issand Iisraeli igavesti armastab , on ta sind pannud kuningaks , et sa teeksid , mis on kohus ja õige . '
11010010	Ja ta andis kuningale sada kakskümmend talenti kulda ning väga palju palsameid ja kalliskive ; nii suurt hulka palsameid kui see , mis Seeba kuninganna andis kuningas Saalomonile , ei toodud enam kunagi .
11010011	Ka Hiirami laevad , mis olid toonud kulda Oofirist , tõid Oofirist väga palju almugipuud ja kalliskive .
11010012	Ja kuningas valmistas almugipuust tugiosad Issanda kojale ja kuningakojale , samuti kandleid ja naableid lauljaile ; niisugust almugipuud ei ole toodud ega nähtud enam tänapäevani .
11010013	Ja kuningas Saalomon andis Seeba kuningannale kõike , mida ta soovis ja palus , lisaks sellele , mis temale oli antud kuningas Saalomoni jõu kohaselt ; siis kuninganna pöördus ümber ja läks tagasi oma maale , tema ja ta sulased .
11010014	Ja kulla kaal , mis tuli Saalomoni kätte ühe aasta jooksul , oli kuussada kuuskümmend kuus talenti kulda ,
11010015	lisaks see , mis tuli suurkaupmeestelt ja kaubitsejate tulust , samuti kõigilt Araabia kuningailt ja maa asevalitsejailt .
11010016	Ja kuningas Saalomon valmistas kakssada suurt kilpi taotud kullast , tarvitades kuussada seeklit kulda üheks kilbiks ;
11010017	ja kolmsada väiksemat kilpi taotud kullast , tarvitades kolm miini kulda üheks kilbiks ; ja kuningas pani need Liibanonimetsakotta .
11010018	Ja kuningas valmistas suure elevandiluust aujärje ning kattis selle puhta kullaga .
11010019	Aujärjel oli kuus astet ja aujärje tagakülg oli pealt ümmargune ; kummalgi pool istepaika olid käetoed ja käetugede kõrval seisid kaks lõvi .
11010020	Ja seal seisid kaksteist lõvi kummalgi pool kuuel astmel ; niisugust ei ole valmistatud mitte üheski muus kuningriigis .
11010021	Ja kõik kuningas Saalomoni joogiriistad olid kullast , samuti olid kõik Liibanonimetsakoja riistad puhtast kullast ; hõbedasi ei olnudki , seda ei peetud Saalomoni ajal mikski ,
11010022	sest kuningal olid merel Tarsise laevad koos Hiirami laevadega : igal kolmandal aastal tulid Tarsise laevad ja tõid kulda ja hõbedat , elevandiluud , pärdikuid ja paabulinde .
11010023	Ja kuningas Saalomon sai rikkuse ja tarkuse poolest suurimaks kõigist kuningaist maa peal .
11010024	Ja kogu maailm püüdis näha saada Saalomoni palet , et kuulda tema tarkust , mille Jumal oli pannud tema südamesse .
11010025	Ja nad tõid igaüks oma anni : hõbe - ja kuldriistu , riideid , relvi , palsameid , hobuseid ja muulasid ; nõnda aastast aastasse .
11010026	Ja Saalomon kogus sõjavankreid ja ratsanikke , ja tal oli tuhat nelisada sõjavankrit ja kaksteist tuhat ratsanikku ; need ta paigutas vankrilinnadesse ja kuninga juurde Jeruusalemma .
11010027	Ja kuningas hoolitses , et Jeruusalemmas oli hõbedat nagu kive , ja seedripuid nõnda palju nagu metsviigipuid Madalmaal .
11010028	Saalomoni hobused olid toodud Egiptusest ja Kiliikiast ; kuninga ülesostjad tõid neid Kiliikiast kindla hinna eest .
11010029	Egiptusest toodi vanker kuuesaja hõbeseekli eest ja hobune saja viiekümne eest , ja nõnda toodi neid nende vahendusel kõigile hettide ja süürlaste kuningaile .
11011001	Aga kuningas Saalomon armastas vaarao tütre kõrval paljusid võõramaa naisi - moabe , ammonlasi , edomlasi , siidonlasi ja hette -
11011002	rahvaist , kelle kohta Issand oli öelnud Iisraeli lastele : ' Ärge minge nende sekka ja need ärgu tulgu teie sekka , sest nad pööravad tõesti teie südamed oma jumalate poole ! ' Neisse kiindus Saalomon armastusega .
11011003	Temal oli seitsesada vürstisoost naist ja kolmsada liignaist ; ta naised aga pöörasid tema südame .
11011004	See sündis Saalomoni vanas eas , et ta naised pöörasid tema südame teiste jumalate poole ; ta süda ei olnud siiras Issanda , oma Jumala vastu , nagu oli olnud tema isa Taaveti süda .
11011005	Saalomon käis siis siidonlaste jumalanna Astarte ja ammonlaste jäleduse Milkomi järel .
11011006	Saalomon tegi kurja Issanda silmis ega käinud ustavalt Issanda järel nagu tema isa Taavet .
11011007	Sel ajal ehitas Saalomon ohvrikünka Kemosele , moabide jäledusele , Jeruusalemma ees oleva mäe peale , ja Moolokile , ammonlaste jäledusele .
11011008	Seda tegi ta kõigi oma võõramaalastest naiste heaks , kes suitsutasid ja ohverdasid oma jumalatele .
11011009	Aga Issand vihastas Saalomoni peale , et ta oma südame oli ära pööranud Issandast , Iisraeli Jumalast , kes oli ennast temale kaks korda ilmutanud
11011010	ja oli temale andnud käsu selle asja pärast , et ta ei käiks teiste jumalate järel ; ent tema ei olnud pidanud , mis Issand oli käskinud .
11011011	Ja Issand ütles Saalomonile : ' Sellepärast et sinuga on nõnda sündinud ja et sa ei ole pidanud minu lepingut ja minu seadusi , mis ma sulle andsin , kisun ma tõesti kuningriigi sinult ja annan sinu sulastele .
11011012	Aga su isa Taaveti pärast ei tee ma seda sinu päevil : ma kisun selle ära sinu poja käest .
11011013	Ometi ei kisu ma ära kogu kuningriiki : ühe suguharu ma annan su pojale oma sulase Taaveti pärast ja Jeruusalemma pärast , mille ma olen välja valinud . '
11011014	Ja Issand tõstis Saalomonile vastase , edomlase Hadadi ; too oli Edomi kuningasoost .
11011015	Kui Taavet oli löönud Edomit ja väepealik Joab läks mahalööduid matma ja hävitas Edomis kogu meessoo -
11011016	sest Joab ja kogu Iisrael viibisid seal kuus kuud , kuni ta Edomis oli hävitanud kogu meessoo - ,
11011017	siis põgenes Hadad , tema ja mõned Edomi mehed ta isa sulaste hulgast koos temaga , et minna Egiptusesse ; Hadad oli alles väike poiss .
11011018	Nad läksid Midjanist teele ja tulid Paaranisse ; Paaranist võtsid nad mehi enestega kaasa ja tulid Egiptusesse vaarao , Egiptuse kuninga juurde ; vaarao andis Hadadile koja , lubas temale leiba ja andis temale maad .
11011019	Hadad leidis suurt armu vaarao silmis , kes andis temale naiseks oma naise õe , kuninganna Tahpenesi õe .
11011020	Tahpenesi õde tõi temale ilmale ta poja Genubati ja Tahpenes võõrutas tolle vaarao kojas ; ja Genubat jäi vaarao kotta , vaarao poegade seltsi .
11011021	Kui Hadad Egiptuses kuulis , et Taavet oli läinud magama oma vanemate juurde ja et väepealik Joab oli surnud , siis ütles Hadad vaaraole : ' Lase mind , et võiksin minna oma maale ! '
11011022	Aga vaarao küsis temalt : ' Mis sul minu juures puudub , et sa nüüd tahad minna oma maale ? ' Ja ta vastas : ' Mitte midagi , kuid lase mind siiski minna ! '
11011023	Ja Jumal tõstis temale vastaseks ka Resoni , Eljada poja , kes oli põgenenud oma isanda , Sooba kuninga Hadadeseri juurest .
11011024	Tema kogus enese juurde mehi ja sai röövjõugu pealikuks ; pärast seda kui Taavet neid oli tapnud , läksid nad Damaskusesse , elasid seal ja valitsesid Damaskuses .
11011025	Tema oli Iisraeli vastane kogu Saalomoni eluaja , tehes kurja nagu Hadadki ; ta põlgas Iisraeli ja ta sai Süüria kuningaks .
11011026	Ka Saalomoni sulane Jerobeam , Nebati poeg , efraimlane Seredast , kelle ema oli lesknaine Seruua , tõstis oma käe kuninga vastu .
11011027	Ja see on põhjus , miks ta tõstis oma käe kuninga vastu : Saalomon ehitas kindlust ja sulges läbimurdekoha oma isa Taaveti linnas .
11011028	Jerobeam oli väga tubli mees , ja kui Saalomon nägi , kuidas see noor mees tööd tegi , siis ta pani tema kogu Joosepi soo töökohustuse ülevaatajaks .
11011029	Aga sel ajal sündis , et Jerobeam läks Jeruusalemmast välja ja prohvet , siilolane Ahija , kellel oli uus kuub seljas , juhtus teel temale vastu ; ainult nemad kahekesi olid väljal .
11011030	Siis Ahija haaras kinni sellest uuest kuuest , mis tal seljas oli , ja kiskus selle kaheteistkümneks tükiks
11011031	ning ütles Jerobeamile : ' Võta enesele kümme tükki , sest nõnda ütleb Issand , Iisraeli Jumal : Vaata , ma kisun kuningriigi Saalomoni käest ja annan kümme suguharu sinule .
11011032	Aga üks suguharu jäägu temale mu sulase Taaveti pärast ja Jeruusalemma linna pärast , mille ma olen valinud kõigi Iisraeli suguharude seast ,
11011033	sellepärast et nad jätsid mind maha ja kummardasid siidonlaste jumalannat Astartet , moabide jumalat Kemost ja ammonlaste jumalat Milkomi ega käinud minu teedel , et teha , mis õige on minu silmis minu määruste ja seadluste järgi , nõnda nagu tema isa Taavet .
11011034	Mina aga ei võta tema käest siiski mitte tervet kuningriiki , vaid lasen teda olla vürstiks kogu ta eluaja oma sulase Taaveti pärast , kelle ma valisin , kes pidas mu käske ja määrusi .
11011035	Aga tema poja käest ma võtan kuningriigi ja annan selle sinule - need kümme suguharu .
11011036	Tema pojale ma annan ühe suguharu , et mu sulasel Taavetil võiks alatiselt olla lamp mu palge ees Jeruusalemmas , linnas , mille ma enesele olen valinud , et panna sinna oma nimi .
11011037	Aga sind ma võtan , et sa valitseksid kõige üle , mida su hing himustab : sina saad Iisraeli kuningaks !
11011038	Ja kui sa võtad kuulda kõike , mis ma sind käsin , ja käid minu teedel ning teed , mis minu silmis õige on , pidades mu määrusi ja käske , nõnda nagu mu sulane Taavet tegi , siis ma olen sinuga ja ehitan sulle püsiva koja , nõnda nagu ma ehitasin Taavetile , ja annan Iisraeli sinule .
11011039	Sel põhjusel ma alandan Taaveti sugu , aga mitte alatiseks . '
11011040	Siis püüdis Saalomon Jerobeami surmata ; aga Jerobeam võttis kätte ja põgenes Egiptusesse , Egiptuse kuninga Siisaki juurde ; ja ta jäi Egiptusesse kuni Saalomoni surmani .
11011041	Ja mis veel tuleks öelda Saalomonist ja kõigest , mis ta tegi , ja tema tarkusest , eks sellest ole kirjutatud Saalomoni Tegude raamatus ?
11011042	Ja aega , mis Saalomon Jeruusalemmas valitses kogu Iisraeli üle , oli nelikümmend aastat .
11011043	Siis Saalomon läks magama oma vanemate juurde ja ta maeti oma isa Taaveti linna . Ja tema poeg Rehabeam sai tema asemel kuningaks .
11012001	Ja Rehabeam läks Sekemisse , sest kogu Iisrael oli tulnud Sekemisse teda kuningaks tõstma .
11012002	Seda kuulis Jerobeam , Nebati poeg , sest ta oli alles Egiptuses , kuhu ta oli põgenenud kuningas Saalomoni eest , ja Jerobeam elas Egiptuses .
11012003	Ja nad läkitasid käskjalad ning kutsusid tema ; ja Jerobeam ning kogu Iisraeli kogudus tulid , ja nad rääkisid Rehabeamiga , öeldes :
11012004	' Sinu isa tegi meie ikke raskeks . Aga kergenda nüüd sina oma isa rasket teenistust ja tema ränka iket , mille ta meile on peale pannud , siis me teenime sind ! '
11012005	Aga tema vastas neile : ' Minge veel kolmeks päevaks ära ja tulge siis tagasi mu juurde ! ' Ja rahvas läks .
11012006	Ja kuningas Rehabeam pidas nõu vanematega , kes olid seisnud tema isa Saalomoni teenistuses , kui ta veel elas , öeldes : ' Mis nõu te annate , et sellele rahvale midagi vastata ? '
11012007	Nad vastasid temale , öeldes : ' Kui sa nüüd tahad olla sulaseks sellele rahvale ja teenida neid , vastad neile ja räägid neile häid sõnu , siis jäävad nad sulle igavesti sulasteks . '
11012008	Aga ta hülgas vanemate nõu , mida need temale andsid , ja pidas nõu noorematega , kes olid kasvanud koos temaga ja seisid tema teenistuses .
11012009	Ja ta ütles neile : ' Mis nõu te annate , et saaksime midagi vastata sellele rahvale , kes minuga kõneles , öeldes : Kergenda iket , mille su isa on meile peale pannud ? '
11012010	Ja nooremad , kes olid kasvanud koos temaga , vastasid temale , öeldes : ' Ütle nõnda rahvale , kes sinuga on kõnelnud ja sulle on öelnud : Su isa tegi meie ikke raskeks , aga kergenda sina seda meile - ütle neile nõnda : Minu väike sõrm on jämedam kui mu isa puusad !
11012011	Ja kui nüüd mu isa on teile peale pannud ränga ikke , siis mina annan teie ikkele veel lisa . Kui mu isa karistas teid piitsadega , siis mina karistan teid okaspiitsadega . '
11012012	Ja Jerobeam ja kogu rahvas tulid kolmandal päeval Rehabeami juurde , nagu kuningas oli käskinud , öeldes : ' Tulge kolmandal päeval tagasi mu juurde ! '
11012013	Ja kuningas vastas rahvale karmilt ning hülgas vanemate nõu , mis need olid andnud ,
11012014	ja kõneles neile nooremate nõu järgi , öeldes : ' Mu isa on teie ikke teinud rängaks , aga mina annan teie ikkele veel lisa . Mu isa karistas teid piitsadega , aga mina karistan teid okaspiitsadega . '
11012015	Ja kuningas ei võtnud kuulda rahvast , sest see pööre oli Issandalt , et läheks tõeks tema sõna , mis Issand oli kõnelnud siilolase Ahija läbi Jerobeamile , Nebati pojale .
11012016	Kui kogu Iisrael nägi , et kuningas ei võtnud neid kuulda , siis vastas rahvas kuningale , öeldes nõnda : ' Mis osa on meil Taavetis ? Ei ole meil pärisosa Iisai pojas . Oma telkidesse , Iisrael ! Karjata nüüd omaenese sugu , Taavet ! ' Ja Iisrael läks oma telkidesse .
11012017	Siis Rehabeam valitses nende Iisraeli laste üle , kes elasid Juuda linnades .
11012018	Ja kui kuningas Rehabeam läkitas Adorami , kes oli sunnitöö ülevaataja , siis kogu Iisrael viskas teda kividega , nõnda et ta suri ; kuningas Rehabeam ise astus aga kärmesti vankrisse ja põgenes Jeruusalemma .
11012019	Nõnda on Iisrael Taaveti soost taganenud kuni tänapäevani .
11012020	Ja kui kogu Iisrael kuulis , et Jerobeam oli tagasi tulnud , siis läkitasid nad talle järele ja kutsusid ta koguduse juurde ning tõstsid ta kuningaks kogu Iisraelile ; Taaveti soo järel ei käinud muud kui üksnes Juuda suguharu .
11012021	Ja kui Rehabeam tuli Jeruusalemma , siis ta kogus kokku kogu Juuda soo ja Benjamini suguharu , sada kaheksakümmend tuhat valitud sõjakõlvulist meest , et sõdida Iisraeli soo vastu ja taastada kuningriik Rehabeamile , Saalomoni pojale .
11012022	Aga jumalamehele Semajale tuli Jumala sõna , kes ütles :
11012023	' Räägi Saalomoni poja Rehabeamiga , Juuda kuningaga , ja kogu Juuda ja Benjamini sooga ja ülejäänud rahvaga ning ütle :
11012024	Nõnda ütleb Issand : Te ei tohi minna ega sõdida oma vendade Iisraeli laste vastu ! Igamees mingu tagasi koju , sest see lugu on lastud sündida minu poolt ! ' Ja nad võtsid kuulda Issanda sõna , pöördusid ümber ja läksid , nagu Issand oli käskinud .
11012025	Siis Jerobeam kindlustas Sekemi Efraimi mäestikus ja elas seal ; ja sealt ta läks ning kindlustas Penueli .
11012026	Ja Jerobeam mõtles oma südames : ' Nüüd läheb kuningriik tagasi Taaveti soole .
11012027	Kui see rahvas läheb ohverdama tapaohvreid Issanda kojas Jeruusalemmas , siis pöördub selle rahva süda nende isanda , Juuda kuninga Rehabeami poole ja nad tapavad minu ning pöörduvad Juuda kuninga Rehabeami poole . '
11012028	Ja kuningas pidas nõu , valmistas siis kaks kuldvasikat ning ütles rahvale : ' Saagu teile küllalt Jeruusalemma minekust ! Vaata , Iisrael , siin on sinu jumalad , kes tõid sind ära Egiptusemaalt . '
11012029	Ja ta pani ühe Peetelisse ja teise Daani .
11012030	Sellest aga tuli patt , et rahvas läks neist ühe juurde kuni Daanini .
11012031	Ja Jerobeam ehitas ohvriküngastele kodasid ning seadis preestreid igasugu rahvast , kes ei olnud leviidid .
11012032	Ja ta seadis kaheksanda kuu viieteistkümnendale päevale samasuguse püha , nagu oli Juudamaal , ja läks ise üles altarile ; nõnda tegi ta Peetelis , et ohverdada vasikaile , mis ta oli teinud . Ja ta seadis Peetelis preestrid ohvriküngaste tarvis , mis ta oli teinud .
11012033	Ta tõusis altarile , mille ta Peetelis oli teinud , kaheksanda kuu viieteistkümnendal päeval , selles kuus , mille ta ise oli määranud ja seadnud pühaks Iisraeli lastele ; ta tõusis altarile suitsutama .
11013001	Ja vaata , Issanda käsul tuli üks jumalamees Juudast Peetelisse , siis kui Jerobeam seisis altari juures , et suitsutada .
11013002	Ta hüüdis Issanda käsul altari poole ja ütles : ' Altar , altar ! Nõnda ütleb Issand : Vaata , Taaveti soole sünnib poeg , Joosija nimi , ja tema tapab su peal ohvriküngaste preestrid , kes suitsutavad su peal , ja su peal põletatakse inimluid ! '
11013003	Ja ta andis sel päeval tunnustähe , öeldes : ' See on tunnustäheks , et Issand on kõnelnud : Vaata , altar lõhkeb ja tuhk , mis selle peal on , pillutatakse laiali . '
11013004	Kui kuningas kuulis jumalamehe sõnu , mis too hüüdis Peeteli altari poole , siis sirutas Jerobeam altari juurest oma käe välja ja hüüdis : ' Võtke ta kinni ! ' Aga käsi , mille ta sirutas tema poole , kuivetus ja ta ei suutnud seda tagasi tõmmata .
11013005	Ja altar lõhkes ning tuhk pillutati altarilt , nagu oli tunnustäht , mille jumalamees oli andnud Issanda käsul .
11013006	Siis kuningas hakkas kõnelema ja ütles jumalamehele : ' Leevenda ometi Issanda , oma Jumala palet ja palveta minu eest , et ma saaksin käe tagasi ! ' Ja jumalamees leevendas Issanda palge ning kuningas sai oma käe tagasi ja see oli nagu ennegi .
11013007	Ja kuningas ütles jumalamehele : ' Tule koos minuga koju ja võta kehakinnitust , siis ma annan sulle ühe kingituse ! '
11013008	Aga jumalamees vastas kuningale : ' Kui sa annaksid mulle ka poole oma kojast , ei tuleks ma sinuga kaasa ; siin paigas ei söö ma leiba ega joo vett .
11013009	Sest nõnda on mind kästud Issanda sõnaga , kes ütleb : Ära söö leiba ja ära joo vett , ja ära mine tagasi sedasama teed , mida sa tulid ! '
11013010	Ja ta läks teist teed ega läinud tagasi seda teed , mida mööda ta oli Peetelisse tulnud .
11013011	Aga Peetelis elas keegi vana prohvet ; tema pojad tulid ja jutustasid temale kõigist tegudest , mis jumalamees sel päeval Peetelis oli teinud , ja sõnadest , mis ta kuningale oli öelnud . Kui nad olid jutustanud oma isale ,
11013012	siis küsis nende isa neilt : ' Missugust teed ta läks ? ' Ja ta pojad olid näinud teed , mida mööda läks jumalamees , kes oli tulnud Juudamaalt .
11013013	Siis ta ütles oma poegadele : ' Saduldage mulle eesel ! ' Nad saduldasid temale eesli ja ta istus selle selga ,
11013014	läks jumalamehele järele ning leidis tolle istumas tamme all ; ta küsis temalt : ' Kas sina oled see jumalamees , kes tuli Juudamaalt ? ' Ja ta vastas : ' Olen . '
11013015	Siis ta ütles temale : ' Tule koos minuga koju ja võta leiba ! '
11013016	Aga ta vastas : ' Ma ei või sinuga tagasi minna ega sinuga kaasa tulla ; samuti ei söö ma leiba ega joo vett siin paigas koos sinuga .
11013017	Sest mulle on öeldud Issanda sõna läbi : Sa ei tohi seal leiba süüa ega vett juua ; sa ei tohi tulla tagasi sedasama teed , mida sa läksid ! '
11013018	Aga ta ütles temale : ' Ka mina olen prohvet nagu sinagi , ja ingel kõneles mulle Issanda sõna läbi , öeldes : Vii ta enesega oma koju , et ta saaks leiba süüa ja vett juua ! ' Aga seda ta valetas temale .
11013019	Siis läks jumalamees koos temaga tagasi ning sõi ta kojas leiba ja jõi vett .
11013020	Aga kui nad lauas istusid , tuli Issanda sõna prohvetile , kes oli ta tagasi toonud ,
11013021	ja ta hüüdis jumalamehele , kes oli tulnud Juudast , öeldes : ' Nõnda ütleb Issand : Sellepärast et sa oled vastu pannud Issanda suule ega ole pidanud käsku , mis Issand , su Jumal , sulle andis ,
11013022	vaid oled tagasi tulnud ja söönud leiba ja joonud vett paigas , mille kohta ma sulle ütlesin , et ära söö leiba ja ära joo vett , muidu ei saa su laip su vanemate hauda . '
11013023	Pärast seda kui ta oli söönud leiba , ja pärast seda kui ta oli joonud , saduldati temale eesel , prohveti oma , kes oli ta tagasi toonud .
11013024	Ja kui ta läks , siis juhtus temale tee peal vastu lõvi ja see surmas tema ; ta laip oli paisatud teele ja eesel seisis selle kõrval , ka lõvi seisis laiba kõrval .
11013025	Ja vaata , mehed läksid mööda ja nägid teele paisatud laipa ja lõvi seisvat laiba kõrval . Nad tulid ja jutustasid sellest linnas , kus vana prohvet elas .
11013026	Kui prohvet , kes oli ta teelt tagasi toonud , kuulis seda , siis ta ütles : ' See on see jumalamees , kes pani vastu Issanda sõnale . Sellepärast andis Issand tema lõvi küüsi , ja see on tema maha murdnud ning surmanud , nagu oli Issanda sõna , mis ta oli temale öelnud . '
11013027	Ja ta rääkis oma poegadega , öeldes : ' Saduldage mulle eesel ! ' Ja nad saduldasid .
11013028	Siis ta läks ning leidis tema laiba teele paisatuna , laiba kõrval aga seisid eesel ja lõvi ; lõvi ei olnud laipa söönud ega eeslit maha murdnud .
11013029	Prohvet tõstis siis jumalamehe laiba üles , pani selle eesli selga ja viis tagasi ; ja vana prohvet tuli linna leinakaebust tegema ja teda matma .
11013030	Ta pani tema laiba oma hauda ja nad tegid temale leinakaebust : ' Oh häda , mu vend ! '
11013031	Ja pärast seda kui ta oli tema matnud , rääkis ta oma poegadega , öeldes : ' Kui mina suren , siis matke mind hauda , kuhu jumalamees on maetud ; pange minu luud tema luude kõrvale !
11013032	Sest see asi sünnib tõesti , mis ta Issanda käsul hüüdis Peetelis oleva altari ja kõigi Samaaria linnades olevate ohvrikünkakodade vastu . '
11013033	Pärast seda lugu ei pöördunud Jerobeam ometi mitte oma kurjalt teelt , vaid seadis jälle ohvriküngaste preestreid igasugu rahvast ; kes aga soovis , selle käe ta täitis ja see sai ohvrikünka preestriks .
11013034	Ja see asi sai patuks Jerobeami soole , põhjuseks seda hukata ja maa pealt hävitada .
11014001	Sel ajal haigestus Abija , Jerobeami poeg .
11014002	Ja Jerobeam ütles oma naisele : ' Võta nüüd kätte ja moonda ennast , nõnda et ei tunta , et sa oled Jerobeami naine , ja mine Siilosse ! Vaata , seal on prohvet Ahija , kes rääkis minust , et ma saan selle rahva kuningaks .
11014003	Võta kaasa kümme leiba , korpe ja kruus mett ning mine tema juurde ; küllap ta kuulutab sulle , mis poissi ootab ! '
11014004	Ja Jerobeami naine tegi nõnda , võttis kätte ja läks Siilosse ning tuli Ahija kotta ; aga Ahija ei näinud enam , sest vanaduse tõttu olid ta silmad tuhmunud .
11014005	Kuid Issand oli Ahijale öelnud : ' Vaata , Jerobeami naine tuleb sinult küsima oma poja kohta , sest too on haige . Ütle temale nõnda ja nõnda ! Kui ta tuleb , siis on ta ennast tundmatuks teinud . '
11014006	Kui siis Ahija kuulis jalgade kobinat , kui naine uksest sisse astus , ütles ta : ' Tule sisse , Jerobeami naine ! Miks sa ennast tundmatuks teed ? Mind on läkitatud su juurde kõva sõnaga .
11014007	Mine ütle Jerobeamile : Nõnda ütleb Issand , Iisraeli Jumal : Sellepärast et ma rahva hulgast olen sind ülendanud ja pannud vürstiks oma Iisraeli rahvale
11014008	ning olen kiskunud kuningriigi Taaveti soo käest ja andnud sinule - sina aga ei ole olnud nagu mu sulane Taavet , kes pidas mu käske ja kes käis mu järel kõigest oma südamest , tehes ainult seda , mis õige oli minu silmis ,
11014009	vaid sa oled teinud rohkem kurja kui kõik , kes enne sind on olnud , ja sa oled läinud ning valmistanud enesele teisi jumalaid ja valatud kujusid , et mind vihastada , ja oled mind heitnud oma selja taha ,
11014010	sellepärast , vaata , saadan mina Jerobeami soole õnnetuse ja hävitan Jerobeamilt meesolendid , niihästi orjad kui vabad Iisraelis , ja ma pühin Jerobeami soo järelt , otsekui pühitakse sõnnikut , kuni see lõpeb .
11014011	Kes Jerobeami omadest surevad linnas , neid söövad koerad , ja kes surevad väljal , neid söövad taeva linnud . Sest Issand on rääkinud .
11014012	Sina aga tõuse , mine oma kotta ! Niipea kui su jalg jõuab linna , sureb laps .
11014013	Kogu Iisrael leinab teda ja nad matavad ta , sest Jerobeami omadest saab üksnes tema hauda , sellepärast et Jerobeami soos leidub ainult temas midagi head Issanda , Iisraeli Jumala ees .
11014014	Aga Issand tõstab enesele Iisraeli kuninga , kes hävitab Jerobeami soo . See on see päev , ja mis nüüd veel ?
11014015	Issand lööb Iisraeli , nõnda et see kõigub nagu pilliroog vees , ja kitkub Iisraeli sellelt healt maalt , mille ta on andnud nende vanemaile , ja pillutab nad teisele poole Frati jõge , sellepärast et nad on teinud endile viljakustulbad Issanda vihastamiseks .
11014016	Ja ta annab Iisraeli ära Jerobeami pattude pärast , mis ta on teinud ja millega ta on saatnud Iisraeli pattu tegema . '
11014017	Siis Jerobeami naine tõusis üles ja läks ning tuli Tirsasse ; aga kui ta jõudis koja läveni , siis suri poiss .
11014018	Ta maeti , ja kogu Iisrael tegi tema pärast leinakaebust Issanda sõna järgi , nagu ta oli rääkinud oma sulase , prohvet Ahija läbi .
11014019	Ja mis veel tuleks öelda Jerobeamist , kuidas ta sõdis ja kuidas ta valitses , vaata , sellest on kirjutatud Iisraeli kuningate Ajaraamatus .
11014020	Ja aega , mis Jerobeam valitses , oli kakskümmend kaks aastat ; siis ta läks magama oma vanemate juurde ja tema poeg Naadab sai tema asemel kuningaks .
11014021	Aga Rehabeam , Saalomoni poeg , valitses Juudas : Rehabeam oli kuningaks saades nelikümmend üks aastat vana ja ta valitses seitseteist aastat Jeruusalemmas , linnas , mille Issand oli valinud kõigist Iisraeli suguharudest , et sinna panna oma nimi ; ta ema oli ammonlanna Naama .
11014022	Ja Juuda tegi kurja Issanda silmis ; nad vihastasid teda oma pattudega , mida nad tegid rohkem , kui nende vanemad olid teinud .
11014023	Nad tegid endile ka ohvrikünkaid , sambaid ja viljakustulpi igale kõrgemale künkale ja iga halja puu alla .
11014024	Ja maal oli ka pühamu pordumehi . Nad tegid järele kõigi nende rahvaste jäledusi , keda Issand oli ära ajanud Iisraeli laste eest .
11014025	Aga kuningas Rehabeami viiendal aastal tuli Egiptuse kuningas Siisak Jeruusalemma vastu
11014026	ja võttis ära Issanda koja varandused ja kuningakoja varandused ; ta võttis kõik ära . Ta võttis ära ka kõik kuldkilbid , mis Saalomon oli teinud .
11014027	Siis tegi kuningas Rehabeam nende asemele vaskkilbid ja andis need ihukaitsepealikute hooleks , kes valvasid kuningakoja ust .
11014028	Ja iga kord , kui kuningas läks Issanda kotta , kandsid ihukaitsjad neid ja viisid need siis jälle tagasi ihukaitse ruumi .
11014029	Ja mis veel tuleks öelda Rehabeamist ja kõigest , mis ta tegi , eks sellest ole kirjutatud Juuda kuningate Ajaraamatus ?
11014030	Rehabeami ja Jerobeami vahel oli kogu aeg sõda .
11014031	Siis Rehabeam läks magama oma vanemate juurde ja ta maeti oma vanemate juurde Taaveti linna ; ta ema oli ammonlanna Naama . Ja tema poeg Abijam sai tema asemel kuningaks .
11015001	Ja kuningas Jerobeami , Nebati poja kaheksateistkümnendal aastal sai Juuda kuningaks Abijam .
11015002	Tema valitses Jeruusalemmas kolm aastat ; ta ema nimi oli Maaka , Abisalomi tütar .
11015003	Tema käis kõigis oma isa pattudes , mis too enne teda oli teinud ; tema süda ei olnud siiras Issanda , oma Jumala vastu , nagu oli olnud ta isa Taaveti süda .
11015004	Aga Taaveti pärast andis Issand , tema Jumal , temale Jeruusalemmas lambi , tõstes ta järglaseks tema poja ja jättes Jeruusalemma püsima ,
11015005	sest Taavet oli teinud , mis õige oli Issanda silmis , ega olnud kogu oma eluaja lahkunud kõigest sellest , mis ta temale oli käskinud , välja arvatud hett Uurija lugu .
11015006	Rehabeami ja Jerobeami vaheline sõda kestis ka veel kogu ta eluaja .
11015007	Ja mis veel tuleks öelda Abijamist ja kõigest , mis ta tegi , eks sellest ole kirjutatud Juuda kuningate Ajaraamatus ? Abijami ja Jerobeami vahel oli sõda .
11015008	Ja Abijam läks magama oma vanemate juurde ja ta maeti Taaveti linna . Ja tema poeg Aasa sai tema asemel kuningaks .
11015009	Iisraeli kuninga Jerobeami kahekümnendal aastal sai Juuda kuningaks Aasa .
11015010	Tema valitses Jeruusalemmas nelikümmend üks aastat ; ta vanaema nimi oli Maaka , Abisalomi tütar .
11015011	Aasa tegi , mis õige oli Issanda silmis , nõnda nagu ta isa Taavet ,
11015012	ja ta kaotas maalt pühamu pordumehed ning kõrvaldas kõik ebajumalad , mis ta vanemad olid teinud .
11015013	Tema kõrvaldas ka oma vanaema Maaka kui valitsejanna , sellepärast et too oli teinud Aðera häbikuju ; Aasa hävitas tema häbikuju ja põletas selle Kidroni orus .
11015014	Aga ohvrikünkaid ei kaotatud ; ometi oli Aasa süda siiras Issanda vastu kogu ta eluaja .
11015015	Ja ta viis Issanda kotta , mis ta isa oli pühitsenud ja mis ta ise pühitses : hõbeda , kulla ja riistad .
11015016	Aga Aasa ja Iisraeli kuninga Baesa vahel oli sõda kogu nende eluaja .
11015017	Iisraeli kuningas Baesa tuli Juuda vastu ja kindlustas Raama , et Juuda kuningal Aasal ei oleks välja - ega sissepääsu .
11015018	Siis võttis Aasa kõik hõbeda ja kulla , mis oli järele jäänud Issanda koja varanduste hulgast ja kuningakoja varanduste hulgast , ja andis selle oma sulaste kätte ; ja kuningas Aasa läkitas need Ben-Hadadi juurde , kes oli Hesjoni poja Tabrimmoni poeg , Süüria kuningas , kes elas Damaskuses , öeldes :
11015019	' Minu ja sinu vahel olgu leping , nagu oli minu isa ja sinu isa vahel ! Vaata , ma läkitan sulle anniks hõbedat ja kulda . Mine , tühista oma leping Iisraeli kuninga Baesaga , et ta läheks ära minu kallalt ! '
11015020	Ja Ben-Hadad kuulas kuningas Aasat ning läkitas oma sõjaväepealikud Iisraeli linnade vastu ja vallutas Ijjoni , Daani ja Aabel-Beet-Maaka ja kogu Kinneroti koos kogu Naftalimaaga .
11015021	Kui Baesa seda kuulis , siis ta loobus Raamat kindlustamast ja jäi Tirsasse .
11015022	Aga kuningas Aasa kutsus kokku kogu Juuda , kedagi ei vabastatud , ja nad viisid Raamast ära kivid ja puud , millega Baesa seda oli kindlustanud ; ja kuningas Aasa kindlustas nendega Benjamini Geba ja Mispa .
11015023	Ja kõigest , mis veel tuleks öelda Aasast , kõigist ta vägitegudest ja kõigest , mis ta tegi , ja linnadest , mis ta ehitas , eks sellest ole kirjutatud Juuda kuningate Ajaraamatus ? Aga oma vanas eas ta põdes jalgu .
11015024	Siis Aasa läks magama oma vanemate juurde ja ta maeti oma vanemate juurde ta isa Taaveti linna . Ja tema poeg Joosafat sai tema asemel kuningaks .
11015025	Ja Naadab , Jerobeami poeg , sai Iisraeli kuningaks Juuda kuninga Aasa teisel aastal ; tema valitses Iisraeli üle kaks aastat .
11015026	Tema tegi kurja Issanda silmis ja käis oma isa teedel ning tema patus , millega ta Iisraeli oli saatnud pattu tegema .
11015027	Aga Baesa , Ahija poeg , Issaskari soost , pidas vandenõu tema vastu ja Baesa tappis ta Gibbetoni juures , mis oli vilistite päralt , sest Naadab ja kogu Iisrael piirasid Gibbetoni .
11015028	Baesa surmas tema Juuda kuninga Aasa kolmandal aastal ja sai ise tema asemel kuningaks .
11015029	Ja kui ta oli kuningaks saanud , siis ta lõi maha kogu Jerobeami soo , ta ei jätnud Jerobeamile ühtegi hingelist , kuni ta oli tema hävitanud Issanda sõna kohaselt , mis too oli rääkinud oma sulase , siilolase Ahija läbi
11015030	Jerobeami pattude pärast , mis ta oli teinud ja millega ta Iisraeli oli saatnud pattu tegema , sügava haavamise pärast , millega ta oli haavanud Issandat , Iisraeli Jumalat .
11015031	Ja mis veel tuleks öelda Naadabist ja kõigest , mis ta tegi , eks sellest ole kirjutatud Iisraeli kuningate Ajaraamatus ?
11015032	Aasa ja Iisraeli kuninga Baesa vahel oli sõda kogu nende eluaja .
11015033	Juuda kuninga Aasa kolmandal aastal sai Ahija poeg Baesa Tirsas kuningaks kogu Iisraeli üle ja ta valitses kakskümmend neli aastat .
11015034	Tema tegi kurja Issanda silmis ja käis Jerobeami teedel ning tema patus , millega ta Iisraeli oli saatnud pattu tegema .
11016001	Ja Jehule , Hanani pojale , tuli Baesa kohta Issanda sõna , kes ütles :
11016002	' Hoolimata sellest , et ma sind olen põrmust üles tõstnud ja pannud vürstiks oma Iisraeli rahvale , käid sina Jerobeami teed ja saadad mu Iisraeli rahva pattu tegema , nõnda et nad vihastavad mind oma pattudega ,
11016003	vaata , sellepärast ma siis pühin ära Baesa ja tema soo . Ja ma talitan sinu sooga nõnda nagu Nebati poja Jerobeami sooga .
11016004	Kes Baesa omadest sureb linnas , selle söövad koerad , ja kes tal sureb väljal , selle söövad taeva linnud . '
11016005	Ja mis veel tuleks öelda Baesast ja mis ta tegi ja tema vägitegudest , eks sellest ole kirjutatud Iisraeli kuningate Ajaraamatus ?
11016006	Ja Baesa läks magama oma vanemate juurde ja ta maeti Tirsasse ; ja tema poeg Eela sai tema asemel kuningaks .
11016007	Issanda sõna oli ju tulnud prohvet Jehu , Hanani poja läbi Baesa ja tema soo kohta kõige selle kurja pärast , mis ta oli teinud Issanda silmis , vihastades teda oma kätetööga ja saades nõnda Jerobeami soo sarnaseks , ja sellepärast et ta selle oli surmanud .
11016008	Juuda kuninga Aasa kahekümne kuuendal aastal sai Baesa poeg Eela Tirsas kaheks aastaks Iisraeli kuningaks .
11016009	Aga tema sulane Simri , kes oli poole sõjavankrite hulga pealik , pidas vandenõu tema vastu . Ja kord , kui Eela oli enese joobnuks joonud Tirsas Arsa kojas - Arsa oli Tirsas kojaülemaks - ,
11016010	tuli Simri ja lõi tema maha ning tappis tema Juuda kuninga Aasa kahekümne seitsmendal aastal ; ja ta sai tema asemel kuningaks .
11016011	Ja kui ta oli saanud kuningaks ja istus oma aujärjel , siis ta lõi maha kogu Baesa soo ega jätnud temale alles ainsatki meesolendit , ei sugulast ega sõpra .
11016012	Nõnda hävitas Simri kogu Baesa soo Issanda sõna kohaselt , mis Issand oli rääkinud Baesa vastu prohvet Jehu läbi
11016013	kõigi Baesa pattude pärast ja tema poja Eela pattude pärast , mis nad olid teinud ja millega nad Iisraeli olid saatnud pattu tegema , vihastades Issandat , Iisraeli Jumalat , oma ebajumalatega .
11016014	Ja mis veel tuleks öelda Eelast ja kõigest , mis ta tegi , eks sellest ole kirjutatud Iisraeli kuningate Ajaraamatus ?
11016015	Juuda kuninga Aasa kahekümne seitsmendal aastal valitses Simri Tirsas seitse päeva ; rahvas oli aga leeris Gibbetoni all , mis vilistitele kuulus .
11016016	Kui leeris olev rahvas kuulis öeldavat : ' Simri on pidanud vandenõu ja on ka kuninga maha löönud ' , siis tõstis kogu Iisrael selsamal päeval leeris kuningaks Omri , Iisraeli väepealiku .
11016017	Siis Omri läks Gibbetonist ära ja koos temaga kogu Iisrael , ja nad piirasid Tirsat .
11016018	Ja kui Simri nägi , et linn oli vallutatud , siis ta läks kuningakoja torni , põletas tulega enese pealt kuningakoja ja suri
11016019	oma pattude pärast , mis ta oli teinud , tehes kurja Issanda silmis , käies Jerobeami teel ja tema patus , mis too oli teinud , saates Iisraeli pattu tegema .
11016020	Ja mis veel tuleks öelda Simrist ja tema vandenõust , mida ta pidas , eks sellest ole kirjutatud Iisraeli kuningate Ajaraamatus ?
11016021	Siis Iisraeli rahvas jagunes pooleks ; pool rahvast käis Giinati poja Tibni järel , et tõsta teda kuningaks , ja pool Omri järel .
11016022	Aga see rahvas , kes käis Omri järel , sai võimust rahva üle , kes käis Giinati poja Tibni järel . Tibni suri ja Omri sai kuningaks .
11016023	Juuda kuninga Aasa kolmekümne esimesel aastal sai Omri kaheteistkümneks aastaks Iisraeli kuningaks ; Tirsas valitses ta kuus aastat .
11016024	Ta ostis Semerilt kahe hõbetalendi eest Samaaria mäe ; ta ehitas mäe peale linna ja nimetas linna , mille ta oli ehitanud , Samaariaks , mäe omaniku Semeri nime järgi .
11016025	Aga Omri tegi kurja Issanda silmis ; ta tegi rohkem kurja kui kõik need , kes enne teda olid olnud .
11016026	Ta käis kõigil Nebati poja Jerobeami teedel ja tema pattudes , millega too oli saatnud Iisraeli pattu tegema , vihastama Issandat , Iisraeli Jumalat , oma ebajumalatega .
11016027	Ja mis veel tuleks öelda Omrist , mis ta tegi , ja tema vägitegudest , mis ta korda saatis , eks sellest ole kirjutatud Iisraeli kuningate Ajaraamatus ?
11016028	Ja Omri läks magama oma vanemate juurde ja ta maeti Samaariasse . Ja tema poeg Ahab sai tema asemel kuningaks .
11016029	Ahab , Omri poeg , sai Iisraeli kuningaks Juuda kuninga Aasa kolmekümne kaheksandal aastal ; ja Ahab , Omri poeg , valitses Samaarias Iisraeli üle kakskümmend kaks aastat .
11016030	Aga Ahab , Omri poeg , tegi kurja Issanda silmis , rohkem kui kõik need , kes enne teda olid olnud .
11016031	Kas sellest veel vähe oli , et ta käis Nebati poja Jerobeami pattudes ? Ta võttis naiseks Iisebeli , siidonlaste kuninga Etbaali tütre , ja läks ning teenis Baali ja kummardas teda .
11016032	Ja ta püstitas Baalile altari Baali kotta , mille ta Samaariasse oli ehitanud .
11016033	Ja Ahab valmistas Aðera kuju . Ahab tegi Issanda , Iisraeli Jumala vihastamiseks veel rohkem kui kõik Iisraeli kuningad , kes enne teda olid olnud .
11016034	Tema päevil ehitas peetellane Hiiel üles Jeeriko ; ta rajas selle oma esmasündinu Abirami hinnaga ja ta pani sellele väravad ette oma noorima poja Seguubi hinnaga Issanda sõna kohaselt , mis ta oli öelnud Joosua , Nuuni poja läbi .
11017001	Tisbelane Eelija , Gileadi Tisbest , ütles Ahabile : ' Nii tõesti kui elab Issand , Iisraeli Jumal , kelle ees ma seisan : neil aastail ei ole kastet ega vihma muidu kui minu sõna peale ! '
11017002	Ja temale tuli Issanda sõna , kes ütles :
11017003	' Mine siit ära ja pöördu ida poole ning ole varjul Kriti jõe ääres , mis on ida pool Jordanit !
11017004	Jõest saad sa juua , ja ma olen käskinud kaarnaid seal sind toita . '
11017005	Ja ta läks ning tegi Issanda sõna järgi : ta läks ja elas Kriti jõe ääres , mis on ida pool Jordanit .
11017006	Ja hommikuti tõid kaarnad temale leiba ja liha , samuti õhtuti leiba ja liha , ja ta jõi jõest .
11017007	Aga mõne aja pärast juhtus , et jõgi kuivas , sest maal ei olnud vihma .
11017008	Ja temale tuli Issanda sõna , kes ütles :
11017009	' Võta kätte , mine Sareptasse , mis kuulub Siidonile , ja ela seal ! Vaata , ma olen käskinud ühte lesknaist seal sind toita . '
11017010	Ja ta võttis kätte ning läks Sareptasse . Ja kui ta jõudis linna värava juurde , vaata , siis oli seal üks lesknaine puid korjamas . Ja ta hüüdis teda ning ütles : ' Too mulle ometi pisut vett mõne nõuga , et saaksin juua ! '
11017011	Ja kui naine läks vett tooma , siis ta hüüdis temale järele ning ütles : ' Too mulle ka paluke leiba ! '
11017012	Aga naine vastas : ' Nii tõesti kui Issand , su Jumal , elab , ei ole mul kakukestki , vaid ainult peotäis jahu vakas ja pisut õli kruusis . Vaata , ma olen korjanud paar puutükki , ja ma lähen ning valmistan midagi enesele ja oma pojale , et saaksime veel süüa , enne kui sureme . '
11017013	Siis ütles Eelija temale : ' Ära karda ! Mine tee , nagu sa oled öelnud ! Aga esmalt valmista sellest mulle pisike kook ja too see minule ! Pärast valmista enesele ja oma pojale !
11017014	Sest nõnda ütleb Issand , Iisraeli Jumal : Jahu ei lõpe vakast ja õli ei vähene kruusist kuni päevani , mil Issand annab maale vihma . '
11017015	Ja naine läks ning tegi Eelija sõna järgi . Ja temal , samuti Eelijal ja naise perel oli süüa kauaks ajaks :
11017016	jahu ei lõppenud vakast ja õli ei vähenenud kruusist Issanda sõna peale , nagu ta Eelija läbi oli öelnud .
11017017	Ja pärast seda lugu sündis , et naise , kojaemanda poeg jäi haigeks ; ja tema haigus oli väga raske , nõnda et temasse ei jäänud enam hingeõhkugi .
11017018	Siis ütles naine Eelijale : ' Mis on mul sinuga tegemist , jumalamees ? Sa tulid minu juurde mu süütegu meelde tuletama ja mu poega surma saatma . '
11017019	Aga ta vastas temale : ' Anna mulle oma poeg ! ' Ja ta võttis selle tema sülest ja viis ülakambrisse , kus ta elas , ja pani oma voodisse .
11017020	Siis ta hüüdis Issanda poole ning ütles : ' Issand , mu Jumal , kas sa oled tõesti lesele , kelle juures ma võõraks olen , teinud seda paha , et oled surmanud tema poja ? '
11017021	Seejärel ta sirutas ennast poisi üle kolm korda ja hüüdis Issanda poole ning ütles : ' Issand , mu Jumal , lase ometi selle poisi hing tulla temasse tagasi ! '
11017022	Ja Issand kuulis Eelija häält ning poisi hing tuli temasse tagasi ja ta virgus ellu .
11017023	Ja Eelija võttis poisi ning tõi ülakambrist alla kotta ja andis tema ta emale ; ja Eelija ütles : ' Vaata , su poeg elab ! '
11017024	Siis naine ütles Eelijale : ' Nüüd ma tean , et sa oled jumalamees ja et Issanda sõna sinu suus on tõde . '
11018001	Ja hulga aja pärast , kolmandal aastal , tuli Eelijale Issanda sõna , kes ütles : ' Mine näita ennast Ahabile , siis ma annan maale vihma ! '
11018002	Ja Eelija läks ennast Ahabile näitama . Samaarias oli aga suur nälg
11018003	ja Ahab kutsus Obadja , kes oli kojaülem . Obadja kartis väga Issandat ,
11018004	ja kui Iisebel hävitas Issanda prohveteid , siis oli Obadja võtnud sada prohvetit ja peitnud need viiekümne kaupa koobastesse ning toitnud neid leiva ja veega .
11018005	Ja Ahab ütles Obadjale : ' Käi maa läbi , kõik veeallikad ja kõik jõed ! Vahest leiame rohtu , et saame elus hoida hobused ja muulad ega peaks hävitama karju ? '
11018006	Ja nad jaotasid isekeskis läbikäidava maa : Ahab läks omaette ühte teed ja Obadja läks omaette teist teed .
11018007	Kui nüüd Obadja oli teel , vaata , siis tuli Eelija temale vastu . Teda ära tundes heitis ta silmili maha ja küsis : ' Kas see oled sina , mu isand Eelija ? '
11018008	Ja ta vastas temale : ' Olen . Mine ütle oma isandale : Vaata , Eelija on siin ! '
11018009	Aga tema ütles : ' Mis pattu ma olen teinud , et sa tahad oma sulase anda Ahabi kätte , selleks et ta mu surmaks ?
11018010	Nii tõesti kui Issand , sinu Jumal , elab , ei ole rahvast ega kuningriiki , kuhu mu isand ei ole läkitanud sind otsima ; ja kui nad ütlesid : Teda ei ole siin , siis ta laskis seda kuningriiki või rahvast vanduda , et sind ei ole leitud .
11018011	Ja nüüd sa ütled : Mine ütle oma isandale : Vaata , Eelija on siin !
11018012	Kui ma lähen sinu juurest ära ja Issanda Vaim viib su sinna , kuhu ma ei tea , mina aga tulen Ahabile teatama ja tema ei leia sind , siis ta tapab mu . Ometi kardab su sulane Issandat oma noorpõlvest peale .
11018013	Kas mu isandale pole jutustatud , mis ma tegin , kui Iisebel tappis Issanda prohveteid ? Ma peitsin siis Issanda prohvetitest sada meest viiekümne kaupa koobastesse ning toitsin neid leiva ja veega .
11018014	Ja nüüd ütled sina : Mine ütle oma isandale : Vaata , Eelija on siin ! Ta ju tapab mu ! '
11018015	Aga Eelija ütles : ' Nii tõesti kui elab vägede Issand , kelle ees ma seisan , täna näitan ma ennast temale ! '
11018016	Siis läks Obadja Ahabile vastu ja jutustas temale sellest . Ahab läks siis Eelijale vastu .
11018017	Ja kui Ahab nägi Eelijat , siis küsis Ahab temalt : ' Kas sina oled see , kes saadab Iisraeli õnnetusse ? '
11018018	Ja ta vastas : ' Mina ei saada Iisraeli õnnetusse , küll aga sina ja su isa sugu , sest te jätate maha Issanda käsud ja sina käid baalide järel !
11018019	Aga nüüd läkita käsk , et minu juurde Karmeli mäele kogutaks kogu Iisrael ja need nelisada viiskümmend Baali prohvetit ja nelisada Aðera prohvetit , kes söövad Iisebeli lauas ! '
11018020	Ja Ahab läkitas käsu kõigile Iisraeli lastele ning kogus prohvetid Karmeli mäele .
11018021	Nüüd astus Eelija kogu rahva ette ja ütles : ' Kui kaua te lonkate kahe karguga ? Kui Issand on Jumal , siis käige tema järel ; aga kui Baal on see , siis käige tema järel ! ' Aga rahvas ei vastanud temale sõnagi .
11018022	Siis Eelija ütles rahvale : ' Mina olen ainus järelejäänud Issanda prohvet , aga Baali prohveteid on nelisada viiskümmend meest .
11018023	Antagu meile kaks härjavärssi : valigu nemad enestele üks härjavärss , raiugu tükkideks ja pangu puude peale , aga nad ärgu süüdaku tuld ; mina valmistan teise härjavärsi ja panen puude peale , ja minagi ei süüta tuld .
11018024	Siis hüüdke teie oma jumala nime ja mina hüüan Issanda nime ! See jumal , kes siis vastab tulega , on Jumal ! ' Ja kogu rahvas kostis ning ütles : ' See kõne on hea ! '
11018025	Ja Eelija ütles Baali prohvetitele : ' Valige enestele üks härjavärss ja valmistage see esimesena , sest teid on rohkem ! Hüüdke siis oma jumala nime , aga ärge süüdake tuld ! '
11018026	Ja nad võtsid härjavärsi , kelle ta neile andis , ning valmistasid selle . Siis hüüdsid nad Baali nime hommikust lõunani , öeldes : ' Baal , vasta meile ! ' Aga ei häält ega vastust . Ja nad karglesid ümber altari , mille nad olid teinud .
11018027	Aga lõunaajal Eelija pilkas neid ning ütles : ' Hüüdke valjema häälega , sest ta on ju jumal ! Vahest on ta mõtteis , on läinud kõrvale või viibib teekonnal ? Vahest ta magab ? Aga küllap ta ärkab ! '
11018028	Siis nad hüüdsid valjema häälega ja täkkisid end mõõkadega ja piikidega oma viisi järgi , kuni neil veri hakkas voolama .
11018029	Ja kui lõunaaeg oli möödunud , siis nad märatsesid kuni roaohvri toomise ajani ; aga ei häält , ei vastust ega tähelepanu .
11018030	Siis ütles Eelija kogu rahvale : ' Astuge minu juurde ! ' Ja kogu rahvas astus tema juurde . Siis parandas ta Issanda altari , mis oli maha kistud .
11018031	Ja Eelija võttis kaksteist kivi , vastavalt Jaakobi laste suguharude arvule , kellele oli tulnud Issanda sõna ja kellele oli öeldud : ' Su nimi olgu Iisrael ! '
11018032	Ja ta ehitas kividest altari Issanda nimele ja tegi altari ümber kraavi , mis mahutas külimitu seemet .
11018033	Siis ta ladus puud ja raius härjavärsi tükkideks ning pani puude peale
11018034	ja ütles : ' Täitke neli kruusi veega ja valage põletusohvri ja puude peale ! ' Siis ta ütles : ' Tehke seda teist korda ! ' Ja nad tegid teist korda . Siis ta ütles : ' Tehke kolmandat korda ! ' Ja nad tegid kolmandat korda .
11018035	Vesi aga voolas ümber altari ja kraavgi täitus veega .
11018036	Ja kui siis roaohvrit pidi ohverdatama , astus prohvet Eelija ette ja ütles : ' Issand ! Aabrahami , Iisaki ja Iisraeli Jumal ! Saagu täna teatavaks , et sina oled Jumal Iisraelis ja mina olen sinu sulane ja et mina olen kõike seda teinud sinu sõna peale !
11018037	Vasta mulle , Issand ! Vasta mulle , et see rahvas saaks teada , et sina , Issand , oled Jumal ja et sina pöörad tagasi nende südamed ! '
11018038	Siis Issanda tuli langes alla ja sõi ära põletusohvri , puud , kivid ja põrmu ning lakkus ära vee , mis oli kraavis .
11018039	Kui kogu rahvas seda nägi , siis heitsid nad silmili maha ja ütlesid : ' Issand on Jumal ! Issand on Jumal ! '
11018040	Aga Eelija ütles neile : ' Võtke kinni Baali prohvetid , et ükski neist ei pääseks ! ' Ja rahvas võttis nad kinni . Ja Eelija viis nad alla Kiisoni jõe äärde ning tappis nad seal .
11018041	Ja Eelija ütles Ahabile : ' Mine üles , söö ja joo , sest vihma kohin kostab ! '
11018042	Ja Ahab läks sööma ja jooma . Aga Eelija läks üles Karmeli tippu , kummardas maha ja pani näo põlvede vahele .
11018043	Siis ta ütles oma teenrile : ' Mine nüüd ja vaata mere poole ! ' Ja see läks ja vaatas , kuid ütles : ' Ei ole midagi . ' Tema aga ütles : ' Mine tagasi ! ' Nõnda seitse korda .
11018044	Aga seitsmendal korral ütles teener : ' Vaata , pisike pilv nagu mehe kämmal tõuseb merest . ' Siis ütles Eelija : ' Mine ütle Ahabile : Rakenda hobused ette ja mine , et sadu ei peaks sind kinni ! '
11018045	Ja vahepeal tumenes taevas pilvedest ja tuulest ning tuli suur sadu . Ahab aga sõitis ja läks Jisreeli .
11018046	Ja Issanda käsi tuli Eelija peale : ta pani enesele vöö vööle ja jooksis Ahabile ette Jisreeli teelahkmeni .
11019001	Ja Ahab jutustas Iisebelile kõik , mis Eelija oli teinud ja kuidas ta oli mõõgaga tapnud kõik prohvetid .
11019002	Siis läkitas Iisebel käskjala Eelijale ütlema : ' Jumalad tehku minuga ükskõik mida , kui ma homme sel ajal ei tee sinu hingega , nagu sündis kõigi nende hingedega ! '
11019003	Kui Eelija seda nägi , siis ta võttis kätte ja läks ära oma hinge pärast . Ta jõudis Beer-Sebasse , mis kuulub Juudale , ja jättis oma poisi sinna .
11019004	Ta ise aga käis kõrbes ühe päevateekonna ja tuli ning istus ühe leetpõõsa alla ; siis soovis ta oma hinges , et ta võiks surra , ja ütles : ' Küllalt ! Nüüd , Issand , võta mu hing , sest ma pole parem kui mu vanemad ! '
11019005	Ja ta heitis maha ning jäi magama leetpõõsa alla . Aga vaata , üks ingel puudutas teda ja ütles temale : ' Tõuse üles , söö ! '
11019006	Ja kui ta vaatas , ennäe , siis oli ta peatsis üks kuumadel kividel küpsetatud kook ja kruus vett . Ta sõi ja jõi ning heitis jälle magama .
11019007	Aga Issanda ingel tuli veel teist korda ja puudutas teda ning ütles : ' Tõuse üles , söö , sest sul on veel pikk tee ees ! '
11019008	Siis ta tõusis , sõi ja jõi ning käis selle söömise rammuga nelikümmend päeva ja nelikümmend ööd kuni Jumala mäeni , Hoorebini .
11019009	Seal läks ta ühte koopasse ja ööbis seal . Ja vaata , temale tuli Issanda sõna , kes küsis temalt : ' Mis sa siin teed , Eelija ? '
11019010	Ja ta vastas : ' Ma olen tõsiselt ägestunud Issanda , vägede Jumala pärast , sest Iisraeli lapsed on hüljanud sinu lepingu , nad on kiskunud maha sinu altarid ja on mõõgaga tapnud sinu prohvetid . Mina üksi olen üle jäänud ja nad püüavad võtta mu hinge . '
11019011	Siis ta ütles : ' Mine välja ja seisa mäe peal Issanda ees ! ' Ja vaata , Issand läks mööda , ja tugev ning võimas tuul , mis lõhestas mägesid ja purustas kaljusid , käis Issanda ees . Aga Issandat ei olnud tuules . Ja tuule järel tuli maavärisemine , aga Issandat ei olnud maavärisemises .
11019012	Ja maavärisemise järel tuli tuli , aga Issandat ei olnud tules . Ja tule järel tuli vaikne , tasane sahin .
11019013	Kui Eelija seda kuulis , siis ta kattis oma näo kuuega ja läks välja ning seisis koopasuus . Ja vaata , temale kostis üks hääl , kes küsis : ' Mis sa siin teed , Eelija ? '
11019014	Ta vastas : ' Ma olen tõsiselt ägestunud Issanda , vägede Jumala pärast , sest Iisraeli lapsed on hüljanud sinu lepingu , nad on kiskunud maha sinu altarid ja on mõõgaga tapnud sinu prohvetid . Mina üksi olen üle jäänud ja nad püüavad võtta mu hinge . '
11019015	Ja Issand ütles temale : ' Mine tagasi oma tuldud teed Damaskuse kõrbe ! Mine ja võia Hasael Süüria kuningaks !
11019016	Jehu , Nimsi poeg , aga võia Iisraeli kuningaks ja Eliisa , Saafati poeg Aabel-Meholast , võia enda asemel prohvetiks !
11019017	Ja olgu nõnda : kes pääseb Hasaeli mõõga eest , selle surmab Jehu , ja kes pääseb Jehu mõõga eest , selle surmab Eliisa !
11019018	Aga ma jätan Iisraelis üle seitse tuhat : kõik põlved , mis ei ole nõtkunud Baali ees , ja kõik suud , mis ei ole teda suudelnud . '
11019019	Siis ta läks sealt ära ja leidis Eliisa , Saafati poja , kes oli kündmas ; ta ees käis kaksteist härjapaari ja ta ise oli kaheteistkümnendaga . Kui Eelija temast mööda läks , siis ta heitis oma kuue tema peale .
11019020	Ja Eliisa jättis veised ja jooksis Eelijale järele ning ütles : ' Lase mind ometi oma isale ja emale suud anda , siis ma käin su järel ! ' Ta vastas temale : ' Mine , aga tule tagasi , sest ära unusta , mis ma sulle olen teinud ! '
11019021	Ja ta läks tema juurest tagasi , võttis veistepaari ning tappis need ; veiste iketega keetis ta liha ning andis rahvale , ja nad sõid . Siis ta tõusis ja käis Eelija järel ning teenis teda .
11020001	Ben-Hadad , Süüria kuningas , kogus kokku kogu oma sõjaväe . Temaga oli kaasas kolmkümmend kaks kuningat ning hobuseid ja sõjavankreid . Ta läks ja piiras Samaariat ning sõdis selle vastu .
11020002	Ta läkitas käskjalad linna Iisraeli kuninga Ahabi juurde
11020003	ja käskis temale öelda : ' Nõnda ütleb Ben-Hadad : Sinu hõbe ja kuld on minu , ja sinu ilusamad naised ja lapsed - ka need on minu ! '
11020004	Ja Iisraeli kuningas kostis ning ütles : ' Nõnda nagu sa ütled , mu isand kuningas . Mina ise ja kõik , mis mul on , on sinu ! '
11020005	Aga käskjalad tulid taas ja ütlesid : ' Nõnda kõneleb Ben-Hadad ja ütleb : Mina olen ju läkitanud sinule ütlema , et sa pead mulle andma oma hõbeda ja kulla , naised ja lapsed .
11020006	Tõesti , homme sel ajal läkitan ma oma sulased sinu juurde ja nad otsivad läbi su koja ja su sulaste kojad ; ja kõik , mis sinu silmis on väärtuslik , võtavad nad enestega kaasa ja toovad ära . '
11020007	Siis Iisraeli kuningas kutsus kõik maa vanemad ja ütles : ' Teadke nüüd ja nähke , et ta püüab kurja teha ! Sest ta läkitab minu juurde mu naiste ja laste pärast , ja mu hõbeda ja kulla pärast , ning ma ei keela seda temale . '
11020008	Kõik vanemad ja kogu rahvas ütlesid temale : ' Ära kuula ja ära ole nõus ! '
11020009	Siis ta ütles Ben-Hadadi käskjalgadele : ' Öelge mu isandale kuningale : Kõik , mille pärast sa esmalt läkitasid oma sulase juurde , ma teen ; aga seda asja ei või ma teha . ' Ja käskjalad läksid ning viisid sõna tagasi .
11020010	Siis Ben-Hadad läkitas ta juurde ja ütles : ' Jumalad tehku minuga ükskõik mida , kui Samaaria põrmust peaks jätkuma peotäieks kogu rahvale , kes mu kannul käib ! '
11020011	Aga Iisraeli kuningas vastas ja ütles : ' Öelge : Vöö köitja ärgu kiidelgu nõnda nagu lahtipäästja ! '
11020012	Kui Ben-Hadad kuulis seda sõna , olles lehtmajades kuningate seltsis joomas , ütles ta oma sulastele : ' Valmistuge ! ' Ja nad valmistusid rünnakuks linna vastu .
11020013	Ja vaata , üks prohvet astus Iisraeli kuninga Ahabi juurde ja ütles : ' Nõnda ütleb Issand : Kas sa näed kogu seda suurt rahvahulka ? Vaata , mina annan selle täna sinu kätte , et sa teaksid , et mina olen Issand ! '
11020014	Aga Ahab küsis : ' Kelle abiga ? ' Ja tema vastas : ' Nõnda ütleb Issand : Asevalitsejate noorte meeste abiga . ' Ja Ahab küsis : ' Kes peab taplust alustama ? ' Ja tema vastas : ' Sina . '
11020015	Siis ta luges ära asevalitsejate noored mehed , ja neid oli kakssada kolmkümmend kaks ; ja nende järel luges ta ära kogu rahva , kõik Iisraeli lapsed : neid oli seitse tuhat .
11020016	Ja nad läksid välja lõunaajal , kui Ben-Hadad oli lehtmajades enese joobnuks joonud , tema ja need kolmkümmend kaks kuningat , kes olid temale appi tulnud .
11020017	Asevalitsejate noored mehed läksid välja esimestena . Ben-Hadad oli läkitanud maad kuulama ja temale teatati ning öeldi : ' Samaariast tuleb mehi ! '
11020018	Aga tema ütles : ' Kui nad tulevad rahuga , siis võtke nad elusalt kinni ; tulevad nad aga sõjaga , siis võtke nad samuti elusalt kinni ! '
11020019	Aga need , kes tulid linnast välja , asevalitsejate noored mehed , ja sõjavägi , kes käis nende järel ,
11020020	lõid igamees maha oma vastase ja süürlased põgenesid ning Iisrael ajas neid taga . Aga Ben-Hadad , Süüria kuningas , pääses hobuse seljas koos ratsanikega .
11020021	Siis Iisraeli kuningas läks välja ja lõi maha hobused ja sõjavankrid ning valmistas süürlastele suure kaotuse .
11020022	Ja prohvet astus Iisraeli kuninga juurde ning ütles temale : ' Mine , kinnita ennast , pane tähele ja vaata , mis sul tuleks teha , sest aasta pärast tuleb Süüria kuningas su vastu ! '
11020023	Aga Süüria kuningale ütlesid tema sulased : ' Nende jumalad on mägede jumalad , sellepärast olid nad meist vägevamad ; aga tapelgem nendega lagendikul , siis me võidame nad kindlasti !
11020024	Ja tee nõnda : kõrvalda kuningad , igamees oma kohalt , ja pane nende asemele asevalitsejad !
11020025	Sina aga vali enesele sõjavägi , niisama suur kui see , mille sa kaotasid , ja hobuseid niisama palju , kui oli hobuseid , ja vankreid niisama palju , kui oli vankreid , siis me tapleme nendega lagendikul ja võidame nad kindlasti ! ' Ja ta kuulas nende häält ning tegi nõnda .
11020026	Ja aasta pärast luges Ben-Hadad süürlased üle ning läks Afekisse sõdima Iisraeli vastu .
11020027	Ka Iisraeli lapsed loeti üle ja varustati , ja nad läksid neile vastu ; Iisraeli lapsed lõid leeri üles nende ette , nagu kaks väikest kitsekarja , kuna süürlased täitsid maa .
11020028	Taas astus ette jumalamees ja rääkis Iisraeli kuningaga , öeldes : ' Nõnda ütleb Issand : Kuna süürlased on öelnud , et Issand on mägede Jumal ega ole orgude Jumal , siis ma annan selle suure rahvahulga sinu kätte , et te mõistaksite , et mina olen Issand ! '
11020029	Ja nad olid vastakuti leeris seitse päeva . Aga seitsmendal päeval läks tapluseks ja Iisraeli lapsed lõid süürlastest maha sada tuhat jalameest ühelainsal päeval .
11020030	Ülejäänud põgenesid Afeki linna , aga müür langes kahekümne seitsme tuhande ülejäänud mehe peale . Ja jõudnud linna , põgenes ka Ben-Hadad kambrist kambrisse .
11020031	Siis ütlesid ta sulased temale : ' Vaata ometi , me oleme kuulnud , et Iisraeli soo kuningad on armulikud kuningad : pangem siis endile kotiriided ümber niuete ja nöörid ümber pea ja mingem välja Iisraeli kuninga juurde ; vahest ta jätab su hinge elama ? '
11020032	Ja nad vöötasid oma niuded kotiriidega ja panid nöörid ümber pea ja tulid Iisraeli kuninga juurde ning ütlesid : ' Sinu sulane Ben-Hadad ütleb : Jäta siiski mu hing elama ! ' Ja ta vastas : ' Kas ta elab veel ? Ta on mu vend ! '
11020033	Mehed nägid selles head märki ja tõttasid pidama seda tema poolt kindlaks ning ütlesid : ' Ben-Hadad on su vend ! ' Ja tema ütles : ' Minge ja tooge ta ! ' Siis tuli Ben-Hadad välja tema juurde ja ta laskis tal astuda vankrisse .
11020034	Ja Ben-Hadad ütles temale : ' Linnad , mis mu isa võttis ära sinu isalt , annan ma tagasi . Korralda enesele kaubatänavad Damaskuses , nagu mu isa korraldas Samaarias ! ' Ja Ahab vastas : ' Sel tingimusel ma lasen sinu vabaks . ' Ja ta tegi temaga lepingu ning laskis tal minna .
11020035	Siis ütles keegi prohveti jüngritest Issanda käsul oma sõbrale : ' Löö mind ometi ! ' Aga mees keeldus teda löömast .
11020036	Siis ta ütles temale : ' Sellepärast et sa ei ole võtnud kuulda Issanda häält , vaata , siis murrab lõvi sind maha , kui sa minu juurest ära lähed . ' Ja kui too tema juurest ära läks , siis juhtus lõvi temale vastu ja murdis ta maha .
11020037	Siis ta leidis teise mehe ja ütles : ' Löö mind ometi ! ' Ja mees lõi kõvasti ning haavas teda .
11020038	Siis läks prohvet ja seisis kuninga teel , olles ennast moondanud silmile pandud sidemega .
11020039	Ja kui kuningas mööda läks , siis ta kisendas kuningale ning ütles : ' Sinu sulane läks sõtta , ja vaata , üks mees tuli sealt ja tõi teise mehe mu juurde ning ütles : Valva seda meest ! Kui ta kaob , siis jääb sinu hing tema hinge asemele või sa pead vaagima talendi hõbedat !
11020040	Aga su sulasel oli tegemist siin ja seal , ja siis ei olnud enam seda meest . ' Iisraeli kuningas ütles temale : ' Samasugune on kohtuotsus sinu kohta . Sa ise oled selle määranud . '
11020041	Seejärel kõrvaldas ta kähku sideme silmilt ja Iisraeli kuningas nägi , et ta oli prohvetite hulgast .
11020042	Ja ta ütles kuningale : ' Nõnda ütleb Issand : Et sa lasksid käest ära minu poolt vande alla pandud mehe , siis peab sinu hing olema tema asemel ja sinu rahvas tema rahva asemel . '
11020043	Siis Iisraeli kuningas läks koju , tusane ja raevutsev , ja tuli Samaariasse .
11021001	Pärast neid sündmusi juhtus järgmine lugu : jisreellasel Naabotil oli viinamägi , mis asus Jisreelis Samaaria kuninga Ahabi palee kõrval .
11021002	Ja Ahab rääkis Naabotiga , öeldes : ' Anna oma viinamägi mulle rohuaiaks , sest see on mu kojale nii lähedal ; mina annan sulle selle asemele parema viinamäe , või kui sa tahad , siis ma annan sulle selle hinna rahas . '
11021003	Aga Naabot vastas Ahabile : ' Issand hoidku mind selle eest , et annaksin sulle oma vanemate pärisosa ! '
11021004	Ja Ahab tuli oma kotta , tusane ja raevutsev vastuse pärast , mille jisreellane Naabot oli temale andnud , öeldes : ' Ma ei anna sulle oma vanemate pärisosa ! ' Ja ta heitis voodisse , pööras oma näo ära ega söönud leiba .
11021005	Siis tuli ta naine Iisebel tema juurde ja küsis temalt : ' Mispärast on su vaim nii vaevatud , et sa leibagi ei söö ? '
11021006	Ahab vastas temale : ' Sellepärast et ma rääkisin jisreellase Naabotiga ja ütlesin temale : Anna mulle oma viinamägi raha eest , või kui sulle meeldib , siis ma annan sulle selle asemele teise viinamäe ! Aga tema vastas : Ma ei anna sulle oma viinamäge ! '
11021007	Siis ta naine Iisebel ütles temale : ' Vist ikka sina valitsed praegu Iisraeli üle ? Tõuse üles , võta leiba ja su süda olgu rõõmus ! Mina ise annan sulle jisreellase Naaboti viinamäe . '
11021008	Ja ta kirjutas Ahabi nimel kirjad , sulges need tema pitseriga ja läkitas kirjad vanemaile ja suurnikele , kes elasid Naabotiga ühes linnas .
11021009	Ja kirjades oli ta kirjutanud ning öelnud : ' Kuulutage välja paast ja pange Naabot istuma rahva hulgas esikohale !
11021010	Pange siis kaks kõlvatut meest istuma temaga vastamisi ja need tunnistagu ning öelgu : Sina oled teotanud Jumalat ja kuningat ! Siis viige ta välja ja visake kividega surnuks ! '
11021011	Ja tema linna mehed , vanemad ja suurnikud , kes elasid ta linnas , tegid , nagu Iisebel neile oli sõna saatnud , nagu oli kirjutatud kirjades , mis ta neile oli läkitanud .
11021012	Nad kuulutasid välja paastu ja panid Naaboti istuma rahva hulgas esikohale .
11021013	Ja kaks kõlvatut meest tulid ning istusid temaga vastamisi ; ja need kõlvatud mehed tunnistasid rahva ees Naaboti vastu , öeldes : ' Naabot on teotanud Jumalat ja kuningat . ' Siis viidi ta linnast välja ja visati kividega surnuks .
11021014	Ja nad läkitasid Iisebelile ütlema : ' Naabot on kividega surnuks visatud . '
11021015	Kui Iisebel kuulis , et Naabot oli kividega surnuks visatud , siis ütles Iisebel Ahabile : ' Tõuse üles , võta enesele jisreellase Naaboti viinamägi , mida ta ei tahtnud sulle anda raha eest , sest Naabot ei ole enam elus , vaid on surnud ! '
11021016	Kui Ahab kuulis , et Naabot oli surnud , siis tõusis ta üles , et minna jisreellase Naaboti viinamäele seda enesele võtma .
11021017	Aga tisbelasele Eelijale tuli Issanda sõna , kes ütles :
11021018	' Võta kätte , mine vastu Iisraeli kuningale Ahabile , kes on Samaarias ! Vaata , ta on Naaboti viinamäel , kuhu ta läks , et võtta seda enesele .
11021019	Räägi temaga ja ütle : Nõnda ütleb Issand : Kas oled tapnud ja omastanud ? Siis räägi temaga ja ütle : Nõnda ütleb Issand : Samas paigas , kus koerad lakkusid Naaboti verd , lakuvad koerad ka su enese verd ! '
11021020	Ja Ahab küsis Eelijalt : ' Kas nüüd leidsid mind , mu vaenlane ? ' Ja ta vastas : ' Leidsin . Sellepärast et sa oled ennast müünud tegema , mis Issanda silmis on kuri .
11021021	Vaata , ma lasen sulle tulla õnnetuse ja ma pühin sind ära , ma hävitan Ahabilt meesolendid , niihästi orjad kui vabad Iisraelis .
11021022	Ja ma talitan sinu sooga nagu Nebati poja Jerobeami sooga ja nagu Ahija poja Baesa sooga , meelepaha pärast , mida sa mulle oled valmistanud , ja et sa oled saatnud Iisraeli pattu tegema .
11021023	Aga Issand rääkis ka Iisebeli kohta , öeldes : Koerad söövad Iisebeli Jisreeli põllul .
11021024	Kes Ahabi omadest sureb linnas , selle söövad koerad , ja kes sureb väljal , selle söövad taeva linnud . '
11021025	Tõesti , ei ole olnud Ahabi sarnast , kes enese müüs tegema , mis Issanda silmis on kuri , sellepärast et ta naine Iisebel teda kihutas .
11021026	Ta talitas väga põlastusväärselt , käies ebajumalate järel , nagu olid teinud emorlased , keda Issand oli ära ajanud Iisraeli laste eest .
11021027	Aga kui Ahab kuulis neid sõnu , siis ta käristas oma riided lõhki , pani kotiriide ümber ihu ja paastus ; ja ta magas kotiriides ning käis tasahilju .
11021028	Ja tisbelasele Eelijale tuli Issanda sõna , kes ütles :
11021029	' Kas oled näinud , kuidas Ahab on ennast alandanud minu ees ? Sellepärast et ta on ennast alandanud minu ees , ei saada ma temale õnnetust tema päevil ; ma saadan tema soole õnnetuse ta poja päevil . '
11022001	Kolm aastat elati nõnda , et Süüria ja Iisraeli vahel ei olnud sõda .
11022002	Aga kolmandal aastal läks Juuda kuningas Joosafat Iisraeli kuninga juurde .
11022003	Ja Iisraeli kuningas ütles oma sulastele : ' Te ju teate , et Gileadi Raamot on meie oma , aga meie ei tee midagi , et võtta see ära Süüria kuninga käest ! '
11022004	Ja ta küsis Joosafatilt : ' Kas tuled koos minuga sõtta Gileadi Raamoti pärast ? ' Ja Joosafat vastas Iisraeli kuningale : ' Nagu sina , nõnda mina , nagu sinu rahvas , nõnda minu rahvas , nagu sinu hobused , nõnda minu hobused . '
11022005	Aga Joosafat ütles Iisraeli kuningale : ' Küsi ometi enne Issanda sõna ! '
11022006	Siis Iisraeli kuningas kogus kokku prohvetid , ligi nelisada meest , ja küsis neilt : ' Kas ma võin minna sõdima Gileadi Raamoti vastu või pean loobuma ? ' Ja nad vastasid : ' Mine , ja Issand annab selle kuninga kätte ! '
11022007	Aga Joosafat küsis : ' Kas ei ole siin veel mõnda Issanda prohvetit , et saaksime temalt küsida ? '
11022008	Ja Iisraeli kuningas vastas Joosafatile : ' On küll veel üks mees , kellelt saaks küsida Issanda nõu . Aga mina vihkan teda , sest ta ei kuuluta mulle head , küll aga halba . See on Miika , Jimla poeg . ' Aga Joosafat ütles : ' Kuningas ärgu rääkigu nõnda ! '
11022009	Siis Iisraeli kuningas kutsus ühe hoovkondlase ja ütles : ' Kähku siia Miika , Jimla poeg ! '
11022010	Iisraeli kuningas ja Juuda kuningas Joosafat istusid kumbki oma aujärjel , mantlid seljas , rehepeksu väljakul Samaaria värava suus , ja kõik prohvetid kuulutasid nende ees .
11022011	Sidkija , Kenaana poeg , oli teinud enesele raudsarved ja ütles : ' Nõnda ütleb Issand : Nendega pead sa puskima süürlasi , kuni nad on hävitatud ! '
11022012	Ja kõik prohvetid kuulutasid sedasama ning ütlesid : ' Mine Gileadi Raamotisse ja see õnnestub sul , sest Issand annab selle kuninga kätte ! '
11022013	Ja käskjalg , kes oli läinud Miikat kutsuma , rääkis temaga ning ütles : ' Vaata ometi , prohvetite sõnad on nagu ühest suust kuningale head ; olgu siis sinugi sõnad nagu ühel nende hulgast ja räägi head ! '
11022014	Aga Miika vastas : ' Nii tõesti kui Issand elab , mina räägin , mis Issand mulle ütleb . '
11022015	Ja kui ta tuli kuninga juurde , siis ütles kuningas temale : ' Miika ! Kas me võime minna sõdima Gileadi vastu või peame loobuma ? ' Ja ta vastas temale : ' Mine , ja see õnnestub sul , sest Issand annab selle kuninga kätte ! '
11022016	Aga kuningas ütles temale : ' Mitu korda ma pean sind vannutama , et sa ei räägiks mulle muud kui ainult tõtt Issanda nimel ? '
11022017	Siis ta ütles : ' Ma nägin kogu Iisraeli hajali olevat mägedel nagu lambad , kellel ei ole karjast . Ja Issand ütles : Neil pole isandaid . Igaüks pöördugu rahuga koju ! '
11022018	Siis ütles Iisraeli kuningas Joosafatile : ' Eks ma öelnud sulle , et ta ei kuuluta mulle head , küll aga halba ! '
11022019	Aga Miika ütles : ' Seepärast kuule Issanda sõna ! Ma nägin Issandat istuvat oma aujärjel ja kogu taeva sõjaväe seisvat ta juures temast paremal ja vasakul pool .
11022020	Ja Issand ütles : Kes tahaks ahvatleda Ahabit , et ta läheks ja langeks Gileadi Raamotis ? Siis rääkis üks nii ja teine rääkis naa .
11022021	Aga üks vaim tuli ja seisis Issanda ees ning ütles : Mina ahvatlen teda ! Ja Issand küsis temalt : Kuidas ?
11022022	Ja ta vastas : Ma lähen ja olen valevaim kõigi ta prohvetite suus . Siis ütles Issand : Sina oled ahvatleja ja küllap sa suudad . Mine ja tee nõnda !
11022023	Ja nüüd , vaata , Issand on pannud valevaimu kõigi nende sinu prohvetite suhu ja Issand on kuulutanud sulle halba . '
11022024	Siis astus ligi Sidkija , Kenaana poeg , ja lõi Miikat põse pihta ning küsis : ' Missugust teed on Issanda Vaim minust läinud sinusse rääkima ? '
11022025	Ja Miika vastas : ' Vaata , sa näed seda päeval , kui sa pead minema kambrist kambrisse , et ennast peita ! '
11022026	Siis ütles Iisraeli kuningas : ' Võta Miika ja vii ta tagasi linnapealik Aamoni ja kuningapoeg Joase juurde
11022027	ning ütle : Nõnda ütleb kuningas : Pange ta vangikotta ja toitke teda hädapäraselt leiva ja veega , kuni ma rahuga tagasi tulen ! '
11022028	Aga Miika ütles : ' Kui sa tõesti rahuga tagasi tuled , siis ei ole Issand minu läbi rääkinud . ' Ja ta ütles veel : ' Kuulge , kõik rahvad ! '
11022029	Ja Iisraeli kuningas ja Juuda kuningas Joosafat läksid üles Gileadi Raamotisse .
11022030	Ja Iisraeli kuningas ütles Joosafatile : ' Mina panen sõtta minnes teised riided selga , aga sina kanna oma riideid ! ' Ja Iisraeli kuningas pani teised riided selga ning läks sõtta .
11022031	Aga Süüria kuningas oli andnud käsu sõjavankrite pealikuile , neid oli tal kolmkümmend kaks , ja oli öelnud : ' Ärge tapelge mitte ühegi muu , vähema või suurema vastu kui üksnes Iisraeli kuninga vastu ! '
11022032	Kui siis sõjavankrite pealikud nägid Joosafatti , ütlesid nad : ' See on kindlasti Iisraeli kuningas . ' Ja nad pöördusid tema vastu sõdima . Siis Joosafat hakkas kisendama .
11022033	Kui sõjavankrite pealikud nägid , et see ei olnudki Iisraeli kuningas , siis nad pöördusid tagasi tema järelt .
11022034	Aga keegi mees , kes oli huupi oma ammu vinna tõmmanud , tabas Iisraeli kuningat rihmade ja soomustuse vahele . Siis kuningas ütles oma sõjavankri juhile : ' Pööra ümber ja vii mind võitlusest välja , sest ma olen haavatud ! '
11022035	Kuid taplus ägenes sel päeval üha ja kuningas pidi jääma vankrisse süürlaste vastu , aga õhtul ta suri ; ja haavast oli veri voolanud vankri põhja .
11022036	Päikeseloojakul käis hädakisa läbi leeri . Öeldi : ' Iga mees oma linna ! Iga mees oma maale ! '
11022037	Nõnda suri kuningas ja viidi Samaariasse ; ja kuningas maeti Samaariasse .
11022038	Ja kui vankrit loputati Samaaria tiigi ääres , siis lakkusid koerad tema verd ja hoorad pesid end selles , nagu oli olnud Issanda sõna , mis ta oli öelnud .
11022039	Ja mis veel tuleks öelda Ahabist ja kõigest , mis ta tegi , ja elevandiluukojast , mille ta ehitas , ja kõigist linnadest , mis ta ehitas , eks sellest ole kirjutatud Iisraeli kuningate Ajaraamatus ?
11022040	Ja Ahab läks magama oma vanemate juurde ja tema poeg Ahasja sai tema asemel kuningaks .
11022041	Joosafat , Aasa poeg , sai Juuda kuningaks Iisraeli kuninga Ahabi neljandal aastal .
11022042	Joosafat oli kuningaks saades kolmkümmend viis aastat vana , ja ta valitses Jeruusalemmas kakskümmend viis aastat ; ta ema nimi oli Asuuba , Silhi tütar .
11022043	Ta käis täiesti oma isa Aasa teed , sellelt ta ei lahkunud , tehes , mis õige oli Issanda silmis .
11022044	Aga ohvrikünkad ei kadunud , rahvas ohverdas ja suitsutas veelgi ohvriküngastel .
11022045	Ja Joosafat tegi Iisraeli kuningaga rahu .
11022046	Ja mis veel tuleks öelda Joosafatist ja tema vägitegudest , mis ta tegi , ja kuidas ta sõdis , eks sellest ole kirjutatud Juuda kuningate Ajaraamatus ?
11022047	Ja pühamu viimased pordumehed , kes tema isa Aasa päevil olid alles jäänud , pühkis ta maalt .
11022048	Edomis ei olnud kuningat ; kuningaks oli asevalitseja .
11022049	Joosafat oli teinud Tarsise laevu , mis pidid minema Oofirisse kulla järele , ent need ei läinud , sest laevad hukkusid Esjon-Geberis .
11022050	Siis ütles Ahasja , Ahabi poeg , Joosafatile : ' Lase minu sulased lähevad koos sinu sulastega laevadesse ! ' Aga Joosafat ei tahtnud .
11022051	Ja Joosafat läks magama oma vanemate juurde ja ta maeti oma vanemate juurde ta isa Taaveti linna . Ja tema poeg Jooram sai tema asemel kuningaks .
11022052	Ahasja , Ahabi poeg , sai Samaarias Iisraeli kuningaks Juuda kuninga Joosafati seitsmeteistkümnendal aastal , ja ta valitses Iisraelis kaks aastat .
11022053	Tema tegi kurja Issanda silmis ning käis oma isa ja ema teed , ja Nebati poja Jerobeami teed , kes Iisraeli oli saatnud pattu tegema .
11022054	Tema teenis Baali ja kummardas teda ning vihastas Issandat , Iisraeli Jumalat , täiesti nagu tema isa oli teinud .
12001001	Ahabi surma järel taganes Moab Iisraelist .
12001002	Kord kukkus Ahasja Samaarias oma ülakambri aknavõredest läbi ja jäi haigeks . Ta läkitas käskjalad ja ütles neile : ' Minge küsige Baal-Sebubilt , Ekroni jumalalt , kas ma saan terveks sellest haigusest . '
12001003	Aga Issanda ingel ütles tisbelasele Eelijale : ' Võta kätte , mine Samaaria kuninga käskjalgadele vastu ja küsi neilt : Kas ei ole Iisraelis Jumalat , et lähete küsima Baal-Sebubilt , Ekroni jumalalt ?
12001004	Seepärast ütleb Issand nõnda : Voodist , kuhu sa oled läinud , ei astu sa enam alla , vaid pead tõesti surema ! ' Ja Eelija läks teele .
12001005	Ja kui käskjalad tulid tagasi kuninga juurde , siis küsis ta neilt : ' Miks te tagasi tulete ? '
12001006	Nad vastasid temale : ' Keegi mees tuli meile vastu ja ütles meile : Minge tagasi kuninga juurde , kes teid läkitas , ja öelge temale : Nõnda ütleb Issand : Kas ei ole Iisraelis Jumalat , et sa läkitad küsima Baal-Sebubilt , Ekroni jumalalt ? Seepärast sa ei astu enam alla voodist , kuhu sa oled läinud , vaid pead tõesti surema ! '
12001007	Siis ta küsis neilt : ' Kuidas nägi välja see mees , kes tuli teile vastu ja rääkis teile neid sõnu ? '
12001008	Ja nad vastasid temale : ' Mees kandis karusnahka ja ta niuded olid vöötatud nahkvööga . ' Siis ta ütles : ' See oli tisbelane Eelija . '
12001009	Ja ta läkitas tema juurde viiekümnepealiku ja selle viiskümmend meest ; ja kui see läks üles tema juurde , vaata , siis istus ta mäetipus , ja viiekümnepealik ütles temale : ' Jumalamees , kuningas ütleb : Tule alla ! '
12001010	Aga Eelija kostis ja ütles viiekümnepealikule : ' Kui ma olen jumalamees , siis tulgu taevast tuli ja põletagu sind ja su viiskümmend meest ! ' Ja taevast tuligi tuli ning põletas tema ja ta viiskümmend meest .
12001011	Ja kuningas läkitas tema juurde teise viiekümnepealiku ja selle viiskümmend meest ; ja see rääkis temaga ning ütles : ' Jumalamees , kuningas ütleb nõnda : Tule kähku alla ! '
12001012	Aga Eelija kostis ja ütles neile : ' Kui ma olen jumalamees , siis tulgu taevast tuli ja põletagu sind ja su viiskümmend meest ! ' Ja taevast tuligi Jumala tuli ning põletas tema ja ta viiskümmend meest .
12001013	Ja ta läkitas veel kolmanda viiekümnepealiku ja selle viiskümmend meest . Ja see kolmas viiekümnepealik läks üles , aga kui ta pärale jõudis , siis ta heitis põlvili Eelija ette ja anus teda ning ütles temale : ' Jumalamees , olgu ometi su silmis kallis minu hing ja su sulaste , nende viiekümne hing !
12001014	Vaata , taevast langes tuli ning põletas kaks esimest viiekümnepealikut ja nende mehed . Aga olgu nüüd minu hing su silmis kallis ! '
12001015	Ja Issanda ingel ütles Eelijale : ' Mine koos temaga alla , ära karda teda ! ' Siis ta tõusis ja läks koos temaga alla kuninga juurde .
12001016	Ja ta ütles kuningale : ' Nõnda ütleb Issand : Et sa läkitasid käskjalad küsima Baal-Sebubilt , Ekroni jumalalt , nagu ei oleks Iisraelis Jumalat , kellelt sõna küsida , siis ei astu sa enam alla voodist , kuhu sa oled läinud , vaid pead tõesti surema ! '
12001017	Ja ta suri Eelija räägitud Issanda sõna kohaselt . Ja tema asemel sai kuningaks Jooram , tema vend , sest temal ei olnud poega , Juuda kuninga Joorami , Joosafati poja teisel aastal .
12001018	Ja mis veel tuleks öelda Ahasjast , mis ta tegi , eks sellest ole kirjutatud Iisraeli kuningate Ajaraamatus ?
12002001	Kui Issand tahtis viia Eelijat tuulepöörises taevasse , olid Eelija ja Eliisa parajasti lahkumas Gilgalist .
12002002	Ja Eelija ütles Eliisale : ' Jää ometi siia , sest Issand on mind läkitanud Peetelisse ! ' Aga Eliisa vastas : ' Nii tõesti kui Issand elab , ja nii tõesti kui su hing elab , ma ei jäta sind maha . ' Ja nad läksid alla Peetelisse .
12002003	Ja prohvetijüngrid , kes olid Peetelis , tulid välja Eliisa juurde ja küsisid temalt : ' Kas sa tead , et Issand võtab täna ära su isanda su pea kohal ? ' Ja ta vastas : ' Küllap minagi tean . Olge vait ! '
12002004	Ja Eelija ütles temale : ' Eliisa , jää ometi siia , sest Issand on mind läkitanud Jeerikosse ! ' Aga tema vastas : ' Nii tõesti kui Issand elab , ja nii tõesti kui su hing elab , ma ei jäta sind maha . ' Ja nad tulid Jeerikosse .
12002005	Ja prohvetijüngrid , kes olid Jeerikos , astusid Eliisa juurde ja küsisid temalt : ' Kas sa tead , et Issand võtab täna ära su isanda su pea kohal ? ' Ja ta vastas : ' Küllap minagi tean . Olge vait ! '
12002006	Ja Eelija ütles temale : ' Jää ometi siia , sest Issand on mind läkitanud Jordani äärde ! ' Aga ta vastas : ' Nii tõesti kui Issand elab , ja nii tõesti kui su hing elab , ma ei jäta sind maha . ' Ja nad mõlemad läksid .
12002007	Aga ka viiskümmend meest prohvetijüngritest läks ja jäi eemale seisma , kui need kaks peatusid Jordani ääres .
12002008	Eelija võttis nüüd oma kuue , rullis selle kokku ja lõi sellega vett : see lahknes siia - ja sinnapoole , ja nad mõlemad läksid üle kuiva mööda .
12002009	Ja kui nad olid üle jõudnud , siis ütles Eelija Eliisale : ' Palu , mis ma peaksin tegema sinu heaks , enne kui mind ära võetakse sinu juurest ! ' Ja Eliisa ütles : ' Tuleks mulle ometi kahekordne osa sinu vaimust ! '
12002010	Ta vastas : ' Sa oled palunud rasket asja . Ometi , kui sa näed mind su juurest ära võetavat , siis sünnib sulle nõnda ; aga kui mitte , siis ei sünni . '
12002011	Ja kui nad nõnda ühtejärge läksid ja rääkisid , vaata , siis sündis , et tulised vankrid ja tulised hobused lahutasid nad teineteisest ja Eelija läks tuulepöörises taevasse .
12002012	Kui Eliisa seda nägi , siis ta hüüdis : ' Mu isa , mu isa ! Iisraeli sõjavankrid ja tema ratsanikud ! ' Seejärel ei näinud ta teda enam . Siis ta haaras kinni oma riideist ja käristas need lõhki kaheks tükiks .
12002013	Ta tõstis siis üles Eelija kuue , mis tollel oli seljast maha langenud , ja läks tagasi ning peatus Jordani kaldal .
12002014	Siis ta võttis Eelija mahalangenud kuue ja lõi vett ning ütles : ' Kus on Issand , Eelija Jumal ? ' Kui ta oli vett löönud , siis lahknes see siia - ja sinnapoole ja Eliisa läks üle .
12002015	Kui prohvetijüngrid , kes olid Jeerikos , nägid seda vastaskaldalt , siis nad ütlesid : ' Eelija vaim hingab Eliisa peal . ' Ja nad tulid temale vastu ning kummardasid teda maani .
12002016	Ja nad ütlesid temale : ' Vaata ometi , su sulaseid on viiskümmend meest , vahvad mehed ; nad võiksid ju minna ja otsida su isandat , sest vahest on Issanda Vaim ta ära viinud ja heitnud mõne mäe peale või mõnda orgu ? ' Aga ta vastas : ' Ärge läkitage kedagi ! '
12002017	Kuid nad käisid temale peale kuni piinlikkuseni , nõnda et ta ütles : ' Läkitage siis ! ' Siis nad läkitasid viiskümmend meest ja need otsisid kolm päeva , aga ei leidnud Eelijat .
12002018	Kui nad tulid tagasi tema juurde , kuna tema oli jäänud Jeerikosse , siis ta ütles neile : ' Eks ma öelnud teile , et ärge minge ! '
12002019	Ja linna mehed ütlesid Eliisale : ' Vaata nüüd , linna asupaik on hea , nagu mu isand näeb , aga vesi on paha ja maal on nurisünnitusi . '
12002020	Ja tema ütles : ' Tooge mulle üks uus kauss ja pange sellesse soola ! ' Ja nad tõid temale .
12002021	Siis ta läks välja veeallikale ja viskas sinna sisse soola ning ütles : ' Nõnda ütleb Issand : Mina olen selle vee parandanud , sellest ei tule enam surma ega nurisünnitusi . '
12002022	Ja vesi muutus heaks Eliisa sõna kohaselt , mis ta ütles , ja on seda tänapäevani .
12002023	Sealt läks ta üles Peetelisse ; ja kui ta oli teel üles , siis tulid väikesed poisid linnast välja ja pilkasid teda ning ütlesid temale : ' Tule üles , kiilaspea ! Tule üles , kiilaspea ! '
12002024	Kui ta pöördus ja nägi neid , siis ta needis neid Issanda nimel . Ja metsast tulid kaks karu ja kiskusid neist lõhki nelikümmend kaks poissi .
12002025	Tema aga läks sealt Karmeli mäele ja pöördus siis tagasi Samaariasse .
12003001	Ja Jooram , Ahabi poeg , sai Samaarias Iisraeli kuningaks Juuda kuninga Joosafati kaheksateistkümnendal aastal ja ta valitses kaksteist aastat .
12003002	Tema tegi kurja Issanda silmis , aga mitte nõnda nagu ta isa ja ema , sest ta kõrvaldas Baali samba , mille ta isa oli teinud .
12003003	Ometi püsis ta Nebati poja Jerobeami pattudes , millega too oli saatnud Iisraeli pattu tegema ; neist ta ei loobunud .
12003004	Moabi kuningas Meesa oli lambakasvataja ja tema andis maksuna Iisraeli kuningale sada tuhat lambatalle ja saja tuhande jäära villad .
12003005	Aga kui Ahab suri , siis Moabi kuningas taganes Iisraeli kuningast .
12003006	Siis läks kuningas Jooram päevapealt Samaariast välja ja luges üle kogu Iisraeli .
12003007	Ja ta läks ning läkitas teate Juuda kuningale Joosafatile : ' Moabi kuningas on minust taganenud . Kas tuled koos minuga sõdima Moabi vastu ? ' Ja too vastas : ' Tulen . Ma olen nagu sina , minu rahvas nagu sinu rahvas , minu hobused nagu sinu hobused . '
12003008	Ja ta küsis : ' Missugust teed me läheme ? ' Ja Jooram vastas : ' Edomi kõrbe teed . '
12003009	Nii läksid Iisraeli kuningas ja Juuda kuningas ja Edomi kuningas . Aga kui nad olid käinud seitsme päeva tee , siis ei olnud vett sõjaväel ega loomadel , kes nende kannul käisid .
12003010	Ja Iisraeli kuningas ütles : ' Oh häda ! Küllap on Issand kutsunud need kolm kuningat , et neid Moabi kätte anda . '
12003011	Aga Joosafat ütles : ' Kas ei ole siin mõnda Issanda prohvetit , kelle läbi me saaksime küsida Issandalt ? ' Siis kostis keegi Iisraeli kuninga sulastest ja ütles : ' Siin on Eliisa , Saafati poeg , kes valas vett Eelija käte peale . '
12003012	Joosafat ütles : ' Temal on Issanda sõna . ' Siis läksid Iisraeli kuningas ja Joosafat ja Edomi kuningas tema juurde .
12003013	Aga Eliisa ütles Iisraeli kuningale : ' Mis on mul sinuga tegemist ? Mine oma isa ja ema prohvetite juurde ! ' Ent Iisraeli kuningas ütles temale : ' Ei , Issand on kutsunud need kolm kuningat , et neid Moabi kätte anda . '
12003014	Siis ütles Eliisa : ' Nii tõesti kui elab vägede Issand , kelle ees ma seisan , kui ma ei peaks lugu Joosafatist , Juuda kuningast , siis ma ei vaatakski su poole ega näekski sind .
12003015	Nüüd aga tooge mulle üks mängumees ! ' Ja kui mängumees kannelt lõi , siis sündis , et Issanda käsi tuli tema peale
12003016	ja ta ütles : ' Nõnda ütleb Issand : Tehke siia orgu auk augu kõrvale !
12003017	Sest Issand ütleb nõnda : Te ei saa näha tuult ega vihma , kuid see org tuleb vett täis ja te saate juua , teie ja teie karjad ja veoloomad .
12003018	Aga see on Issanda silmis tühine asi - ta annab ka Moabi teie kätte
12003019	ja te vallutate kõik kindlustatud linnad ja kõik paremad linnad , te raiute maha kõik head puud , matate kinni kõik veeallikad ja rikute kividega kõik head põllud . '
12003020	Ja hommikul , roaohvri ajal , vaata , siis sündis , et Edomi poolt tuli vesi ja maa täitus veega .
12003021	Kui kõik moabid kuulsid , et kuningad olid tulnud sõdima nende vastu , siis hüüti kokku kõik , kes suutsid vööd vööle panna , ja neist vanemad , ja nad asusid teele .
12003022	Aga kui nad hommikul vara üles tõusid ja päike paistis vee peale , siis nägid moabid , et vesi nende ees oli punane nagu veri .
12003023	Ja nad ütlesid : ' See on veri ! Kuningad on isekeskis mõõkadega raiunud ja üksteist maha löönud . Ja nüüd , Moab , saagile ! '
12003024	Aga kui nad tulid Iisraeli leeri , siis tõusid Iisraeli lapsed ja lõid moabe ning need põgenesid nende eest ; aga nad tungisid edasi ja lõid moabe .
12003025	Ja nad kiskusid maha linnad , igamees viskas kive igale heale põllule ja nad täitsid need ; ja nad matsid kinni kõik veeallikad ja raiusid maha kõik head puud . Lõpuks jäid alles ainult Kiir-Hareseti müürid , mida lingumehed piirasid ja tabasid .
12003026	Kui Moabi kuningas nägi , et taplus käis temale üle jõu , siis võttis ta enesega kaasa seitsesada mõõgatõmbajat meest , et murda läbi Edomi kuninga kohalt ; aga nad ei suutnud .
12003027	Siis ta võttis oma esmasündinud poja , kes pidi saama tema asemel kuningaks , ja ohverdas selle põletusohvriks müüri peal . Siis valdas suur viha Iisraeli ja nad läksid ära tema kallalt ning tulid tagasi oma maale .
12004001	Kord hüüdis Eliisale keegi naine , üks prohvetijüngrite naisi , öeldes : ' Su sulane , minu mees , on surnud . Ja sa tead , et su sulane kartis Issandat . Nüüd tuleb võlausaldaja mu kahte poega enesele orjaks võtma . '
12004002	Ja Eliisa ütles temale : ' Mis ma pean sulle tegema ? Ütle mulle , mis sul kojas on . ' Ja ta vastas : ' Su teenijal ei ole kojas midagi muud kui kruus õli . '
12004003	Siis ta ütles : ' Mine palu enesele külast astjaid , kõigilt oma naabreilt , tühje astjaid ja mitte liiga vähe !
12004004	Siis mine ja sule uks enese ja oma poegade järelt ja vala kõigisse neisse astjaisse ; ja mis saab täis , pane kõrvale ! '
12004005	Ja naine läks ta juurest ära ja sulges ukse enese ja oma poegade järelt ; nemad tõid temale astjaid ja tema valas õli sisse .
12004006	Ja kui astjad said täis , siis ta ütles oma pojale : ' Too mulle veel üks astja ! ' Aga poeg vastas temale : ' Astjat ei ole enam . ' Ja õlivool lakkas .
12004007	Siis ta tuli ja kuulutas seda jumalamehele ; ja see ütles : ' Mine müü õli ära ja tasu oma võlg ! Sina ja su pojad aga elage ülejäägist ! '
12004008	Ja ühel päeval juhtus , et Eliisa läks Suunemisse ; seal oli keegi rikas naine ja see peatas teda leiba võtma ; nõnda iga kord , kui ta sealt läbi läks , põikas ta sinna leiba võtma .
12004009	Ja naine ütles oma mehele : ' Vaata , ma tean , et see , kes alati meilt mööda läheb , on püha jumalamees .
12004010	Tehkem ometi pisike müürikamber ja pangem temale sinna ase , laud , iste ja lambijalg ; ja kui ta tuleb meie juurde , siis ta võib minna sinna . '
12004011	Ja ühel päeval juhtus , et ta tuli sinna , läks müürikambrisse ja magas seal .
12004012	Ja ta ütles oma teenrile Geehasile : ' Kutsu see suunemlanna ! ' Ja see kutsus tema ning naine astus ta ette .
12004013	Siis ta ütles teenrile : ' Ütle ometi temale : Vaata , sa oled meie pärast kõike seda vaeva näinud . Mida saaks teha sinu heaks ? Kas on tarvis su eest midagi rääkida kuninga või väepealikuga ? ' Aga naine vastas : ' Ma elan ju oma rahva keskel . '
12004014	Eliisa küsis : ' Mida siis saaks teha tema heaks ? ' Ja Geehasi vastas : ' Vaata , tal pole poega ja ta mees on vana . '
12004015	Siis ta ütles : ' Kutsu tema ! ' Ja Geehasi kutsus ta , ja naine astus uksele .
12004016	Ja Eliisa ütles : ' Aasta pärast selsamal ajal sa kaisutad poega . ' Aga ta vastas : ' Ei , mu isand ! Sina , jumalamees , ära peta oma teenijat ! '
12004017	Ent naine jäi lapseootele ja tõi aasta pärast selsamal ajal poja ilmale , nagu Eliisa temale oli öelnud .
12004018	Ja kui laps oli suuremaks kasvanud , siis juhtus ühel päeval , et ta läks välja oma isa juurde , kes oli viljalõikajate juures ,
12004019	ja ütles oma isale : ' Mu pea ! Mu pea ! ' Ja isa ütles oma teenrile : ' Kanna ta tema ema juurde ! '
12004020	Ja see kandis teda ning viis ta tema ema juurde ; ja poeg istus ema põlvil kuni keskpäevani , siis ta suri .
12004021	Ja ema läks üles ja pani ta jumalamehe voodisse , sulges ukse tema järelt ja läks välja .
12004022	Siis kutsus ta oma mehe ja ütles : ' Läkita mulle nüüd keegi poistest ja üks emaeesel , siis ma ruttan jumalamehe juurde ja tulen kohe tagasi ! '
12004023	Aga mees ütles : ' Miks sa täna lähed tema juurde ? Ei ole ju noorkuu ega hingamispäev . ' Kuid ta vastas : ' Ole mureta ! '
12004024	Ja ta saduldas emaeesli ning ütles oma teenrile : ' Aja ühtesoodu ja ära peata mu sõitu muidu , kui ma sulle ütlen ! '
12004025	Ja ta läks ning tuli jumalamehe juurde Karmeli mäele ; ja kui jumalamees teda eemalt nägi , siis ta ütles Geehasile , oma teenrile : ' Näe , see on suunemlanna !
12004026	Jookse nüüd temale vastu ja küsi temalt : Kas sinu ja su mehe ja su poja käsi käib hästi ? ' Ja naine vastas : ' Hästi . '
12004027	Ja kui ta tuli jumalamehe juurde mäele , siis ta võttis tema jalgade ümbert kinni ; aga Geehasi astus ligi , et teda eemale tõugata , kuid jumalamees ütles : ' Jäta ta rahule , sest ta hing on meeleheitel ! Issand on seda varjanud minu eest ega ole mulle avaldanud . '
12004028	Ja naine ütles : ' Kas ma palusin oma isandalt poega ? Kas ma ei öelnud , et ära mind peta ? '
12004029	Siis Eliisa ütles Geehasile : ' Pane vöö vööle , võta minu sau kätte ja mine ! Kui sa kohtad kedagi , siis ära tereta teda , ja kui keegi teretab sind , siis ära vasta temale ! Ja pane mu sau poisikese silmade peale ! '
12004030	Aga poisikese ema ütles : ' Nii tõesti kui Issand elab , ja nii tõesti kui su hing elab , ma ei jäta sind ! ' Siis Eliisa tõusis ja läks tema järele .
12004031	Aga Geehasi oli läinud nende ees ja oli pannud saua poisikese silmade peale : kuid ei häält ega märkamist ! Ja ta tuli tagasi Eliisale vastu ja jutustas talle , öeldes : ' Poisike ei ärganud . '
12004032	Ja Eliisa tuli sinna kotta , ja vaata , poisike oli surnud ja pandud tema voodisse .
12004033	Ta läks sisse ning sulges ukse nende mõlema järelt ja palus Issandat .
12004034	Siis ta astus voodisse , heitis lapse peale , pani oma suu tema suu peale , oma silmad tema silmade peale ja oma käed tema käte peale ; ja kui ta tema peal lamas , siis soojenes lapse ihu .
12004035	Siis ta tuli ja kõndis kojas korra sinna ja tänna , läks üles ja heitis poisi peale ; siis aevastas poisike seitse korda ja avas silmad .
12004036	Ja ta kutsus Geehasi ning ütles : ' Kutsu see suunemlanna ! ' Ja Geehasi kutsus naise ning naine tuli tema juurde . Ja Eliisa ütles : ' Võta oma poeg ! '
12004037	Ja naine tuli ja langes tema jalgade ette ning kummardas maani , võttis oma poja ja läks välja .
12004038	Ja Eliisa läks tagasi Gilgali . Ja maal oli nälg . Ja kui prohvetijüngrid tema ees istusid , ütles ta oma teenrile : ' Pane suur pott tulele ja keeda prohvetijüngritele leent ! '
12004039	Ja üks neist läks väljale noppima kassinaereid , leidis aga metsiku väänkasvu , noppis sellelt oma kuue täis marju ja tuli ning lõikas need leemepotti , sest nad ei tundnud neid .
12004040	Ja meestele kallati süüa ; aga kui nad leent sõid , siis kisendasid nad ja ütlesid : ' Jumalamees , surm on potis ! ' Ja nad ei võinud süüa .
12004041	Tema aga ütles : ' Tooge jahu ! ' Ja ta viskas selle potti ning ütles : ' Kallake rahvale ja nad söögu ! ' Siis ei olnud potis midagi halba .
12004042	Ja keegi mees tuli Baal-Saalisast ning tõi jumalamehele uudseleiba - kakskümmend odraleiba , ja tema leivakotis oli vastvalminud vilja . Eliisa ütles : ' Anna rahvale , et nad süüa saaksid ! '
12004043	Aga tema teener küsis : ' Kuidas ma seda sajale mehele ette annan ? ' Ja ta vastas : ' Anna rahvale ja nad söögu , sest nõnda ütleb Issand : Sellest saab süüa ja jääb ülegi ! '
12004044	Ja teener pani selle neile ette ja nad sõid ning jätsid ülegi , Issanda sõna peale .
12005001	Naaman , Süüria kuninga väepealik , oli oma isanda silmis suur mees ja kõrgesti austatud , sest tema läbi oli Issand andnud Süüriale võidu . See vapper mees oli aga pidalitõbine .
12005002	Kord olid süürlased käinud röövretkel ja toonud Iisraelimaalt vangina kaasa väikese tüdruku , kes teenis Naamani naist .
12005003	See tütarlaps ütles oma emandale : ' Ah , kui mu isand ometi oleks selle prohveti juures , kes on Samaarias ! Küll see teeks tema pidalitõvest terveks ! '
12005004	Siis läks Naaman ja jutustas oma isandale , öeldes : ' Nõnda ja nõnda rääkis see tütarlaps , kes on Iisraelimaalt . '
12005005	Ja Süüria kuningas ütles : ' Võid minna , aga tule , ma läkitan kirja Iisraeli kuningale ! ' Ja ta läks ning võttis enesega kaasa kümme talenti hõbedat , kuus tuhat seeklit kulda ja kümme pidurüüd .
12005006	Ja ta viis Iisraeli kuningale kirja , milles öeldi : ' Kui nüüd see kiri jõuab sinu kätte , vaata , siis olen ma läkitanud sinu juurde oma sulase Naamani , et sa teeksid ta pidalitõvest terveks . '
12005007	Aga kui Iisraeli kuningas kirja oli lugenud , siis ta käristas oma riided lõhki ja ütles : ' Kas mina olen Jumal , et ma võin surmata ja teha elavaks ? Sest see läkitab minu juurde , et ma teeksin mehe pidalitõvest terveks . Kuid mõistke nüüd ja nähke , et ta otsib minuga tüli ! '
12005008	Aga kui jumalamees Eliisa kuulis , et Iisraeli kuningas oli oma riided lõhki käristanud , siis ta läkitas kuningale ütlema : ' Miks sa oled oma riided lõhki käristanud ? Tulgu ta ometi minu juurde , siis ta saab teada , et Iisraelis on prohvet ! '
12005009	Siis tuli Naaman oma hobuste ja vankritega ja peatus Eliisa koja ukse ees .
12005010	Ja Eliisa läkitas käskjala temale ütlema : ' Mine ja pese ennast Jordanis seitse korda , siis paraneb su ihu ja sa saad puhtaks ! '
12005011	Aga Naaman sai vihaseks ja läks ära ning ütles : ' Vaata , ma mõtlesin , et ta tuleb kindlasti ise välja mu juurde ja seisab siin ning hüüab Issanda , oma Jumala nime , viipab oma käega tema asupaiga poole ja parandab nõnda pidalitõve .
12005012	Eks ole Damaskuse jõed Abana ja Parpar paremad kui kõik Iisraeli veed ? Kas ma nendes ei või ennast pesta ja puhtaks saada ? ' Ja ta pöördus ning läks ära vihasena .
12005013	Aga tema sulased astusid ligi ja rääkisid temaga ning ütlesid : ' Kui prohvet oleks nõudnud sinult midagi suurt , kas sa siis oleksid jätnud tegemata ? Seda enam siis nüüd , kui ta sulle ütles : Pese ennast , siis sa saad puhtaks ! '
12005014	Siis ta läks alla ja kastis ennast seitse korda Jordanisse , jumalamehe sõna peale : tema ihu paranes väikese poisi ihu sarnaseks ja ta sai puhtaks .
12005015	Siis ta läks tagasi jumalamehe juurde , tema ja kogu ta saatjaskond ; ta tuli ja astus tema ette ning ütles : ' Vaata , nüüd ma tean , et kogu maailmas ei ole Jumalat mujal kui ainult Iisraelis . Võta siis nüüd see tänuand oma sulase käest ! '
12005016	Aga Eliisa vastas : ' Nii tõesti kui elab Issand , kelle ees ma seisan , ma ei võta mitte . ' Ja Naaman käis temale peale , et ta võtaks , kuid ta keeldus .
12005017	Ja Naaman ütles : ' Kui mitte , siis lase ometi anda oma sulasele nii palju mulda , kui muulapaar jaksab kanda , sest su sulane ei taha enam ohverdada põletus - ja tapaohvreid muile jumalaile kui ainult Issandale !
12005018	Selle asja pärast aga andku Issand andeks su sulasele : kui mu isand läheb Rimmoni templisse , et seal kummardada minu käele nõjatudes , ja minagi kummardan Rimmoni templis , siis andku Issand andeks su sulasele selle pärast , kui ma pean kummardama Rimmoni templis ! '
12005019	Ja Eliisa ütles temale : ' Mine rahuga ! ' Aga kui ta oli läinud tema juurest tüki maad eemale ,
12005020	siis mõtles Geehasi , jumalamehe Eliisa teener : ' Vaata , mu isand keeldus võtmast selle süürlase Naamani käest , mis ta oli toonud . Nii tõesti kui Issand elab , ma jooksen temale järele ja võtan ta käest midagi . '
12005021	Ja Geehasi tõttas Naamanile järele . Kui Naaman nägi teda enesele järele jooksvat , siis astus ta vankrist temale vastu ja küsis : ' Kas kõik on hästi ? '
12005022	Ta vastas : ' Hästi . Mu isand läkitas mind ütlema : Vaata , just nüüd tuli mu juurde Efraimi mäestikust kaks noort meest prohvetijüngreist . Anna neile talent hõbedat ja kaks pidurüüd ! '
12005023	Ja Naaman ütles : ' Ole hea , võta kaks talenti ! ' Ja ta käis temale peale ning sidus kaks talenti hõbedat kahte kukrusse ja andis need koos kahe pidurüüga oma kahe teenri kätte , et nad kannaksid neid Geehasi ees .
12005024	Aga kui Geehasi jõudis künkale , siis ta võttis need nende käest ja pani kotta hoiule ; siis saatis ta mehed minema ja need läksid ära .
12005025	Ja ta läks sisse ning astus oma isanda juurde . Ja Eliisa küsis temalt : ' Kust sa tuled , Geehasi ? ' Ja ta vastas : ' Su sulane pole käinud ei siin ega seal . '
12005026	Aga Eliisa ütles : ' Kas mu süda ei käinud koos sinuga , kui mees pöördus oma vankrist sulle vastu ? Kas nüüd on aeg võtta hõbedat ja hankida riideid , õlipuuaedu ja viinamägesid , lambaid , kitsi ja veiseid , sulaseid ja teenijaid ?
12005027	Sellepärast jääb Naamani pidalitõbi igavesti sinu ja su soo külge . ' Ja Geehasi läks ta juurest välja , olles pidalitõvest valge nagu lumi .
12006001	Kord ütlesid prohvetijüngrid Eliisale : ' Vaata ometi , paik , kus me seal sinu ees istume , on meile kitsas !
12006002	Mingem nüüd Jordani äärde ja toogem sealt igamees ühe palgi , et saaksime endile valmistada paiga , kus istuda ! ' Ja ta ütles : ' Minge ! '
12006003	Aga üks neist ütles : ' Ole hea ja tule koos oma sulastega ! ' Ja ta vastas : ' Ma tulen . '
12006004	Ja ta läks koos nendega . Nad tulid Jordani äärde ja raiusid puid .
12006005	Aga kui üks neist oli palki langetamas , siis kukkus tema kirves vette . Ta kisendas ning ütles : ' Oh häda , mu isand ! See oli ju laenatud ! '
12006006	Aga jumalamees küsis : ' Kuhu see kukkus ? ' Ja kui temale näidati paika , siis ta lõikas kepi ja heitis selle sinna ning sai kirve ujuma .
12006007	Ja ta ütles : ' Tõsta see üles ! ' Ja mees sirutas käe ning võttis selle .
12006008	Kui Süüria kuningas oli sõjas Iisraeli vastu , siis ta pidas nõu oma sulastega , öeldes : ' Seal ja seal teatavas paigas ma asun leeri . '
12006009	Aga jumalamees läkitas Iisraeli kuningale ütlema : ' Hoia , et sa ei lähe sellest paigast mööda , sest süürlased asuvad sinna ! '
12006010	Siis läkitas Iisraeli kuningas oma mehi sinna paika , millest jumalamees oli temale rääkinud ja teda hoiatanud , et ta hoiduks sealt ; ja see ei sündinud mitte üks ega kaks korda .
12006011	Ja Süüria kuninga süda muutus sellest rahutuks ja ta kutsus oma sulased ning küsis neilt : ' Kas teate mulle öelda , kes meie omadest hoiab Iisraeli kuninga poole ? '
12006012	Siis ütles üks tema sulaseist : ' Mitte keegi , mu isand kuningas , vaid prohvet Eliisa , kes on Iisraelis , annab Iisraeli kuningale teada ka need sõnad , mis sa räägid oma magamiskambris . '
12006013	Siis ta ütles : ' Minge ja vaadake , kus ta on , siis ma läkitan ja lasen ta kinni võtta ! ' Ja temale anti teada ning öeldi : ' Vaata , ta on Dotanis . '
12006014	Siis ta läkitas sinna hobuseid ja sõjavankreid ja suure sõjaväe ; ja nad tulid öösel ning piirasid linna .
12006015	Kui jumalamehe teener hommikul vara üles tõusis ja välja läks , vaata , siis oli linna ümber sõjavägi , hobused ja vankrid . Ja ta teener ütles temale : ' Oh häda , mu isand , mis me nüüd teeme ? '
12006016	Aga ta vastas : ' Ära karda , sest neid , kes on meiega , on rohkem kui neid , kes on nendega ! '
12006017	Ja Eliisa palvetas ning ütles : ' Issand , tee ometi ta silmad lahti , et ta näeks ! ' Ja Issand tegi poisi silmad lahti ja too nägi , ja vaata , mägi oli täis tuliseid hobuseid ja vankreid ümber Eliisa .
12006018	Kui siis süürlased tulid tema juurde , palus Eliisa Issandat ja ütles : ' Löö seda rahvast pimestusega ! ' Ja Issand lõi neid pimestusega Eliisa sõna peale .
12006019	Ja Eliisa ütles neile : ' See ei ole õige tee ega õige linn . Tulge mu järel ja ma viin teid mehe juurde , keda te otsite ! ' Ja ta viis nad Samaariasse .
12006020	Ja kui nad jõudsid Samaariasse , siis ütles Eliisa : ' Issand , tee nende silmad lahti , et nad näeksid ! ' Ja Issand tegi nende silmad lahti ja nad nägid , ja vaata , nad olid keset Samaariat .
12006021	Ja kui Iisraeli kuningas neid nägi , siis ta küsis Eliisalt : ' Mu isa , kas ma pean nad maha lööma ? Kas pean lööma ? '
12006022	Aga ta vastas : ' Ära löö ! Kas sa lööd maha need , keda sa vangi võtad oma mõõga ja ammuga ? Pane neile ette leiba ja vett , et nad sööksid ja jooksid ning saaksid minna tagasi oma isanda juurde ! '
12006023	Siis ta valmistas neile suure pidusöögi ning nad sõid ja jõid ; seejärel laskis ta nad minema ja nad läksid oma isanda juurde . Ja Süüria röövjõugud ei tulnud enam Iisraeli maale .
12006024	Aga pärast seda sündis , et Ben-Hadad , Süüria kuningas , kogus kõik oma sõjaväe ja läks ning piiras Samaariat .
12006025	Siis tuli Samaarias suur nälg ; ja vaata , nad piirasid seda , kuni eesli pea maksis kaheksakümmend seeklit hõbedat ja kortel tuvisõnnikut viis seeklit hõbedat .
12006026	Ja kord , kui Iisraeli kuningas käis müüri peal , hüüdis keegi naine teda ja ütles : ' Aita , mu isand kuningas ! '
12006027	Ja ta vastas : ' Kui Issand sind ei aita , kust siis mina sulle abi võtan ? Kas rehealusest või surutõrrest ? '
12006028	Ja kuningas küsis temalt : ' Mida sa soovid ? ' Ja ta vastas : ' See naine ütles mulle : Anna oma poeg , selle me sööme täna , ja homme sööme siis minu poja !
12006029	Ja me keetsime minu poja ning sõime ta . Ja järgmisel päeval ütlesin ma temale : Anna oma poeg meile söömiseks ! Aga ta peitis oma poja ära . '
12006030	Kui kuningas kuulis naise sõnu , siis ta käristas oma riided lõhki , käies ise müüri peal . Ja rahvas nägi , ja vaata , tal oli riiete all vastu ihu kotiriie .
12006031	Ja ta ütles : ' Issand tehku minuga ükskõik mida , kui Eliisale , Saafati pojale , täna pea otsa jääb ! '
12006032	Eliisa istus oma kojas ja vanemad istusid ta juures . Kuningas oli läkitanud ühe mehe enese eel . Aga enne kui käskjalg jõudis tema juurde , oli Eliisa vanemaile öelnud : ' Kas näete , kuidas see tapja poeg läkitab minu pead võtma ? Aga vaadake , kui käskjalg tuleb , siis sulgege uks ja tõrjuge ta uksel ! Eks ole tema taga ta isanda jalgade kobin ? '
12006033	Kui ta alles nendega rääkis , vaata , siis tuli käskjalg tema juurde ja ütles : ' Vaata , see õnnetus tuleb Issandalt ; kas ma pean veel lootma Issanda peale ? '
12007001	Aga Eliisa ütles : ' Kuulge Issanda sõna ! Nõnda ütleb Issand : Homme sel ajal maksab Samaaria väravas pool külimittu peent jahu ühe seekli ja külimit otri ka ühe seekli . '
12007002	Siis kostis pealik , kelle käele kuningas toetus , jumalamehele ja ütles : ' Vaata , isegi kui Issand teeks luugid taevasse , kuidas see küll võiks sündida ? ' Aga ta vastas : ' Vaata , sa näed seda oma silmaga , kuid ei saa seda süüa . '
12007003	Ja värava suus oli neli pidalitõbist meest ja need ütlesid üksteisele : ' Miks me siin istume , seni kui sureme ?
12007004	Kui me mõtleksime linna minna , siis me sureme seal , sest linnas on nälg ; aga kui me jääme siia , siis me sureme samuti . Aga lähme nüüd ja tungime süürlaste leeri : kui nad jätavad meid elama , siis jääme elama ; aga kui nad meid surmavad , siis sureme ! '
12007005	Ja hämarikus võtsid nad kätte , et minna süürlaste leeri ; aga kui nad jõudsid süürlaste leeri serva , vaata , siis ei olnud seal ühtegi meest .
12007006	Sest Issand oli süürlaste sõjaväge lasknud kuulda vankrite mürinat , hobuste hirnumist ja suure väehulga kära , nõnda et nad ütlesid üksteisele : ' Vaata , Iisraeli kuningas on palganud meie vastu hettide kuningad ja egiptlaste kuningad , et nad tuleksid meile kallale ! '
12007007	Seepärast olid nad tõusnud ja hämarikus põgenenud ning olid jätnud maha oma telgid , hobused , eeslid ja leeri , sellisena nagu see oli , ja olid põgenenud , et päästa oma hinge .
12007008	Ja kui need pidalitõbised jõudsid leeri serva , siis läksid nad ühte telki ning sõid ja jõid , ja kandsid sealt ära hõbedat , kulda ja riideid , ja läksid ning matsid need maha ; siis nad tulid tagasi ja läksid teise telki , kandsid ka sealt ja läksid ning matsid maha .
12007009	Aga siis ütlesid nad üksteisele : ' Me ei talita õigesti ! See päev on hea sõnumi päev . Kui me vaikime ja ootame , kuni hommik koidab , jääme süüdlasteks . Seepärast tulge nüüd , mingem ja kuulutagem seda kuningakojas ! '
12007010	Ja nad tulid ning hüüdsid linna väravahoidjaid , jutustasid neile ja ütlesid : ' Me läksime süürlaste leeri , ja vaata , seal ei olnud kedagi ja inimese häält ei olnud kuulda , küll aga olid kinniseotud hobused ja eeslid , samuti olid telgid sellised , nagu need olid olnud . '
12007011	Siis väravahoidjad tõstsid kisa ja sellest teatati kuningakojas .
12007012	Ja kuningas tõusis öösel üles ning ütles oma sulastele : ' Ma ütlen nüüd teile , mida süürlased meile teevad : nemad teavad , et meil on nälg , ja seepärast läksid nad leerist ära , et pugeda väljale peitu , ise mõeldes : Kui nad tulevad linnast välja , siis me võtame nad elusalt kinni ja läheme linna . '
12007013	Aga üks tema sulaseist kostis ning ütles : ' Võetagu ometi viis neist hobuseist , kes siin veel alles on ; vaata , nendegi saatus on ju nagu kogu Iisraeli hulgal , kes siia on alles jäänud , või nagu kogu Iisraeli hulgal , kes on hukkunud ; läkitagem need , siis saame näha ! '
12007014	Siis võeti kaks vankrit hobustega ja kuningas läkitas need Süüria sõjaväele järele , öeldes : ' Minge ja vaadake ! '
12007015	Ja nad läksid neile järele kuni Jordanini , ja vaata , kogu tee oli täis riideid ja riistu , mis süürlased olid rutates maha visanud . Ja käskjalad tulid tagasi ning teatasid kuningale .
12007016	Siis rahvas läks välja ja riisus süürlaste leeri . Ja seetõttu maksis pool külimittu peent jahu ühe seekli ja külimit otri ühe seekli Issanda sõna kohaselt .
12007017	Kuningas oli paigutanud selle pealiku , kelle käele ta toetus , värava ülevaatajaks ; aga rahvas tallas tema väravas surnuks , nõnda nagu jumalamees oli öelnud , kõneldes siis , kui kuningas tuli tema juurde .
12007018	Sest kui jumalamees oli kuningaga rääkinud ja öelnud : ' Homme sel ajal maksab Samaaria väravas külimit otri ühe seekli ja pool külimittu peent jahu ka ühe seekli ' ,
12007019	siis oli pealik jumalamehele kostnud ja öelnud : ' Vaata , isegi kui Issand teeks luugid taevasse , kuidas võiks see sündida ? ' Ent Eliisa oli vastanud : ' Vaata , sa näed seda oma silmaga , kuid ei saa seda süüa . '
12007020	Ja nõnda sündiski temaga : rahvas tallas ta väravas surnuks .
12008001	Eliisa rääkis naisega , kelle poja ta oli teinud elavaks , ja ütles : ' Võta kätte ja mine , sina ja su pere , ja ela võõrana , kus saad , sest Issand kutsub nälja ja see tuleb ka sellele maale seitsmeks aastaks ! '
12008002	Siis naine võttis kätte ja tegi jumalamehe sõna järgi : ta läks koos oma perega ning elas võõrana vilistite maal seitse aastat .
12008003	Aga seitsme aasta pärast tuli naine vilistite maalt tagasi ja läks paluma kuningalt abi oma koja ja põllu pärast .
12008004	Kuningas rääkis parajasti Geehasiga , jumalamehe teenriga , ja ütles : ' Jutusta mulle kõigist neist suurtest tegudest , mis Eliisa on teinud ! '
12008005	Ja parajasti kui ta kuningale jutustas , kuidas Eliisa oli surnu ellu äratanud , vaata , siis hüüdis naine , kelle poja ta oli ellu äratanud , kuninga poole oma koja ja põllu pärast . Ja Geehasi ütles : ' Mu isand kuningas , see on too naine , ja see on tema poeg , kelle Eliisa ellu äratas . '
12008006	Ja kuningas küsis naiselt ning too jutustas temale . Siis andis kuningas naisele kaasa ühe hoovkondlase ja ütles : ' Muretse tagasi kõik , mis on tema oma , ja kogu põllusaak maalt lahkumise päevast kuni tänaseni ! '
12008007	Ja Eliisa tuli Damaskusesse . Süüria kuningas Ben-Hadad oli siis haige . Kui temale teatati ja öeldi : ' Jumalamees on tulnud siia ' ,
12008008	siis ütles kuningas Hasaelile : ' Võta kaasa and , mine jumalamehele vastu ja küsi temalt Issanda vastust , kas ma saan terveks sellest haigusest ! '
12008009	Ja Hasael läks temale vastu ning võttis kaasa anni ja kõike head , mida Damaskuses oli olemas , nelikümmend kaamelikoormat ; ja ta tuli ning astus tema ette ja ütles : ' Sinu poeg Ben-Hadad , Süüria kuningas , läkitas mind sinu juurde küsima : Kas ma saan terveks sellest haigusest ? '
12008010	Ja Eliisa vastas temale : ' Mine ütle temale : Sa võiksid küll terveks saada . Aga Issand on mulle ilmutanud , et ta siiski sureb . '
12008011	Ja ta vaatas üksisilmi Hasaelile kuni piinlikkuseni ; siis jumalamees hakkas nutma .
12008012	Ja Hasael küsis : ' Mispärast mu isand nutab ? ' Ja ta vastas : ' Sellepärast et ma tean , millist kurja sa teed Iisraeli lastele : sa pistad põlema nende kindlustused , tapad mõõgaga nende noored mehed , paiskad nende lapsed vastu kaljut ja lõikad lõhki nende rasedad . '
12008013	Aga Hasael küsis : ' Mis on siis su sulane , see koer , et ta võiks teha nii suuri asju ? ' Ja Eliisa vastas : ' Issand on mulle ilmutanud , et sina saad Süüria kuningaks . '
12008014	Siis Hasael läks ära Eliisa juurest ja tuli oma isanda juurde , kes küsis temalt : ' Mis Eliisa sulle ütles ? ' Ja ta vastas : ' Tema ütles mulle , et sa võiksid küll terveks saada . '
12008015	Aga teisel päeval võttis ta vaiba , kastis selle vette ja laotas kuninga näo peale , nõnda et too suri . Ja Hasael sai tema asemel kuningaks .
12008016	Ja Iisraeli kuninga Joorami , Ahabi poja viiendal aastal , kui Joosafat oli olnud Juuda kuningas , sai Jooram , Joosafati poeg , Juuda kuningaks .
12008017	Tema oli kuningaks saades kolmkümmend kaks aastat vana ja ta valitses Jeruusalemmas kaheksa aastat .
12008018	Tema käis Iisraeli kuningate teed , nõnda nagu Ahabi sugu oli teinud , sest temal oli naiseks Ahabi tütar ; ta tegi kurja Issanda silmis .
12008019	Aga oma sulase Taaveti pärast ei tahtnud Issand hävitada Juudat , olles temale tõotanud , et ta annab temale ja ta poegadele lambi kõigiks aegadeks .
12008020	Tema ajal taganesid edomlased Juuda käe alt ja tõstsid endile kuninga .
12008021	Siis läks Jooram Sairi ja koos temaga kõik ta sõjavankrid ; ta tõusis öösel ja lõi edomlasi , kes olid piiranud teda ja sõjavankrite pealikuid ; ja rahvas põgenes oma telkidesse .
12008022	Nii on Edom tänapäevani taganenud Juuda käe alt ; sel ajal taganes ka Libna .
12008023	Ja mis veel tuleks öelda Jooramist ja kõigest , mis ta tegi , eks sellest ole kirjutatud Juuda kuningate Ajaraamatus ?
12008024	Ja Jooram läks magama oma vanemate juurde ja ta maeti oma vanemate juurde Taaveti linna ; ja tema poeg Ahasja sai tema asemel kuningaks .
12008025	Ja Iisraeli kuninga Joorami , Ahabi poja kaheteistkümnendal aastal sai kuningaks Ahasja , Juuda kuninga Joorami poeg .
12008026	Ahasja oli kuningaks saades kakskümmend kaks aastat vana ja ta valitses Jeruusalemmas ühe aasta ; ta ema nimi oli Atalja , Iisraeli kuninga Omri poja tütar .
12008027	Tema käis Ahabi soo teed ja tegi kurja Issanda silmis , nõnda nagu Ahabi sugu , sest ta oli Ahabi soo väimees .
12008028	Ja ta läks koos Ahabi poja Jooramiga sõtta Süüria kuninga Hasaeli vastu Gileadi Raamotisse ; aga süürlased haavasid Jooramit .
12008029	Siis kuningas Jooram tuli tagasi , et Jisreelis ennast ravida haavadest , mis süürlased temale Raamas olid löönud , kui ta sõdis Süüria kuninga Hasaeli vastu . Ja Juuda kuningas Ahasja , Joorami poeg , tuli alla Jisreeli vaatama Jooramit , Ahabi poega , kui see oli haige .
12009001	Ja prohvet Eliisa kutsus ühe prohvetijüngri ning ütles temale : ' Pane vöö vööle , võta kätte see õlikruus ja mine Gileadi Raamotisse !
12009002	Ja kui sa jõuad sinna , siis vaata , kus on Jehu , Nimsi poja Joosafati poeg ; siis mine sisse , käsi teda üles tõusta oma vendade keskelt ja vii ta tagakambrisse !
12009003	Võta siis õlikruus ja vala õli temale pähe ning ütle : Nõnda ütleb Issand : Mina olen võidnud sind Iisraeli kuningaks ! Ava siis uks ja põgene viivitamata ! '
12009004	Ja noor mees , prohveti teener , läks Gileadi Raamotisse .
12009005	Ja kui ta jõudis sinna , vaata , siis istusid seal väepealikud . Ja ta ütles : ' Pealik , mul on sinule midagi rääkida ! ' Ja Jehu küsis : ' Kellele meie kõigi hulgast ? ' Ja ta vastas : ' Sinule , pealik ! '
12009006	Siis ta tõusis ja läks kotta ; ja noor mees valas õli temale pähe ning ütles temale : ' Nõnda ütleb Issand , Iisraeli Jumal : Mina olen võidnud sind kuningaks Issanda rahvale Iisraelile !
12009007	Sa pead maha lööma oma isanda Ahabi soo , et ma saaksin tasuda Iisebelile oma sulaste , prohvetite vere ja kõigi Issanda sulaste vere eest !
12009008	Kogu Ahabi sugu peab hukkuma : ma hävitan Ahabil meesolendid , niihästi orjad kui vabad Iisraelis !
12009009	Ma talitan Ahabi sooga nagu Nebati poja Jerobeami sooga ja Ahija poja Baesa sooga .
12009010	Koerad söövad Iisebeli Jisreeli põllul ja teda ei maeta maha . ' Siis ta avas ukse ja põgenes .
12009011	Kui Jehu tuli välja oma isanda sulaste juurde , siis küsiti temalt : ' Kas kõik on hästi ? Mispärast see hull tuli sinu juurde ? ' Ja ta vastas neile : ' Te ju tunnete meest ja tema kõnet ! '
12009012	Aga nad ütlesid : ' Vale ! Räägi ometi meile ! ' Ja ta ütles : ' Ta rääkis mulle seda ja teist ning ütles : Nõnda ütleb Issand : Mina olen võidnud sind Iisraeli kuningaks ! '
12009013	Siis nad kõik võtsid kähku oma kuued ja panid need temale alla , trepiastmete peale , ja nad puhusid sarve ning ütlesid : ' Jehu on saanud kuningaks ! '
12009014	Ja Jehu , Nimsi poja Joosafati poeg , pidas vandenõu Joorami vastu , Jooram oli olnud kaitsmas Gileadi Raamotit , tema ja kogu Iisrael , Süüria kuninga Hasaeli vastu .
12009015	Aga kuningas Jooram oli tulnud tagasi , et Jisreelis lasta ennast ravida haavadest , mis süürlased olid löönud , kui ta sõdis Süüria kuninga Hasaeli vastu . Ja Jehu ütles : ' Kui te olete nõus , siis ärge laske linnast lahkuda kedagi , kes võiks minna Jisreeli seda kuulutama ! '
12009016	Ja Jehu astus vankrisse ning läks Jisreeli , sest Jooram lamas seal ja Juuda kuningas Ahasja oli tulnud Jooramit vaatama .
12009017	Aga Jisreelis seisis valvur tornis ja nägi Jehu jõuku tulevat ning ütles : ' Ma näen ühte jõuku . ' Ja Jooram ütles : ' Võta üks ratsanik ja läkita neile vastu , et ta küsiks , kas on rahu ! '
12009018	Ja ratsanik läks temale vastu ning ütles : ' Nõnda ütleb kuningas : Kas on rahu ? ' Ja Jehu vastas : ' Mis on sinul rahuga tegemist ? Pöördu ümber ja tule mu järel ! ' Ja valvur teatas ning ütles : ' Käskjalg jõudis nende juurde , aga ei tule tagasi . '
12009019	Siis kuningas läkitas teise ratsaniku ; ja see tuli nende juurde ning ütles : ' Nõnda ütleb kuningas : Kas on rahu ? ' Ja Jehu vastas : ' Mis on sinul rahuga tegemist ? Pöördu ümber ja tule mu järel ! '
12009020	Ja valvur teatas ning ütles : ' Ta jõudis nende juurde , aga ei tule tagasi . Ja kihutamine oleks nagu Nimsi poja Jehu kihutamise moodi , sest too kihutab nagu hull ! '
12009021	Siis ütles Jooram : ' Rakendage ! ' Hobused rakendati vankri ette ja Jooram , Iisraeli kuningas , ja Ahasja , Juuda kuningas , läksid välja kumbki oma vankris . Nad läksid Jehule vastu ja kohtasid teda jisreellase Naaboti põllul .
12009022	Ja kui Jooram nägi Jehut , siis ta küsis : ' Kas on rahu , Jehu ? ' Ja too vastas : ' Mis rahu , niikaua kui su ema Iisebeli hoorusi ja nõidusi on nii palju ! '
12009023	Siis Jooram pöördus ümber ja põgenes ning ütles Ahasjale : ' See on äraandmine , Ahasja ! '
12009024	Aga Jehu tõmbas oma käega ammu vinna ja tabas Jooramit õlgade vahele , nõnda et nool läbistas ta südame ja ta vajus vankris kokku .
12009025	Ja Jehu ütles Bidkarile , oma vankrisõdurile : ' Võta ja viska ta jisreellase Naaboti põllulapile , sest mulle meenub , et kui mina ja sina ratsutasime kõrvuti tema isa Ahabi järel , siis pani Issand tema peale selle ennustuse :
12009026	Tõesti , ma nägin eile Naaboti ja tema poegade verd , oli Issanda ütlus , ja ma maksan sulle kätte selle põllu peal , oli samuti Issanda ütlus . Ja nüüd võta , viska ta põllule Issanda sõna kohaselt ! '
12009027	Kui Ahasja , Juuda kuningas , seda nägi , siis ta põgenes Beet-Gaani poole ; aga Jehu ajas teda taga ja ütles : ' Laske ka tema vankris maha ! ' Ja nõnda sündiski Guuri tõusuteel , mis on Jibleami juures ; ent ta põgenes Megiddosse ja suri seal .
12009028	Ja ta sulased viisid ta vankriga Jeruusalemma ja matsid ta tema oma hauda ta vanemate juurde Taaveti linna .
12009029	Ahasja oli saanud Juuda kuningaks Joorami , Ahabi poja üheteistkümnendal aastal .
12009030	Ja Jehu tuli Jisreeli . Kui Iisebel seda kuulis , siis ta jumestas oma palge ja kaunistas pea ning vaatas aknast välja .
12009031	Ja kui Jehu jõudis väravasse , siis küsis Iisebel : ' Kas on rahu , Simri , oma isanda tapja ? '
12009032	Ja Jehu tõstis oma silmad üles akna poole ja küsis : ' Kes on minu poolt ? Kes ? ' Siis vaatas kaks-kolm hoovkondlast alla tema poole .
12009033	Ja Jehu ütles : ' Kukutage ta alla ! ' Siis nad kukutasid Iisebeli alla ja ta veri pritsis seina ja hobuste peale ; ja ta tallati ära .
12009034	Siis Jehu läks sisse , sõi ja jõi ning ütles : ' Kandke nüüd hoolt selle neetu eest ja matke ta maha , sest ta on ikkagi kuninga tütar ! '
12009035	Nad läksid teda matma , aga ei leidnud temast muud kui pealuu , jalad ja kämblad .
12009036	Ja nad tulid tagasi ning teatasid Jehule ; ja tema ütles : ' See on see Issanda sõna , mis ta rääkis oma sulase , tisbelase Eelija läbi , kui ta ütles : Jisreeli põllul söövad koerad Iisebeli liha .
12009037	Ja Iisebeli laip on nagu sõnnik väljal , Jisreeli põllul , nõnda et ükski ei saa öelda : See on Iisebel ! '
12010001	Aga Ahabil oli Samaarias seitsekümmend poega . Ja Jehu kirjutas kirja ning läkitas Samaariasse Jisreeli ülemaile , vanemaile ja Ahabi poegade hooldajaile , öeldes :
12010002	' Niipea kui see kiri jõuab teie kätte , ja teie juures on ju teie isanda pojad , ja teil on ka sõjavankrid ja hobused , kindlustatud linn ja sõjariistad ,
12010003	siis valige oma isanda poegadest parim ja õiglasim , pange tema ta isa aujärjele ja sõdige oma isanda soo eest ! '
12010004	Aga nad kartsid üliväga ja ütlesid : ' Vaata , need kaks kuningat ei suutnud seista tema vastu , kuidas siis meie suudaksime seista ? '
12010005	Ja kojaülem , linnapealik , vanemad ja hooldajad läkitasid Jehule ütlema : ' Me oleme su sulased ja teeme kõik , mida sina meid käsid ! Me ei tõsta kedagi kuningaks ; tee , mis sinu silmis hea on ! '
12010006	Siis ta kirjutas neile teise kirja , öeldes : ' Kui te olete minu poolt ja kuulate mind , siis võtke nende meeste , oma isanda poegade pead ja tulge homme sel ajal minu juurde Jisreeli ! ' Kuningapojad , kokku seitsekümmend , olid linna ülikute juures , kes neid kasvatasid .
12010007	Ja kui kiri jõudis neile kätte , siis võtsid nad kõik seitsekümmend kuningapoega ja tapsid nad , panid nende pead korvidesse ja läkitasid need Jehule Jisreeli .
12010008	Ja käskjalg tuli ning teatas temale , öeldes : ' Kuningapoegade pead on toodud . ' Ja tema ütles : ' Pange need hommikuni värava suhu kahte hunnikusse ! '
12010009	Ja hommikul läks ta välja , astus sinna ning ütles kogu rahvale : ' Teie olete süüta ! Vaata , mina olen pidanud vandenõu oma isanda vastu ja olen tema tapnud . Aga kes on maha löönud kõik need ?
12010010	Teadke siis , et ei lange tühja ainuski Issanda sõna , mis Issand on rääkinud Ahabi soo kohta . Ja Issand on teinud , mis ta on rääkinud oma sulase Eelija läbi . '
12010011	Ja Jehu lõi maha kõik , kes Ahabi sool olid Jisreelis alles jäänud , ja kõik ta ülikud , usaldusmehed ja preestrid , kuni temale ei olnud jäänud ainsatki pääsenut .
12010012	Siis ta võttis kätte ja tuli ära , et minna Samaariasse ; aga jõudnud karjaste Beet-Eekedini , mis on tee ääres ,
12010013	kohtas Jehu Juuda kuninga Ahasja vendi ja küsis : ' Kes te olete ? ' Ja need vastasid : ' Me oleme Ahasja vennad ja läheme alla , et tervitada kuningapoegi ja kuninga ema poegi . '
12010014	Aga ta ütles : ' Võtke nad elusalt kinni ! ' Ja nad võeti elusalt kinni ning tapeti Beet-Eekedi kaevu juures , kõik nelikümmend kaks meest ; ta ei jätnud neist järele ainsatki .
12010015	Kui Jehu läks sealt ära , siis kohtas ta Joonadabi , Reekabi poega , kes tuli temale vastu . Jehu teretas teda ja küsis temalt : ' Kas sinu süda on niisama otsekohene , nagu minu süda on sinu südame vastu ? ' Ja Joonadab vastas : ' On küll ! ' - ' Kui nõnda , siis anna oma käsi ! ' Ja Joonadab andis oma käe ning Jehu laskis teda astuda enese juurde vankrisse .
12010016	Ja ta ütles : ' Tule koos minuga ja vaata mu agarust Issanda pärast ! ' Ja teda sõidutati tema vankris .
12010017	Ja kui Jehu jõudis Samaariasse , siis ta lõi maha kõik , kes Ahabil olid Samaarias järele jäänud , kuni ta oli tema hävitanud Issanda sõna kohaselt , mis Issand oli rääkinud Eelijale .
12010018	Siis Jehu kogus kokku kogu rahva ja ütles neile : ' Ahab on Baali teeninud pisut , Jehu tahab teda teenida rohkem !
12010019	Kutsuge siis nüüd minu juurde kõik Baali prohvetid , kõik ta teenrid ja kõik ta preestrid , ärgu puudugu ükski , sest mul on tuua Baalile suur ohver ; ei jää elama ükski , kes puudub ! ' Aga Jehu tegi seda tagamõttega , et hukata Baali teenrid .
12010020	Ja Jehu ütles : ' Pühitsege Baali püha ! ' Ja see kuulutati välja .
12010021	Ja Jehu läkitas sõna kogu Iisraelisse ; siis tulid kõik Baali teenrid , ükski mees ei jäänud tulemata . Ja nad läksid Baali kotta ning Baali koda sai täis otsast otsani .
12010022	Ja ta ütles rõivakambri ülemale : ' Too riided kõigile Baali teenritele ! ' Ja too tõi neile riided .
12010023	Siis läks Jehu koos Reekabi poja Joonadabiga Baali kotta ja ütles Baali teenritele : ' Otsige ja vaadake järele , et siin teie juures ei oleks mõnda Issanda sulast , vaid oleksid ainult Baali teenrid ! '
12010024	Siis läksid nad sisse tapa - ja põletusohvreid ohverdama ; aga Jehu oli paigutanud õue kaheksakümmend meest , öeldes : ' Kui peaks pääsema mõni neist meestest , kelle ma toon teie kätte , siis jääb hing hinge vastu ! '
12010025	Ja kui ta oli lõpetanud põletusohvri ohverdamise , ütles Jehu ihukaitsjaile ja vankrisõdureile : ' Minge sisse , lööge nad maha , ükski ärgu pääsegu välja ! ' Ja ihukaitsjad ja vankrisõdurid lõid nad mõõgateraga maha ning viskasid välja . Siis nad läksid Baali koja tagaruumi
12010026	ja tõid välja Baali sambad ning põletasid need ära .
12010027	Ja nad kiskusid maha Baali samba , kiskusid maha Baali koja ja tegid selle käimlaks tänapäevani .
12010028	Nõnda hävitas Jehu Iisraelist Baali .
12010029	Aga Nebati poja Jerobeami pattudest , millega too saatis Iisraeli pattu tegema , Jehu ei loobunud , kuldvasikaist , mis olid Peetelis ja Daanis .
12010030	Ja Issand ütles Jehule : ' Et sa oled teinud hästi , mis minu silmis õige on , oled talitanud Ahabi sooga , nõnda nagu mul südame peal oli , siis istuvad su pojad Iisraeli aujärjel neljanda põlveni . '
12010031	Aga Jehu ei kandnud hoolt , et käia Issanda , Iisraeli Jumala Seaduse järgi kõigest oma südamest ; ta ei loobunud Jerobeami patust , millega too oli saatnud Iisraeli pattu tegema .
12010032	Neil päevil hakkas Issand Iisraeli vähendama , sest Hasael lõi neid kõigis Iisraeli paigus
12010033	Jordanist päikesetõusu pool , lõi kogu Gileadimaad , gaadlasi , ruubenlasi ja manasselasi alates Aroerist , mis on Arnoni jõe ääres , niihästi Gileadi kui Baasanit .
12010034	Ja mis veel tuleks öelda Jehust ja kõigest , mis ta tegi , ja kõigist ta vägitegudest , eks sellest ole kirjutatud Iisraeli kuningate Ajaraamatus ?
12010035	Ja Jehu läks magama oma vanemate juurde ja ta maeti Samaariasse ; ja tema poeg Jooahas sai tema asemel kuningaks .
12010036	Ja aega , mis Jehu Samaarias valitses Iisraeli üle , oli kakskümmend kaheksa aastat .
12011001	Kui Ahasja ema Atalja nägi , et ta poeg oli surnud , siis ta võttis kätte ja hukkas kogu kuningliku soo .
12011002	Aga Jooseba , kuningas Joorami tütar , Ahasja õde , võttis Joase , Ahasja poja , ja viis tema surmale määratud kuningapoegade hulgast salaja ühte magamiskambrisse , tema ja ta imetaja ; ja nad peitsid teda Atalja eest , nõnda et ta ei saanud surma .
12011003	Ja ta oli Jooseba juures Issanda kojas peidus kuus aastat , kuna Atalja valitses maad .
12011004	Aga seitsmendal aastal läkitas Joojada kaarlaste ja ihukaitse sajapealikute järele ning laskis nad tulla enese juurde Issanda kotta ; ja ta tegi nendega lepingu , vannutas neid Issanda kojas ja näitas neile kuningapoega .
12011005	Ja ta andis neile käsu , öeldes : ' Teil tuleb teha nõnda : kolmandik teist , kes tuleb hingamispäeval , pidagu kuningakoja vahiteenistust ,
12011006	kolmandik olgu Suuri väravas ja kolmandik väravas ihukaitse taga - koja vahiteenistust te peate pidama vaheldumisi -
12011007	ja teie kaks muud rühma , kes lähevad ära hingamispäeval , pidagu Issanda koja vahiteenistust kuninga juures .
12011008	Asuge siis ringi ümber kuninga , igaühel oma sõjariistad käes , ja kes rivile ligineb , see surmatagu ! Nõnda olge kuninga juures , kui ta välja läheb või sisse tuleb ! '
12011009	Ja sajapealikud tegid kõik nõnda , nagu preester Joojada käskis , ja igaüks võttis oma mehed , niihästi need , kes tulid hingamispäeval , kui ka need , kes pidid ära minema hingamispäeval , ja nad tulid preester Joojada juurde .
12011010	Ja preester andis sajapealikuile piigid ja kilbid , mis olid kuulunud kuningas Taavetile ja mis olid Issanda kojas .
12011011	Ja ihukaitsjad seisid , igaühel oma sõjariistad käes , koja paremast tiivast koja vasaku tiivani , altari ja koja suunas ümber kuninga .
12011012	Siis tõi ta välja kuningapoja , pani temale krooni pähe ja andis tunnistuskirja kätte ja nad tõstsid tema kuningaks ning võidsid teda ; ja nad plaksutasid käsi ning hüüdsid : ' Elagu kuningas ! '
12011013	Kui Atalja kuulis ihukaitsjate ja rahva häält , siis ta tuli rahva juurde Issanda kotta .
12011014	Ta vaatas , ja ennäe , kuningas seisis samba juures , nagu oli viisiks , ja pealikud ning pasunapuhujad olid kuninga juures , kogu maa rahvas oli rõõmus ja puhus pasunaid . Siis käristas Atalja oma riided lõhki ja hüüdis : ' Vandenõu ! Vandenõu ! '
12011015	Aga preester Joojada käskis sajapealikuid , sõjaväe ülemaid , ja ütles neile : ' Viige ta ridade vahelt välja , ja kes läheb temale järele , see surmake mõõgaga ! ' Sest preester oli öelnud : ' Ärge surmake teda Issanda kojas ! '
12011016	Siis nad panid käed ta külge ; ja kui ta oli jõudnud teele , mida mööda viiakse hobuseid kuningakotta , siis surmati ta seal .
12011017	Ja Joojada tegi lepingu Issanda ning kuninga ja rahva vahel , et nad oleksid Issanda rahvas ; nõnda ka kuninga ja rahva vahel .
12011018	Siis läks kogu maa rahvas Baali kotta ja kiskus selle maha ; nad purustasid sootuks selle altarid ja kujud , ja tapsid Mattani , Baali preestri , altarite ees . Seejärel seadis preester valvurid Issanda kojale .
12011019	Ja ta võttis sajapealikud , kaarlased ja ihukaitsjad ning kogu maa rahva ja nad viisid kuninga Issanda kojast ning tulid ihukaitse värava kaudu kuningakotta ; ja kuningas istus kuningate aujärjele .
12011020	Ja kogu maa rahvas oli rõõmus , ja linnas oli rahu , kui Atalja oli kuningakoja juures mõõgaga surmatud .
12012001	Joas oli kuningaks saades seitse aastat vana .
12012002	Jehu seitsmendal aastal sai Joas kuningaks ja ta valitses Jeruusalemmas nelikümmend aastat ; ta ema nimi oli Sibja , Beer-Sebast .
12012003	Joas tegi kogu oma eluaja , mis õige oli Issanda silmis , sest preester Joojada oli teda õpetanud .
12012004	Aga ohvrikünkad ei kadunud , vaid rahvas ohverdas ja suitsutas veelgi ohvriküngastel .
12012005	Ja Joas ütles preestritele : ' Kõik pühitsetud andide raha , mis tuuakse Issanda kotta , käibel olev raha , hingeraha , mille järgi igaühte on hinnatud , kõik raha , mida keegi südame sunnil toob Issanda kotta ,
12012006	võtku preestrid enestele , igaüks oma tuttavalt , aga nad peavad kohendama koja lagunenud kohti , kõike , mis seal leitakse olevat lagunenud ! '
12012007	Aga kuningas Joase kahekümne kolmandal aastal ei olnud preestrid veel kohendanud koja lagunenud kohti .
12012008	Siis kuningas Joas kutsus preester Joojada ja teised preestrid ning ütles neile : ' Miks te ei kohenda kojas seda , mis on lagunenud ? Aga nüüd ärge võtke raha oma tuttavailt enam enestele , vaid andke see lagunenud koja heaks ! '
12012009	Ja preestrid olid nõus , et nad ei võta rahvalt raha ega kohenda ka ise lagunenud koda .
12012010	Siis preester Joojada võttis ühe kirstu , puuris augu kaanesse ja pani selle altari kõrvale , paremale poole , kui minna Issanda kotta ; ja preestrid , lävehoidjad , panid sinna kõik raha , mis toodi Issanda kotta .
12012011	Ja kui nad nägid , et kirstus oli palju raha , siis läks kuninga kirjutaja koos ülempreestriga sinna ja nad lugesid ning sidusid kokku raha , mis leidus Issanda kojas .
12012012	Siis anti vaetud raha tööjuhatajate kätte , kelle hooleks oli antud Issanda koda , ja nemad maksid puuseppadele ja ehitustöölistele , kes töötasid Issanda kojas ,
12012013	samuti müürseppadele ja kiviraiujaile ning ostsid puid ja tahutud kive , et kohendada Issanda koja lagunenud kohti , ja maksid kõige eest , mis koja kohendamiseks tarvis läks .
12012014	Aga hõbekausse , tahikääre , piserdusnõusid , pasunaid , mitte ühtegi kuld - ega hõberiista ei tehtud Issanda kojale selle raha eest , mis toodi Issanda kotta ,
12012015	vaid see anti tööjuhatajaile , et nad selle eest kohendaksid Issanda koda .
12012016	Meestega , kelle kätte raha anti , et nad annaksid selle töölistele , ei peetud arvet , sest nad talitasid ausasti .
12012017	Süüohvri raha ja patuohvri raha ei viidud Issanda kojale , see jäi preestritele .
12012018	Sel ajal tuli Süüria kuningas Hasael ja sõdis Gati vastu ning vallutas selle . Aga kui Hasael pööras oma palge , et minna üles Jeruusalemma vastu ,
12012019	siis võttis Juuda kuningas Joas kõik pühad asjad , mis tema eelkäijad , Juuda kuningad Joosafat , Jooram ja Ahasja , olid pühitsenud , ja oma pühad asjad ja kõik kulla , mis leidus Issanda koja ja kuningakoja varanduste hulgas , ja läkitas Süüria kuningale Hasaelile - siis läks too Jeruusalemma alt ära .
12012020	Ja mis veel tuleks öelda Joasest ja kõigest , mis ta tegi , eks sellest ole kirjutatud Juuda kuningate Ajaraamatus ?
12012021	Ta sulased võtsid kätte ning pidasid vandenõu ja lõid Joase maha kindluse kojas , kust pääseb alla Sillasse .
12012022	Joosakar , Simeati poeg , ja Joosabad , Soomeri poeg , tema sulased , olid need , kes lõid tema surnuks ; ja ta maeti oma vanemate juurde Taaveti linna ; ja tema poeg Amasja sai tema asemel kuningaks .
12013001	Juuda kuninga Joase , Ahasja poja kahekümne kolmandal aastal sai Jooahas , Jehu poeg , Samaarias seitsmeteistkümneks aastaks Iisraeli kuningaks .
12013002	Tema tegi kurja Issanda silmis ja jätkas Nebati poja Jerobeami patte , millega too oli saatnud Iisraeli pattu tegema ; neist ta ei loobunud .
12013003	Siis Issanda viha süttis põlema Iisraeli vastu ja ta andis neid kogu aja Süüria kuninga Hasaeli kätte ja Hasaeli poja Ben-Hadadi kätte .
12013004	Aga Jooahas leevendas Issanda palet ja Issand kuulis teda , sest ta nägi Iisraeli kitsikust , kui Süüria kuningas neid rõhus .
12013005	Ja Issand andis Iisraelile päästja ja nad vabanesid süürlaste käe alt ; ja Iisraeli lapsed elasid oma telkides nagu ennegi .
12013006	Aga nad ei loobunud Jerobeami soo pattudest , millega too oli saatnud Iisraeli pattu tegema , vaid nad käisid neis ja Samaarias jäi ka Aðera kuju püsima .
12013007	Kuid Jooahasele ei olnud jäetudki rohkem rahvast kui viiskümmend ratsanikku , kümme sõjavankrit ja kümme tuhat jalameest , sest Süüria kuningas oli muud hukanud ja teinud otse rehetolmuks .
12013008	Ja mis veel tuleks öelda Jooahasest ja kõigest , mis ta tegi , ja tema vägitegudest , eks sellest ole kirjutatud Iisraeli kuningate Ajaraamatus ?
12013009	Ja Jooahas läks magama oma vanemate juurde ja ta maeti Samaariasse ; ja tema poeg Joas sai tema asemel kuningaks .
12013010	Juuda kuninga Joase kolmekümne seitsmendal aastal sai Jooahase poeg Joas Samaarias kuueteistkümneks aastaks Iisraeli kuningaks .
12013011	Tema tegi kurja Issanda silmis : ta ei loobunud ühestki Nebati poja Jerobeami patust , millega too oli saatnud Iisraeli pattu tegema , vaid käis nendes .
12013012	Ja mis veel tuleks öelda Joasest ja kõigest , mis ta tegi , ja tema vägitegudest , kuidas ta sõdis Juuda kuninga Amasja vastu , eks sellest ole kirjutatud Iisraeli kuningate Ajaraamatus ?
12013013	Ja Joas läks magama oma vanemate juurde ning Jerobeam istus tema aujärjele ; ja Joas maeti Samaariasse Iisraeli kuningate juurde .
12013014	Aga kui Eliisa oli haigestunud tõppe , millesse ta suri , siis tuli Iisraeli kuningas Joas tema juurde ja nuttis tema palge juures ning ütles : ' Mu isa , mu isa ! Iisraeli sõjavankrid ja tema ratsanikud ! '
12013015	Ja Eliisa ütles temale : ' Võta amb ja nooled ! ' Ja ta võttis enesele ammu ja nooled .
12013016	Siis Eliisa ütles Iisraeli kuningale : ' Pane oma käsi ammu peale ! ' Kui ta oli oma käe pannud , siis pani Eliisa oma käed kuninga käte peale
12013017	ja ütles : ' Ava aken ida poole ! ' Ta avas , ja Eliisa ütles : ' Lase ! ' Ja ta lasi . Siis Eliisa ütles : ' Issanda võidunool , võidunool Süüria vastu ! Sa lööd süürlasi Afekis , kuni nad on hävitatud . '
12013018	Siis ta ütles : ' Võta nooled ! ' Ja kuningas võttis . Ja ta ütles Iisraeli kuningale : ' Löö vastu maad ! ' Kuningas lõi kolm korda ja peatus siis .
12013019	Aga jumalamees vihastas tema peale ja ütles : ' Sa oleksid pidanud lööma viis või kuus korda , siis sa oleksid süürlased sootuks maha löönud ! Nüüd aga lööd sa süürlasi ainult kolm korda . '
12013020	Siis Eliisa suri ja ta maeti . Igal aastal tulid maale moabide röövjõugud .
12013021	Ja kord , kui maeti kedagi meest , vaata , siis nägid matjad ühte röövjõuku . Nad heitsid siis mehe Eliisa hauda , aga kui see puutus vastu Eliisa luid , siis ta ärkas ellu ja tõusis jalule .
12013022	Hasael , Süüria kuningas , rõhus Iisraeli kogu Jooahase eluaja .
12013023	Aga Issand andis neile armu ja halastas nende peale ning pöördus nende poole oma lepingu pärast Aabrahami , Iisaki ja Jaakobiga ega tahtnud neid hävitada ; ja ta ei ole neid tänini ära heitnud oma palge eest .
12013024	Kui Süüria kuningas Hasael suri , siis sai tema poeg Ben-Hadad tema asemel kuningaks .
12013025	Ja Joas , Jooahase poeg , võttis Hasaeli poja Ben-Hadadi käest tagasi linnad , mis too sõjaga oli võtnud tema isa Jooahase käest ; kolm korda lõi Joas teda ja võttis tagasi Iisraeli linnad .
12014001	Iisraeli kuninga Joase , Jooahase poja teisel aastal hakkas valitsema Juuda kuningas Amasja , Joase poeg .
12014002	Ta oli kuningaks saades kakskümmend viis aastat vana ja ta valitses Jeruusalemmas kakskümmend üheksa aastat ; ta ema nimi oli Jooaddan , Jeruusalemmast .
12014003	Tema tegi , mis õige oli Issanda silmis , aga mitte nõnda nagu tema isa Taavet ; ta tegi kõik nõnda , nagu tema isa Joas oli teinud .
12014004	Ometi ei kadunud ohvrikünkad , vaid rahvas ohverdas ja suitsutas veelgi ohvriküngastel .
12014005	Ja kui tal oli kuningriik kindlalt käes , siis ta lõi maha oma sulased , need , kes olid maha löönud kuninga , tema isa .
12014006	Tapjate lapsed aga jättis ta surmamata , nõnda nagu on kirjutatud Moosese Seaduse raamatus , milles Issand on käskinud ja öelnud : ' Isasid ärgu surmatagu laste pärast ja lapsi ärgu surmatagu isade pärast , vaid igaüks surgu oma patu pärast ! '
12014007	Tema lõi Soolaorus maha kümme tuhat edomlast ja vallutas sõjaga Sela ning pani sellele nimeks Jokteel , mis sellel on tänapäevani .
12014008	Siis Amasja läkitas käskjalad ütlema Iisraeli kuningale Joasele , Jehu poja Jooahase pojale : ' Tule , vaatame teineteisele näkku ! '
12014009	Aga Iisraeli kuningas Joas läkitas Juuda kuningale Amasjale vastuse : ' Liibanoni orjavits läkitas ütlema Liibanoni seedrile : Anna oma tütar naiseks mu pojale ! Aga Liibanoni metsloomad läksid mööda ja tallasid orjavitsa ära .
12014010	Sa oled tublisti löönud edomlasi , seepärast teeb su süda sind suureliseks ; pea see au enesele ja jää koju . Mispärast sa tikud õnnetusse , kus sa langed ise ja koos sinuga Juuda ? '
12014011	Aga Amasja ei kuulanud ; siis tuli Iisraeli kuningas Joas ja nad vaatasid teineteisele näkku , tema ja Juuda kuningas Amasja , Juudale kuuluvas Beet-Semesis .
12014012	Juuda löödi maha Iisraeli ees ja igamees põgenes oma telki .
12014013	Ja Iisraeli kuningas Joas võttis Beet-Semesis vangi Juuda kuninga Amasja , Ahasja poja Joase poja ; ja kui ta tuli Jeruusalemma , siis ta kiskus maha nelisada küünart Jeruusalemma müüri Efraimi väravast kuni Nurgaväravani .
12014014	Ja ta võttis ära kõik kulla ja hõbeda ja kõik riistad , mis leidusid Issanda kojas ja kuningakoja varanduste hulgas , ja võttis pantvange ning läks tagasi Samaariasse .
12014015	Ja mis veel tuleks öelda Joasest , mis ta tegi , ja tema vägitegudest ja kuidas ta sõdis Juuda kuninga Amasja vastu , eks sellest ole kirjutatud Iisraeli kuningate Ajaraamatus ?
12014016	Ja Joas läks magama oma vanemate juurde ja ta maeti Samaariasse Iisraeli kuningate juurde ; ja tema poeg Jerobeam sai tema asemel kuningaks .
12014017	Aga Juuda kuningas Amasja , Joase poeg , elas pärast Iisraeli kuninga Joase , Jooahase poja surma viisteist aastat .
12014018	Ja mis veel tuleks öelda Amasjast , eks sellest ole kirjutatud Juuda kuningate Ajaraamatus ?
12014019	Tema vastu peeti Jeruusalemmas vandenõu ja ta põgenes Laakisesse ; aga nad läkitasid käskjalad Laakisesse temale järele ja nood surmasid tema seal .
12014020	Ta tõsteti hobuse selga , ja ta maeti Jeruusalemma , oma vanemate juurde Taaveti linna .
12014021	Ja kogu Juuda rahvas võttis Asarja , kes oli kuusteist aastat vana , ja tõstis ta kuningaks tema isa Amasja asemele .
12014022	Tema ehitas üles Eelati ja tõi selle tagasi Juudale , pärast seda kui kuningas oli läinud magama oma vanemate juurde .
12014023	Juuda kuninga Amasja , Joase poja viieteistkümnendal aastal sai Jerobeam , Iisraeli kuninga Joase poeg , Samaarias kuningaks neljakümne üheks aastaks .
12014024	Tema tegi kurja Issanda silmis ; ta ei loobunud ühestki Nebati poja Jerobeami patust , millega too oli saatnud Iisraeli pattu tegema .
12014025	Tema võttis tagasi Iisraeli maa-ala alates Hamati teelahkmest kuni Lagendiku mereni Issanda , Iisraeli Jumala sõna kohaselt , mis ta oli rääkinud oma sulase , prohvet Joona , Amittai poja läbi , kes oli pärit Gat-Heeferist .
12014026	Sest Issand nägi Iisraeli viletsust , mis oli väga kibe : Iisraelil ei olnud aitajat , ei orja ega vaba .
12014027	Issand ei olnud siiski öelnud , et ta tahab taeva alt pühkida Iisraeli nime , ja nõnda päästis ta nad Jerobeami , Joase poja käe läbi .
12014028	Ja mis veel tuleks öelda Jerobeamist ja kõigest , mis ta tegi , ja tema vägitegudest , kuidas ta sõdis ja kuidas ta tõi Iisraelile tagasi Damaskuse ja Hamati , mis olid olnud Juuda päralt , eks sellest ole kirjutatud Iisraeli kuningate Ajaraamatus ?
12014029	Ja Jerobeam läks magama oma vanemate juurde , Iisraeli kuningate juurde ; ja tema poeg Sakarja sai tema asemel kuningaks .
12015001	Iisraeli kuninga Jerobeami kahekümne seitsmendal aastal sai kuningaks Juuda kuninga Amasja poeg Asarja .
12015002	Ta oli kuningaks saades kuusteist aastat vana ja ta valitses Jeruusalemmas viiskümmend kaks aastat ; ta ema nimi oli Jekolja , Jeruusalemmast .
12015003	Tema tegi , mis õige oli Issanda silmis , kõigiti nõnda , nagu tema isa Amasja oli teinud .
12015004	Ometi ei kadunud ohvrikünkad , vaid rahvas ohverdas ja suitsutas veelgi ohvriküngastel .
12015005	Ja Issand nuhtles kuningat nõnda , et see jäi pidalitõbiseks kuni oma surmapäevani ja elas omaette kojas ; aga Jootam , kuninga poeg , oli kojaülemaks ja mõistis kohut maa rahvale .
12015006	Ja mis veel tuleks öelda Asarjast ja kõigest , mis ta tegi , eks sellest ole kirjutatud Juuda kuningate Ajaraamatus ?
12015007	Ja Asarja läks magama oma vanemate juurde ja ta maeti oma vanemate juurde Taaveti linna ; ja tema poeg Jootam sai tema asemel kuningaks .
12015008	Juuda kuninga Asarja kolmekümne kaheksandal aastal sai Sakarja , Jerobeami poeg , Samaarias Iisraeli kuningaks kuueks kuuks .
12015009	Tema tegi kurja Issanda silmis , nõnda nagu tema isad olid teinud ; ta ei loobunud Nebati poja Jerobeami pattudest , millega too oli saatnud Iisraeli pattu tegema .
12015010	Ja Sallum , Jaabesi poeg , pidas tema vastu vandenõu ja lõi ta rahva ees surnuks ning sai tema asemel kuningaks .
12015011	Ja mis veel tuleks öelda Sakarjast , vaata , sellest on kirjutatud Iisraeli kuningate Ajaraamatus .
12015012	Nõnda läks täide Issanda sõna , mis ta oli rääkinud Jehule , öeldes : ' Su pojad istuvad Iisraeli aujärjel neljanda põlveni ! ' Ja see sündis nõnda .
12015013	Juuda kuninga Ussija kolmekümne üheksandal aastal sai kuningaks Sallum , Jaabesi poeg , ja ta valitses Samaarias ühe kuu .
12015014	Siis tuli Tirsast Menahem , Gaadi poeg , tuli Samaariasse ja lõi Samaarias surnuks Sallumi , Jaabesi poja , ning sai tema asemel kuningaks .
12015015	Ja mis veel tuleks öelda Sallumist ja tema vandenõust , mida ta pidas , vaata , sellest on kirjutatud Iisraeli kuningate Ajaraamatus .
12015016	Sel ajal hävitas Menahem Tifsahi ja kõik , kes seal olid , ja selle maa-alad Tirsast alates , sellepärast et nad temale ei avanud ; nõnda hävitas ta selle ja lõikas lõhki kõik rasedad naised .
12015017	Juuda kuninga Asarja kolmekümne üheksandal aastal sai Menahem , Gaadi poeg , Samaarias Iisraeli kuningaks kümneks aastaks .
12015018	Tema tegi kurja Issanda silmis ; ta ei loobunud kogu oma eluajal neist Nebati poja Jerobeami pattudest , millega too oli saatnud Iisraeli pattu tegema .
12015019	Puul , Assuri kuningas , tungis maale ja Menahem andis Puulile tuhat talenti hõbedat , et too lööks temaga käed kokku ja kinnitaks kuningriigi tema kätte .
12015020	Ja Menahem nõudis seda raha Iisraelilt , kõigilt rikastelt meestelt , et anda see Assuri kuningale : igaühelt viiskümmend seeklit hõbedat . Siis läks Assuri kuningas tagasi ega jäänud sellele maale .
12015021	Ja mis veel tuleks öelda Menahemist ja kõigest , mis ta tegi , eks sellest ole kirjutatud Iisraeli kuningate Ajaraamatus ?
12015022	Ja Menahem läks magama oma vanemate juurde ja tema poeg Pekahja sai tema asemel kuningaks .
12015023	Juuda kuninga Asarja viiekümnendal aastal sai Menahemi poeg Pekahja Samaarias Iisraeli kuningaks kaheks aastaks .
12015024	Tema tegi kurja Issanda silmis , ta ei loobunud Nebati poja Jerobeami pattudest , millega too oli saatnud Iisraeli pattu tegema .
12015025	Ja Pekah , Remalja poeg , tema vankrisõdur , pidas ta vastu vandenõu ja lõi ta maha Samaarias kuningakoja suurhoones koos Argobi ja Arjega ; ja koos temaga oli viiskümmend Gileadi meest . Nõnda Pekah surmas ta ja sai tema asemel kuningaks .
12015026	Ja mis veel tuleks öelda Pekahjast ja kõigest , mis ta tegi , vaata , sellest on kirjutatud Iisraeli kuningate Ajaraamatus .
12015027	Juuda kuninga Asarja viiekümne teisel aastal sai Pekah , Remalja poeg , Samaarias Iisraeli kuningaks kahekümneks aastaks .
12015028	Tema tegi kurja Issanda silmis , ta ei loobunud Nebati poja Jerobeami pattudest , millega too oli saatnud Iisraeli pattu tegema .
12015029	Iisraeli kuninga Pekahi päevil tuli Assuri kuningas Tiglat-Pileser ja võttis ära Ijjoni , Aabel-Beet-Maaka , Jaanoahi , Kedesi , Haasori , Gileadi ja Galilea , kogu Naftalimaa , ja viis rahva Assurisse .
12015030	Ja Hoosea , Eela poeg , pidas vandenõu Pekahi , Remalja poja vastu ja lõi tema surnuks ning sai tema asemel kuningaks Jootami , Ussija poja kahekümnendal aastal .
12015031	Ja mis veel tuleks öelda Pekahist ja kõigest , mis ta tegi , vaata , sellest on kirjutatud Iisraeli kuningate Ajaraamatus .
12015032	Iisraeli kuninga Pekahi , Remalja poja teisel aastal sai Juuda kuningaks kuningas Ussija poeg Jootam .
12015033	Ta oli kuningaks saades kakskümmend viis aastat vana ja ta valitses Jeruusalemmas kuusteist aastat ; ta ema nimi oli Jeruusa , Saadoki tütar .
12015034	Tema tegi , mis õige oli Issanda silmis , tehes kõigiti nõnda , nagu tema isa Ussija oli teinud .
12015035	Ometi ei kadunud ohvrikünkad , vaid rahvas ohverdas ja suitsutas veelgi ohvriküngastel ; tema ehitas Issanda koja ülemise värava .
12015036	Ja mis veel tuleks öelda Jootamist , mis ta tegi , eks sellest ole kirjutatud Juuda kuningate Ajaraamatus ?
12015037	Neil päevil hakkas Issand läkitama Juuda kallale Retsinit , Süüria kuningat , ja Pekahit , Remalja poega .
12015038	Ja Jootam läks magama oma vanemate juurde ja ta maeti oma vanemate juurde ta isa Taaveti linna ; ja tema poeg Aahas sai tema asemel kuningaks .
12016001	Pekahi , Remalja poja seitsmeteistkümnendal aastal sai kuningaks Aahas , Juuda kuninga Jootami poeg .
12016002	Aahas oli kuningaks saades kakskümmend aastat vana ja ta valitses Jeruusalemmas kuusteist aastat . Tema ei teinud , mis õige oli Issanda , tema Jumala silmis , nõnda nagu tema isa Taavet ,
12016003	vaid käis Iisraeli kuningate teed ja laskis isegi oma poja käia läbi tule nende rahvaste jäledate tegude eeskujul , keda Issand oli ära ajanud Iisraeli laste eest .
12016004	Ta ohverdas ning suitsutas ohvrikünkail ja kõrgendikel ja iga halja puu all .
12016005	Siis tulid Süüria kuningas Retsin ja Iisraeli kuningas Pekah , Remalja poeg , sõdima Jeruusalemma vastu ; ja nad piirasid Aahast , aga ei suutnud teda võita .
12016006	Sel ajal võttis Süüria kuningas Retsin Süüriale tagasi Eelati ja ajas juudalased Eelatist välja ja süürlased tulid Eelatisse ning elavad seal tänapäevani .
12016007	Aga Aahas läkitas käskjalad ütlema Assuri kuningale Tiglat-Pileserile : ' Mina olen su sulane ja su poeg . Tule ja päästa mind Süüria kuninga ja Iisraeli kuninga käest , kes mulle kallale kipuvad ! '
12016008	Ja Aahas võttis hõbeda ja kulla , mis leidus Issanda kojas ja kuningakoja varanduste hulgas , ning läkitas meeleheaks Assuri kuningale .
12016009	Ja Assuri kuningas kuulas teda ; ja Assuri kuningas tuli Damaskuse vastu ning vallutas selle , viis rahva asumisele Kiiri ja surmas Retsini .
12016010	Kui kuningas Aahas läks Damaskusesse kohtama Assuri kuningat Tiglat-Pileserit , siis ta nägi Damaskuses olevat altarit ja kuningas Aahas saatis preester Uurijale altari kuju ja tegumoe , nii nagu see oli tehtud .
12016011	Ja preester Uurija ehitas altari täpselt selle eeskuju järgi , mille kuningas Aahas oli läkitanud Damaskusest ; nõnda valmistas preester Uurija selle enne , kui kuningas Aahas jõudis Damaskusest tagasi .
12016012	Ja kui kuningas tuli Damaskusest ja nägi altarit , siis ta astus altari juurde ja ohverdas selle peal .
12016013	Ta süütas põlema oma põletus - ja roaohvri , valas joogiohvri ja piserdas altari peale oma tänuohvri vere .
12016014	Aga Issanda ees oleva vaskaltari kõrvaldas ta koja eest , uue altari ja Issanda koja vahelt , ja pani selle uue altari kõrvale põhja poole .
12016015	Ja kuningas Aahas andis preester Uurijale käsu , öeldes : ' Süüta suurel altaril hommikune põletusohver ja õhtune roaohver ning kogu maa rahva põletusohver ja nende roaohver ja joogiohvrid ; ja piserda selle peale kogu põletusohvri veri ja kogu tapaohvri veri ; aga vaskaltari osas ma veel mõtlen ! '
12016016	Ja preester Uurija tegi kõik nõnda , nagu kuningas Aahas käskis .
12016017	Ja kuningas Aahas raius ära aluste toed ning kõrvaldas pesunõu nende pealt ; ja ta tõstis vaskmere vaskhärgade pealt , mis olid selle all , ja pani selle kivipõrandale .
12016018	Ja hingamispäeva kaetud käigu , mis oli ehitatud koja külge , ja kuninga välimise sissekäigu pööras ta Issanda koja poole Assuri kuninga pärast .
12016019	Ja mis veel tuleks öelda Aahasest , mis ta tegi , eks sellest ole kirjutatud Juuda kuningate Ajaraamatus ?
12016020	Ja Aahas läks magama oma vanemate juurde ja ta maeti oma vanemate juurde Taaveti linna ; ja tema poeg Hiskija sai tema asemel kuningaks .
12017001	Juuda kuninga Aahase kaheteistkümnendal aastal sai Hoosea , Eela poeg , Samaarias Iisraeli kuningaks üheksaks aastaks .
12017002	Tema tegi kurja Issanda silmis , ometi mitte nõnda nagu need Iisraeli kuningad , kes olid olnud enne teda .
12017003	Tema vastu tuli Assuri kuningas Salmaneser ja Hoosea sai tema alamaks ning pidi temale maksu maksma .
12017004	Aga Assuri kuningas sai teada , et Hoosea sepitseb vandenõu : ta oli läkitanud käskjalad Egiptuse kuninga Soo juurde ega olnud viinud Assuri kuningale maksu nagu varem igal aastal ; ja Assuri kuningas võttis ta kinni ja aheldas vangikotta .
12017005	Ja Assuri kuningas vallutas kogu maa ja läks Samaariasse ning piiras seda kolm aastat .
12017006	Hoosea üheksandal aastal vallutas Assuri kuningas Samaaria ja viis Iisraeli asumisele Assurisse , pannes nad elama Halahhi , Haabori jõe äärde Goosanis , ja meedlaste linnadesse .
12017007	See sündis sellepärast , et Iisraeli lapsed olid pattu teinud Issanda , oma Jumala vastu , kes oli nad ära toonud Egiptusemaalt vaarao , Egiptuse kuninga käe alt , ja et nad kartsid teisi jumalaid
12017008	ja käisid nende rahvaste kommete järgi , keda Issand oli ära ajanud Iisraeli laste eest , ja Iisraeli kuningate kommete järgi , mida nemad olid sisse toonud .
12017009	Iisraeli lapsed olid teinud asju , mis olid ebakohased Issanda , nende Jumala ees : nad olid endile ehitanud ohvrikünkaid igasse linna , niihästi vahitornide juurde kui kindlustatud linnadesse .
12017010	Nad olid endile püstitanud sambaid ja viljakustulpi igale kõrgemale künkale ja iga halja puu alla .
12017011	Nad olid seal , kõigil ohvrikünkail , suitsutanud nagu rahvad , keda Issand oli ära saatnud nende eest , ja olid teinud kurje asju Issanda vihastamiseks .
12017012	Nad olid teeninud ebajumalaid , kuigi Issand oli neile öelnud : ' Te ei tohi seda teha ! '
12017013	Ja Issand oli hoiatanud Iisraeli ja Juudat kõigi prohvetite ja kõigi nägijate läbi , öeldes : ' Pöörduge oma kurjadelt teedelt ja pidage minu käske ja määrusi vastavalt kogu Seadusele , mille ma andsin teie vanemaile ja mille pärast ma läkitasin teile sõna oma sulaste , prohvetite läbi ! '
12017014	Aga nad ei kuulanud teda , vaid jäid kangekaelseiks , nõnda nagu olid olnud nende vanemad , kes ei uskunud Issandasse , oma Jumalasse .
12017015	Nad põlgasid tema seadlusi ja tema lepingut , mille ta oli teinud nende vanematega , ja tema hoiatusi , millega ta neid oli hoiatanud , ja käisid tühjuse järel ning said ise tühiseks , ja rahvaste järel , kes olid neil ümberkaudu , kuigi Issand neid oli keelanud , et nad ei teeks nõnda nagu need .
12017016	Nad hülgasid kõik Issanda , oma Jumala käsud ja valmistasid endile valatud kujud : kaks vasikat ; nad valmistasid Aðera kuju ja kummardasid kõiki taevavägesid ning teenisid Baali .
12017017	Ja nad lasksid oma poegi ja tütreid tulest läbi käia ; nad küsitlesid ennustajaid ja toimetasid nõidust ; nad müüsid endid kurja tegema Issanda silmis , vihastuseks temale .
12017018	Siis Issand vihastus väga Iisraeli pärast ja ta kõrvaldas nad oma palge eest ; ei jäänud üle muud kui ainult Juuda suguharu .
12017019	Isegi Juuda ei pidanud Issanda , oma Jumala käske , vaid nad käisid nende seaduste järgi , mis Iisrael oli teinud .
12017020	Seepärast hülgas Issand kogu Iisraeli soo ja alandas neid ning andis nad riisujate kätte , heites nad viimaks hoopis ära oma palge eest .
12017021	Sest Iisrael oli ennast lahti rebinud Taaveti soost ja nad olid tõstnud kuningaks Jerobeami , Nebati poja ; aga Jerobeam viis Iisraeli ära Issanda järelt ning saatis nad suurt pattu tegema .
12017022	Ja Iisraeli lapsed käisid kõigis Jerobeami pattudes , mis ta oli teinud - neist nad ei loobunud ,
12017023	kuni Issand viimaks kõrvaldas Iisraeli oma palge eest , nõnda nagu ta oli kuulutanud kõigi oma sulaste , prohvetite läbi ; seepärast pidi Iisrael oma maalt minema võõrsile - Assurisse , kus nad on tänapäevani .
12017024	Ja Assuri kuningas laskis rahvast tulla Paabelist , Kuutast , Avvast , Hamatist ja Sefarvaimist ning asustas nad Samaaria linnadesse Iisraeli laste asemele ; ja nemad pärisid Samaaria ning elasid selle linnades .
12017025	Aga oma sinnaasumise alguses ei kartnud nad Issandat ; siis läkitas Issand nende sekka lõvisid , kes neid tapsid .
12017026	Ja Assuri kuningale räägiti ning öeldi : ' Rahvad , keda sa viisid võõrsile ja asustasid Samaaria linnadesse , ei tunne maa Jumala õigust ; seepärast on ta läkitanud nende sekka lõvisid , ja vaata , need surmavad neid , sellepärast et nad ei tunne maa Jumala õigust . '
12017027	Siis Assuri kuningas andis käsu , öeldes : ' Viige sinna üks neist preestritest , keda te sealt olete ära toonud ; ta mingu ja elagu seal ning õpetagu neile maa Jumala õigust ! '
12017028	Nii tuli üks preestritest , keda nad olid viinud Samaariast võõrsile , ja asus Peetelisse ning õpetas neid , kuidas nad pidid Issandat kartma .
12017029	Aga iga rahvas valmistas oma jumalad ja nad paigutasid need ohvriküngaste kodadesse , mis samaarlased olid teinud , iga rahvas oma linna , kus nad elasid .
12017030	Nii tegid Paabeli mehed Sukkot-Benoti , Kuuta mehed Neergali ja Hamati mehed Aðima ;
12017031	avvilased tegid Nibhasi ja Tartaki , ja sefarvaimlased põletasid oma lapsi tules Adrammelekile ja Anammelekile , Sefarvaimi jumalaile .
12017032	Nad kartsid küll ka Issandat , aga seadsid endile iseeneste hulgast ohvriküngaste preestreid , kes nende eest ohverdasid ohvriküngaste kodades .
12017033	Nad kartsid Issandat , aga teenisid oma jumalaid nende rahvaste viisil , kelle keskelt nad olid toodud võõrsile .
12017034	Tänapäevani teevad nad endiste viiside järgi : nad ei karda Issandat ja nad ei tee nende määruste ja viiside , ei Seaduse ega käskude järgi , mis Issand andis Jaakobi lastele , kellele ta pani nimeks Iisrael .
12017035	Issand oli teinud nendega lepingu ja oli neid käskinud , öeldes : ' Te ei tohi karta ega kummardada teisi jumalaid , samuti ei tohi te neid teenida ega neile ohverdada ,
12017036	vaid Issandat , kes tõi teid Egiptusemaalt ära suure jõuga ja väljasirutatud käsivarrega , peate te kartma ja kummardama , ja te peate temale ohverdama !
12017037	Neid määrusi ja seadlusi ja Seadust ja käske , mis ta teile on kirja pannud , peate te hoolsasti täitma kogu oma eluaja , aga muid jumalaid ei tohi te karta !
12017038	Lepingut , mille ma teiega tegin , ärge unustage ! Ärge kartke muid jumalaid ,
12017039	vaid kartke Issandat , oma Jumalat , siis ta päästab teid kõigi teie vaenlaste käest ! '
12017040	Aga nemad ei kuulanud , vaid talitasid oma endisel viisil .
12017041	Ja need rahvad kartsid küll Issandat , aga nad teenisid samuti oma nikerdatud kujusid ; ka nende lapsed ja nende laste lapsed teevad veel tänapäevalgi nõnda , nagu nende vanemad olid teinud .
12018001	Ja Iisraeli kuninga Hoosea , Eela poja kolmandal aastal sai kuningaks Hiskija , Juuda kuninga Aahase poeg .
12018002	Tema oli kuningaks saades kakskümmend viis aastat vana ja ta valitses Jeruusalemmas kakskümmend üheksa aastat ; ta ema nimi oli Abi , Sakarja tütar .
12018003	Tema tegi , mis õige oli Issanda silmis , kõigiti nõnda , nagu ta isa Taavet oli teinud .
12018004	Tema kõrvaldas ohvrikünkad , purustas sambad , raius maha viljakustulbad ja pihustas vaskmao , mille Mooses oli teinud ; sest kuni nende päevadeni olid Iisraeli lapsed suitsutanud sellele ; seda kutsuti Nehustaniks .
12018005	Tema lootis Issanda , Iisraeli Jumala peale ja tema sarnast ei olnud kõigi Juuda kuningate hulgas , kes olid enne või pärast teda .
12018006	Tema kiindus Issandasse ega lahkunud tema järelt , vaid pidas tema käske , mis Issand oli Moosesele andnud .
12018007	Ja Issand oli temaga ; kõikjal , kuhu ta läks , oli tal edu . Ta hakkas vastu Assuri kuningale ega teeninud teda .
12018008	Ta lõi vilisteid kuni Assani ja selle maa-aladeni , niihästi vahitorne kui kindlustatud linnu .
12018009	Aga kuningas Hiskija neljandal aastal , see on Iisraeli kuninga Hoosea , Eela poja seitsmendal aastal , tuli Assuri kuningas Salmaneser Samaaria vastu ja piiras seda
12018010	ning vallutas selle kolme aasta pärast . Hiskija kuuendal aastal , see on Iisraeli kuninga Hoosea üheksandal aastal , vallutati Samaaria .
12018011	Ja Assuri kuningas viis Iisraeli Assurisse ning saatis nad Halahhi ja Haabori jõe äärde Goosanis ja meedlaste linnadesse ,
12018012	sellepärast et nad ei olnud kuulanud Issanda , oma Jumala häält , vaid olid rikkunud ta lepingu , kõik selle , mis Mooses , Issanda sulane , oli käskinud ; nad ei kuulanud seda ega teinud selle järgi .
12018013	Kuningas Hiskija neljateistkümnendal aastal tuli Assuri kuningas Sanherib kõigi Juuda kindlustatud linnade kallale ja vallutas need .
12018014	Siis läkitas Juuda kuningas Hiskija Laakisesse Assuri kuningale ütlema : ' Ma olen pattu teinud . Mine mu kallalt ära ! Mis sa mulle peale paned , seda ma tahan kanda ! ' Ja Assuri kuningas pani Juuda kuninga Hiskija peale kolmsada talenti hõbedat ja kolmkümmend talenti kulda .
12018015	Ja Hiskija andis kõik Issanda kojas ja kuningakoja varanduste hulgas leiduva hõbeda .
12018016	Sel korral raius Hiskija ära Issanda templi uksed ja piidad , mis Juuda kuningas Hiskija ise oli karranud , ja andis need Assuri kuningale .
12018017	Aga Assuri kuningas läkitas Laakisest ülemjuhataja , ülemkammerhärra ja ülemjoogikallaja suure väehulgaga Jeruusalemma kuningas Hiskija vastu . Need tulid ja jõudsid Jeruusalemma . Kui nad olid tulnud ja pärale jõudnud , siis nad peatusid ülatiigi veejuhtme juures , mis on Vanutajavälja maantee ääres .
12018018	Ja kui nad hüüdsid kuningat , siis läksid välja nende juurde Eljakim , Hilkija poeg , kes oli kojaülem , kirjutaja Sebna ja nõunik Joah , Aasafi poeg .
12018019	Ja ülemjoogikallaja ütles neile : ' Öelge ometi Hiskijale : Nõnda ütleb suurkuningas , Assuri kuningas : Mis lootus see on , mida sa hellitad ?
12018020	Sa arvad , et paljad sõnad on nõu ja jõud võitluseks . Kelle peale sa nüüd loodad , et oled mulle vastu hakanud ?
12018021	Vaata , nüüd sa loodad Egiptuse , selle murtud pillirookepi peale , mis tungib pihku ja puurib selle läbi , kui keegi selle peale toetub . Niisugune on vaarao , Egiptuse kuningas , kõigile , kes loodavad tema peale .
12018022	Või kui te mulle ütlete : Me loodame Issanda , oma Jumala peale , kas pole siis mitte tema see , kelle ohvrikünkad ja altarid Hiskija kõrvaldas , öeldes Juudale ja Jeruusalemmale : Selle altari ees te peate kummardama Jeruusalemmas ! ?
12018023	Nüüd aga vea ometi kihla mu isandaga , Assuri kuningaga : mina annan sulle kaks tuhat hobust , kui sa suudad hankida neile ratsanikke !
12018024	Kuidas sa siis saaksid tagasi tõrjuda asevalitseja , ühe mu isanda vähimaist sulaseist ? Aga sa loodad Egiptuse , tema sõjavankrite ja ratsanike peale !
12018025	Kas ma siis nüüd ilma Issandata olen tulnud selle paiga vastu , et seda hävitada ? Issand ise ütles mulle : Mine sinna maale ja hävita see ! '
12018026	Siis ütlesid Eljakim , Hilkija poeg , Sebna ja Joah ülemjoogikallajale : ' Räägi ometi oma sulastega aramea keelt , sest me mõistame seda , aga ära räägi meiega juudi keelt müüri peal oleva rahva kuuldes ! '
12018027	Kuid ülemjoogikallaja vastas neile : ' Kas mu isand on mind läkitanud kõnelema neid sõnu ainult su isandale ja sinule ? Küllap ka müüri peal istuvatele meestele , kes koos teiega peavad sööma oma rooja ja jooma oma kust ! '
12018028	Ja ülemjoogikallaja astus ette ning hüüdis valju häälega juudi keeles , rääkis ja ütles : ' Kuulge suurkuninga , Assuri kuninga sõna !
12018029	Nõnda ütleb kuningas : Ärge laske endid Hiskijast petta , sest tema ei suuda teid päästa minu käest !
12018030	Ärgu pangu Hiskija teid lootma Issanda peale , öeldes : Issand päästab meid kindlasti ja seda linna ei anta Assuri kuninga kätte !
12018031	Ärge kuulake Hiskijat , sest Assuri kuningas ütleb nõnda : Tehke minuga alistusleping ja tulge välja minu juurde , siis te võite süüa igamees oma viinapuust ja igamees oma viigipuust ja juua igamees oma kaevust vett ,
12018032	kuni ma tulen ja viin teid maale , mis on teie maa sarnane , vilja ja veini maa , leiva ja viinamägede maa , õlipuude ja mee maa , ja te jääte elama ega sure . Aga ärge kuulake Hiskijat , sest tema ässitab teid , kui ta ütleb : Issand päästab meid !
12018033	Kas on muude rahvaste jumalaist mõni päästnud oma maa Assuri kuninga käest ?
12018034	Kus on Hamati ja Arpadi jumalad ? Kus on Sefarvaimi , Heena ja Ivva jumalad ? Kas need päästsid Samaaria minu käest ?
12018035	Kes kõigi teiste maade jumalaist on päästnud oma maa minu käest , et Issand peaks päästma Jeruusalemma minu käest ? '
12018036	Aga rahvas vaikis ega vastanud temale sõnagi , sest niisugune oli kuninga käsk , kes oli öelnud : ' Ärge vastake temale ! '
12018037	Siis tulid kojaülem Eljakim , Hilkija poeg , kirjutaja Sebna ja nõunik Joah , Aasafi poeg , Hiskija juurde , riided lõhki käristatud , ja kandsid temale ette ülemjoogikallaja sõnad .
12019001	Kui kuningas Hiskija seda kuulis , siis ta käristas oma riided lõhki , kattis ennast kotiriidega ja läks Issanda kotta .
12019002	Ja ta läkitas kojaülem Eljakimi , kirjutaja Sebna ja preestrite vanemad , kotiriided seljas , prohvet Jesaja , Aamotsi poja juurde ,
12019003	et need ütleksid temale : ' Nõnda ütleb Hiskija : See päev on ahastuse , sõitluse ja teotuse päev . Jah , lapsed on küll jõudnud emakasuudmeni , aga sünnituseks ei ole jõudu .
12019004	Vahest Issand , su Jumal , kuuleb siiski kõiki ülemjoogikallaja sõnu , selle sõnu , kelle tema isand , Assuri kuningas , läkitas teotama elavat Jumalat , ja nõuab aru nende sõnade pärast , mida Issand , su Jumal , on pidanud kuulma ? Tee siis palvet selle jäägi pärast , kes on veel olemas ! '
12019005	Kui kuningas Hiskija sulased tulid Jesaja juurde ,
12019006	siis ütles Jesaja neile : ' Öelge oma isandale nõnda : Nii ütleb Issand : Ära karda sõnade pärast , mida sa oled kuulnud , millega Assuri kuninga poisid mind on teotanud !
12019007	Vaata , ma panen temasse niisuguse vaimu , et kui ta kuuleb kuulujuttu , siis ta läheb tagasi oma maale ja ma lasen ta langeda mõõga läbi ta oma maal . '
12019008	Ja ülemjoogikallaja pöördus tagasi ning leidis Assuri kuninga sõdivat Libna vastu ; sest ta oli kuulnud , et too oli Laakisest edasi läinud .
12019009	Aga kui Sanherib kuulis kõneldavat Tirhakast , Etioopia kuningast : ' Vaata , ta on välja tulnud , et sõdida sinu vastu ' , siis ta läkitas käskjalad taas Hiskija juurde , öeldes :
12019010	' Rääkige nõnda Hiskijaga , Juuda kuningaga , ja öelge : Ära lase ennast petta oma Jumalast , kelle peale sa loodad , arvates , et Jeruusalemma ei anta Assuri kuninga kätte !
12019011	Vaata , sa oled ju kuulnud , kuidas Assuri kuningad on talitanud kõigi maadega , neid sootuks hävitades . Ja sind peaks päästetama !
12019012	Kas rahvaste jumalad päästsid need , keda mu isad hävitasid : Goosani , Haarani , Resefi ja Telassaris olevad edenlased ?
12019013	Kus on Hamati kuningas ja Arpadi kuningas , Sefarvaimi linna , Heena ja Ivva kuningas ? '
12019014	Kui Hiskija oli võtnud käskjalgade käest kirja ja seda lugenud , siis ta läks üles Issanda kotta ; ja Hiskija laotas selle Issanda ette .
12019015	Ja Hiskija palvetas Issanda ees ning ütles : ' Issand , Iisraeli Jumal , kes istud keerubite peal ! Sina üksi oled kõigi maa kuningriikide Jumal , sina oled teinud taeva ja maa .
12019016	Pööra , Issand , oma kõrv ja kuule , ava , Issand , oma silmad ja vaata ! Kuule Sanheribi sõnu , selle sõnu , kes on läkitanud teotama elavat Jumalat !
12019017	See on tõsi , Issand , et Assuri kuningad on rüüstanud rahvaid ja nende maid
12019018	ja on heitnud tulle nende jumalad , sest need ei olnud jumalad , vaid olid inimeste kätetöö , puu ja kivi , ja seepärast nad võisid neid hävitada .
12019019	Aga nüüd , Issand , meie Jumal , päästa meid ometi tema käest , et kõik maa kuningriigid tunneksid , et sina , Issand , üksi oled Jumal ! '
12019020	Siis Jesaja , Aamotsi poeg , läkitas Hiskijale ütlema : ' Nõnda ütleb Issand , Iisraeli Jumal : Et sa mind oled palunud Assuri kuninga Sanheribi pärast , siis ma olen võtnud kuulda .
12019021	See on sõna , mis Issand tema kohta kõneleb : Neitsi , Siioni tütar , põlastab sind , pilkab sind , Jeruusalemma tütar vangutab su taga pead .
12019022	Keda sa oled laimanud ja teotanud ja kelle vastu sa oled kõrgendanud häält ? Sa oled suureliselt tõstnud oma silmad Iisraeli Püha vastu !
12019023	Sa laimasid oma käskjalgade läbi Issandat ja ütlesid : ' Ma tõusin oma vankrite hulgaga mägede harjadele , Liibanoni kaugemaisse kurudesse ; ma raiusin maha ta kõrged seedrid , ta valitud küpressid , ma tungisin ta päramisse varju , ta tihedaimasse metsa .
12019024	Ma kaevasin kaevusid ja jõin võõrast vett , ja ma kuivatasin oma jalataldadega kõik Egiptuse jõed . '
12019025	Kas sa pole kuulnud , et mina olen seda valmistanud ammusest ajast , kavatsenud muistseist päevist peale ? Nüüd olen mina lasknud sündida , et sina võisid laastata kindlustatud linnu ja teha need kivivaremeiks ,
12019026	et nende elanikud olid jõuetud , täis hirmu ja häbi , olid nagu rohi väljal , haljad taimekesed , nagu hein katustel või nagu idatuules kõrbenud vili .
12019027	Ma tean su istumist ja su minekut ning tulekut , ka su raevutsemist minu vastu .
12019028	Aga et sa raevutsed mu vastu ja su ülbus on ulatunud mu kõrvu , siis ma panen konksu sulle ninna , suurauad suhu ja viin sind tagasi sedasama teed , mida mööda sa tulidki .
12019029	Ja see olgu sulle , Hiskija , märgiks : sel aastal tuleb süüa isekasvanud vilja ja teisel aastal järelkasvu , aga kolmandal aastal te külvate ja lõikate ning istutate viinamägesid ja sööte nende vilja .
12019030	Ja Juuda soost pääsenu , tema jääk , juurdub taas alt ja kannab vilja pealt .
12019031	Sest Jeruusalemmast tuleb välja jääk ja Siioni mäelt pääsenu . Seda teeb Issanda püha viha !
12019032	Seepärast ütleb Issand Assuri kuninga kohta nõnda : Sellesse linna ta ei tule ja ta ei ammu siia nooli ; ta ei tule selle ette kilbiga ega kuhja selle vastu piiramisvalli .
12019033	Sedasama teed , mida mööda ta tuli , läheb ta tagasi ja sellesse linna ta ei tule , ütleb Issand .
12019034	Sest ma kaitsen seda linna , et seda päästa iseenese pärast ja oma sulase Taaveti pärast . '
12019035	Ja sel ööl sündis , et Issanda ingel läks välja ning lõi maha Assuri leeris sada kaheksakümmend viis tuhat ; ja kui hommikul vara üles tõusti , vaata , siis olid need kõik surnud .
12019036	Siis Assuri kuningas Sanherib asus teele , läks tagasi koju ja jäi Niinevesse .
12019037	Aga kord , kui ta kummardas oma jumala Nisroki templis , lõid Adrammelek ja Sareser tema mõõgaga maha ning põgenesid ise Araratimaale . Ja tema poeg Eesar-Haddon sai tema asemel kuningaks .
12020001	Neil päevil jäi Hiskija haigeks ja oli suremas . Ja prohvet Jesaja , Aamotsi poeg , tuli ta juurde ning ütles temale : ' Nõnda ütleb Issand : Sea oma elumaja asjad korda , sest sa sured ega saa terveks ! '
12020002	Siis pööras Hiskija oma näo seina poole ja palus Issandat , üteldes :
12020003	' Oh Issand , meenuta ometi , kuidas ma sinu ees olen elanud ustavuses ja siira südamega ja olen teinud , mis sinu silmis hea on ! ' Ja Hiskija nuttis kibedasti .
12020004	Aga Jesaja ei olnud veel väljunud keskmisest õuest , kui temale tuli Issanda sõna , kes ütles :
12020005	' Mine tagasi ja ütle Hiskijale , mu rahva vürstile : Nõnda ütleb Issand , su isa Taaveti Jumal : Ma olen kuulnud su palvet , ma olen näinud su silmavett . Vaata , ma teen sind terveks ja kolmandal päeval võid sa minna Issanda kotta .
12020006	Ma lisan su elupäevadele viisteist aastat ja ma päästan sinu ja selle linna Assuri kuninga pihust ning kaitsen seda linna iseenese pärast ja oma sulase Taaveti pärast . '
12020007	Ja Jesaja ütles : ' Võtke üks viigimarjakakk ! ' Ja nad võtsid ning panid paise peale ; ja ta sai terveks .
12020008	Aga Hiskija küsis Jesajalt : ' Mis on märgiks , et Issand teeb mu terveks ja et ma kolmandal päeval võin minna Issanda kotta ? '
12020009	Ja Jesaja vastas : ' See olgu sulle märgiks Issandalt , et Issand teeb , nagu ta on ütelnud : kas peab vari minema kümme pügalat edasi või kümme pügalat tagasi ? '
12020010	Ja Hiskija ütles : ' Varjul on kerge minna kümme pügalat edasi . Ei , parem mingu vari kümme pügalat tagasi ! '
12020011	Siis prohvet Jesaja hüüdis Issanda poole , ja tema laskis varju , kuhu see Aahase päikesekellal oli laskunud , minna kümme pügalat tagasi .
12020012	Sel ajal läkitas Paabeli kuningas Merodak-Baladan , Baladani poeg , kirja ja kingitusi Hiskijale , sest ta oli kuulnud , et Hiskija oli haige olnud .
12020013	Ja kui Hiskija oli neid kuulda võtnud , siis ta näitas neile kogu oma varaaita , hõbedat ja kulda , kalleid rohte ja parimat õli ja oma sõjariistade kambrit ja kõike , mis ta varanduste hulgas leidus ; Hiskija ei jätnud neile midagi näitamata oma kojas ja kogu oma valdusalal .
12020014	Aga prohvet Jesaja tuli kuningas Hiskija juurde ja küsis temalt : ' Mida need mehed rääkisid ja kust nad su juurde tulid ? ' Ja Hiskija vastas : ' Nad tulid kaugelt maalt , Paabelist . '
12020015	Siis ta küsis : ' Mida nad su kojas nägid ? ' Ja Hiskija vastas : ' Nad nägid kõike , mis mu kojas on ; ma ei jätnud neile midagi näitamata oma varanduste hulgast . '
12020016	Siis Jesaja ütles Hiskijale : ' Kuule Issanda sõna :
12020017	Vaata , päevad tulevad , kui kõik , mis sul kojas on ja mis su vanemad tänapäevani on kogunud , viiakse ära Paabelisse . Mitte midagi ei jää järele , ütleb Issand .
12020018	Ja sinu poegadest , kes sinust põlvnevad , kes sulle sünnivad , võetakse mõned ja neist saavad õukonnateenrid Paabeli kuninga palees . '
12020019	Siis Hiskija ütles Jesajale : ' Issanda sõna , mida sa oled kõnelnud , on hea . ' Sest ta mõtles : ' Minu päevil on ju ometi rahu ning julgeolek . '
12020020	Ja mis veel tuleks öelda Hiskijast ja kõigist tema vägitegudest ja kuidas ta tegi tiigi ja veejuhtme ning juhtis vee linna , eks sellest ole kirjutatud Juuda kuningate Ajaraamatus ?
12020021	Ja Hiskija läks magama oma vanemate juurde ja tema poeg Manasse sai tema asemel kuningaks .
12021001	Manasse oli kuningaks saades kaksteist aastat vana ja ta valitses Jeruusalemmas viiskümmend viis aastat ; ta ema nimi oli Hefsiba .
12021002	Tema tegi kurja Issanda silmis nende rahvaste jõleduste eeskujul , keda Issand oli ära ajanud Iisraeli laste eest .
12021003	Tema ehitas jälle üles ohvrikünkad , mille ta isa Hiskija oli hävitanud , ja ta püstitas altareid Baalile , valmistas Aðera kuju , nõnda nagu Iisraeli kuningas Ahab oli teinud , ja ta kummardas kõiki taevavägesid ning teenis neid .
12021004	Tema ehitas altareid Issanda kotta , kuigi Issand oli öelnud : ' Jeruusalemma panen ma oma nime . '
12021005	Tema ehitas altareid kõigile taevavägedele Issanda koja kumbagi õue .
12021006	Tema laskis oma poja tulest läbi käia , toimetas lausumist ja kuulutas märkidest , seadis vaimudemanajaid ja ennustajaid ; ta tegi palju kurja Issanda silmis ja vihastas teda .
12021007	Tema paigutas kotta Aðera nikerdatud kuju , mille ta oli valmistanud , kuigi Issand oli öelnud Taavetile ja ta pojale Saalomonile : ' Siia kotta ja Jeruusalemma , mille ma olen valinud kõigist Iisraeli suguharudest , panen ma oma nime igaveseks ajaks .
12021008	Ma ei tee enam Iisraeli jalga kodutuks sellelt maalt , mille ma olen andnud nende vanemaile , kui nad ainult panevad tähele ja teevad kõike , mida ma neid olen käskinud , ja kogu Seaduse järgi , mille mu sulane Mooses neile andis . '
12021009	Aga nad ei võtnud kuulda , vaid Manasse ahvatles neid tegema rohkem kurja kui need paganad , keda Issand oli hävitanud Iisraeli laste eest .
12021010	Ja Issand rääkis oma sulaste , prohvetite läbi , öeldes :
12021011	' Et Juuda kuningas Manasse on teinud neid jõledaid asju , ja on teinud rohkem paha , kui tegid emorlased , kes olid enne teda , ja on saatnud ka Juuda pattu tegema oma ebajumalatega ,
12021012	siis ütleb Issand , Iisraeli Jumal , nõnda : Vaata , ma lasen tulla Jeruusalemmale ja Juudale niisuguse õnnetuse , et igaühel , kes sellest kuuleb , hakkavad mõlemad kõrvad kumisema .
12021013	Ma tõmban Jeruusalemma peale Samaaria mõõdunööri ja Ahabi soo loodi ; ma pühin Jeruusalemma , nõnda nagu pühitakse vaagnat : see pühitakse ja pööratakse kummuli .
12021014	Ma hülgan oma pärisosa jäägi ja annan nad nende vaenlaste kätte ; nad saavad saagiks ja riisutavaiks kõigile oma vaenlastele ,
12021015	sellepärast et nad on teinud kurja minu silmis ja on mind vihastanud sellest päevast peale , kui nende vanemad lahkusid Egiptusest , kuni tänapäevani . '
12021016	Manasse valas ka väga palju süütut verd , kuni ta Jeruusalemma oli täitnud äärest ääreni lisaks oma patule , millega ta saatis Juuda pattu tegema , tegema kurja Issanda silmis .
12021017	Ja mis veel tuleks öelda Manassest ja kõigest , mis ta korda saatis , ja patust , mis ta tegi , eks sellest ole kirjutatud Juuda kuningate Ajaraamatus ?
12021018	Ja Manasse läks magama oma vanemate juurde ja ta maeti oma koja rohuaeda , Ussa rohuaeda ; ja tema poeg Aamon sai tema asemel kuningaks .
12021019	Aamon oli kuningaks saades kakskümmend kaks aastat vana ja ta valitses Jeruusalemmas kaks aastat ; ta ema nimi oli Mesullemet , Haarusi tütar Jotbast .
12021020	Tema tegi kurja Issanda silmis , nõnda nagu tema isa Manasse oli teinud .
12021021	Tema käis kõiki neid teid , mida tema isa oli käinud , ja ta teenis neid ebajumalaid , keda tema isa oli teeninud , ja ta kummardas neid .
12021022	Tema jättis maha Issanda , oma vanemate Jumala , ega käinud Issanda teed .
12021023	Siis pidasid Aamoni sulased tema vastu vandenõu ja nad tapsid kuninga ta kojas .
12021024	Aga maa rahvas lõi maha kõik need , kes olid pidanud vandenõu kuningas Aamoni vastu , ja maa rahvas tõstis tema poja Joosija tema asemel kuningaks .
12021025	Ja mis veel tuleks öelda Aamonist , mis ta tegi , eks sellest ole kirjutatud Juuda kuningate Ajaraamatus ?
12021026	Ja ta maeti oma hauda Ussa rohuaeda ; ja tema poeg Joosija sai tema asemel kuningaks .
12022001	Joosija oli kuningaks saades kaheksa aastat vana ja ta valitses Jeruusalemmas kolmkümmend üks aastat ; ta ema nimi oli Jediida , Adaja tütar Boskatist .
12022002	Tema tegi , mis õige oli Issanda silmis , ja käis kõigiti oma isa Taaveti teed , kaldumata paremale või vasakule .
12022003	Ja see sündis kuningas Joosija kaheksateistkümnendal aastal , kui kuningas läkitas kirjutaja Saafani , Mesullami poja , Issanda kotta , öeldes :
12022004	' Mine ülempreester Hilkija juurde , et ta võtaks kokku Issanda kotta toodud raha , mis lävehoidjad rahvalt on kogunud ,
12022005	ja et see antaks tööjuhatajate kätte , kelle hooleks on Issanda koda , et nad annaksid seda Issanda kojas töötegijaile lagunenud koja kohendamiseks :
12022006	puuseppadele ja ehitustöölistele ja müürseppadele , ja puude ning tahutud kivide ostmiseks , et koda kohendada .
12022007	Aga nendega ärgu peetagu arvet nende kätte antava raha osas , vaid nad talitagu ustavalt ! '
12022008	Ja ülempreester Hilkija ütles kirjutaja Saafanile : ' Ma leidsin Issanda kojast Seaduse raamatu . ' Ja Hilkija andis raamatu Saafanile ning tema luges seda .
12022009	Siis tuli kirjutaja Saafan kuninga juurde ja tõi kuningale sõna ning ütles : ' Su sulased on raha , mis kojas leidus , toonud ja andnud tööjuhatajate kätte , kelle hooleks on Issanda koda . '
12022010	Ja kirjutaja Saafan teatas kuningale ning ütles : ' Preester Hilkija andis mulle raamatu . ' Ja Saafan luges sellest kuningale ette .
12022011	Aga kui kuningas kuulis Seaduse raamatu sõna , siis ta käristas oma riided lõhki .
12022012	Ja kuningas andis käsu preester Hilkijale ja Ahikamile , Saafani pojale , ja Akborile , Miikaja pojale , ja kirjutaja Saafanile ja kuninga sulasele Asajale , öeldes :
12022013	' Minge küsitlege Issandat minu ning rahva ja kogu Juuda nimel selle leitud raamatu sõnade pärast , sest suur on Issanda viha , mis on süttinud põlema meie vastu , sellepärast et meie vanemad ei ole võtnud kuulda selle raamatu sõnu , et teha kõige selle järgi , mis meie jaoks on kirjutatud ! '
12022014	Siis läksid preester Hilkija , Ahikam , Akbor , Saafan ja Asaja naisprohvet Hulda juurde , kes oli riietehoidja Sallumi , Tikva poja Harhase pojapoja naine ja elas Jeruusalemmas teises linnaosas ; ja nad rääkisid temaga .
12022015	Ja tema ütles neile : ' Nõnda ütleb Issand , Iisraeli Jumal : Öelge sellele mehele , kes teid minu juurde läkitas :
12022016	Nõnda ütleb Issand : Vaata , ma saadan sellele paigale ja selle elanikele õnnetuse kõigi selle raamatu sõnade kohaselt , mida Juuda kuningas luges ,
12022017	sellepärast et nad jätsid mind maha ja suitsutasid teistele jumalatele , et mind vihastada oma kõiksugu kätetöödega ; mu viha on süttinud põlema selle paiga vastu ega kustu mitte .
12022018	Aga Juuda kuningale , kes teid läkitas Issandat küsitlema , öelge nõnda : Nõnda ütleb Issand , Iisraeli Jumal , sõnadest , mis sa oled kuulnud :
12022019	Et su süda pehmenes ja sa alandasid ennast Issanda ees , kui sa kuulsid , mis ma olen rääkinud selle paiga ja selle elanike kohta , et need saavad jubeduseks ja needesõnaks , ja et sa käristasid oma riided lõhki ning nutsid minu ees , siis olen ka mina sind kuulnud , ütleb Issand .
12022020	Sellepärast , vaata , ma koristan sind su vanemate juurde ja sind koristatakse rahus oma hauda ja sinu silmad ei saa näha kogu seda õnnetust , mille ma saadan sellele paigale . ' Ja nad tõid kuningale sõna tagasi .
12023001	Siis kuningas läkitas käsu ja kõik Juuda ja Jeruusalemma vanemad koguti tema juurde .
12023002	Ja kuningas läks Issanda kotta ja koos temaga kõik Juuda mehed ja kõik Jeruusalemma elanikud , preestrid ja prohvetid ja kogu rahvas , niihästi väikesed kui suured , ja ta luges nende kuuldes kõik Issanda kojast leitud Seaduse raamatu sõnad .
12023003	Ja kuningas seisis samba juures ja tegi Issanda ees lepingu , et nad käivad Issanda järel ja peavad tema käske , manitsusi ja määrusi kõigest südamest ja kõigest hingest , et täita selle Seaduse sõnu , mis sellesse raamatusse olid kirjutatud ; ja kogu rahvas astus lepingusse .
12023004	Siis käskis kuningas ülempreester Hilkijat ning alamaid preestreid ja lävehoidjaid , et nad viiksid Issanda templist välja kõik asjad , mis olid tehtud Baalile ja Aðerale ja kõigile taevavägedele ; ja ta põletas need väljaspool Jeruusalemma Kidroni väljadel ning viis nende tuha Peetelisse .
12023005	Ja ta kõrvaldas ebajumalapreestrid , keda Juuda kuningad olid seadnud suitsutama ohvriküngastel Juuda linnades ja Jeruusalemma ümbruses ; ka need , kes suitsutasid Baalile , päikesele , kuule , tähtedele ja kõigile taevavägedele .
12023006	Ja ta viis Issanda kojast välja viljakustulba , väljapoole Jeruusalemma Kidroni orgu , ja põletas selle Kidroni orus , pihustas põrmuks ja viskas põrmu lihtrahva haudade peale .
12023007	Ja ta kiskus maha pordumeeste kojad , mis olid Issanda koja juures , kus naised kudusid telke Aðerale .
12023008	Ja ta laskis Juuda linnadest tulla kõik preestrid ning rüvetas ohvrikünkad , kus preestrid olid suitsutanud , Gebast kuni Beer-Sebani ; ta kiskus maha ohvrikünkad väravate juurest , mis olid linnapealik Joosua värava suus vasakul pool , kui sisse minna linna väravast .
12023009	Ohvriküngaste preestrid aga ei tohtinud Jeruusalemmas minna Issanda altari juurde , vaid nad sõid hapnemata leiba oma vendade keskel .
12023010	Ta rüvetas põletuspaiga Ben-Hinnomi orus , et ükski ei saaks lasta oma poega või tütart tulest läbi käia Moolokile .
12023011	Ta kõrvaldas need hobused , kelle Juuda kuningad olid pühendanud päikesele , Issanda koja sissekäigu kõrvalt , ülemteener Netan-Meleki kambri juurest , mis oli Parvarimis ; ja ta põletas tules päikesevankri .
12023012	Altarid , mis Juuda kuningad olid teinud ning mis olid Aahase ülaruumi katusel , ja altarid , mis Manasse oli teinud Issanda koja kumbagi õue , kiskus kuningas maha , lõhkus sealt ja viskas nende rusud Kidroni orgu .
12023013	Ja kuningas rüvetas need ohvrikünkad , mis olid ida pool Jeruusalemma , lõuna pool Hävitusemäge , mis Iisraeli kuningas Saalomon oli ehitanud Astartele , siidonlaste jäledusele , ja Kemosele , moabide jäledusele , ja Milkomile , ammonlaste vastikule ebajumalale .
12023014	Ta purustas sambad ja raius maha viljakustulbad ning täitis nende asemed inimluudega .
12023015	Samuti altari , mis oli Peetelis , ohvrikünka , mille oli teinud Nebati poeg Jerobeam , kes saatis Iisraeli pattu tegema - ka selle altari ja ohvrikünka kiskus ta maha ; ta põletas ohvrikünka , pihustades selle põrmuks , ja põletas ka viljakustulba .
12023016	Kui Joosija pöördus ja nägi haudu , mis olid seal mäe peal , siis ta läkitas mehi ja laskis võtta luud haudadest ning põletas need altaril , rüvetades seda Issanda sõna kohaselt , nagu oli kuulutanud jumalamees , kes need sõnad hüüdis .
12023017	Ja ta küsis : ' Mis märgikivi see on seal , mida ma näen ? ' Ja linna mehed vastasid temale : ' See on selle jumalamehe haud , kes tuli Juudast ja kuulutas neid asju , mis sa nüüd tegid altariga Peetelis . '
12023018	Siis ta ütles : ' Laske ta puhkab , keegi ärgu liigutagu tema luid ! ' Nõnda päästsid nad tema luud ja prohveti luud , kes oli tulnud Samaariast .
12023019	Ja Joosija kõrvaldas ka Samaaria linnades kõik ohvriküngaste kojad , mis Iisraeli kuningad olid teinud Issanda vihastamiseks , ja ta talitas nendega täiesti samal viisil , nagu ta oli teinud Peetelis .
12023020	Ta tappis altarite peal kõik seal olevad ohvriküngaste preestrid ja põletas nende peal inimluid . Seejärel läks ta tagasi Jeruusalemma .
12023021	Ja kuningas andis käsu kogu rahvale , öeldes : ' Pidage paasapüha Issanda , oma Jumala auks , nõnda nagu on kirjutatud selles seaduseraamatus ! '
12023022	Sest niisugust paasapüha ei olnud peetud alates neist päevist , kui Iisraelile mõistsid kohut kohtumõistjad , ega kõigil Iisraeli kuningate ja Juuda kuningate päevil .
12023023	Alles kuningas Joosija kaheksateistkümnendal aastal peeti seda paasapüha Issanda auks Jeruusalemmas .
12023024	Ja Joosija pühkis ära ka vaimudemanajad ja ennustajad , teeravid ja ebajumalad ja kõik jäledused , mida nähti Juudamaal ja Jeruusalemmas , et täide viia Seaduse sõnu , mis olid kirjutatud raamatus , mille preester Hilkija leidis Issanda kojast .
12023025	Enne teda ei olnud tema sarnast kuningat , kes oleks nõnda pöördunud Issanda poole kõigest oma südamest ja kõigest oma hingest ja kõigest oma väest täiesti Moosese Seaduse kohaselt ; ja pärast teda ei ole tõusnud tema sarnast .
12023026	Ometi ei pöördunud Issand oma suurest tulisest vihast , kui viha kord oli süttinud põlema Juuda vastu kõige selle vihastusväärse pärast , millega Manasse teda oli vihastanud .
12023027	Ja Issand ütles : ' Ma kõrvaldan ka Juuda oma palge eest , nõnda nagu ma kõrvaldasin Iisraeli , ja ma hülgan Jeruusalemma , selle linna , mille ma olen ära valinud , ja koja , mille kohta ma olen öelnud : ' Seal olgu minu nimi ! ' '
12023028	Ja mis veel tuleks öelda Joosijast ja kõigest , mis ta tegi , eks sellest ole kirjutatud Juuda kuningate Ajaraamatus ?
12023029	Tema päevil läks vaarao Neko , Egiptuse kuningas , Assuri kuninga vastu Frati jõe äärde ; ja kuningas Joosija läks temale vastu , aga vaarao surmas tema Megiddos , kui ta teda nägi .
12023030	Ja Joosija sulased viisid tema surnuna vankris Megiddost ära , tõid Jeruusalemma ning matsid ta tema oma hauda . Ja maa rahvas võttis Jooahase , Joosija poja ja võidis teda ning tõstis ta kuningaks tema isa asemel .
12023031	Jooahas oli kuningaks saades kakskümmend kolm aastat vana ja ta valitses Jeruusalemmas kolm kuud ; ta ema nimi oli Hamutal , Jeremija tütar Libnast .
12023032	Tema tegi kurja Issanda silmis , kõigiti nõnda , nagu ta vanemad olid teinud .
12023033	Ja vaarao Neko vangistas tema Riblas , Hamatimaal , et ta ei valitseks enam Jeruusalemmas , ja määras maale maksukohustuse : sada talenti hõbedat ja talent kulda .
12023034	Ja vaarao Neko tõstis kuningaks Eljakimi , Joosija poja , tema isa Joosija asemel , ja muutis tema nime Joojakimiks ; aga Jooahase ta võttis kaasa ja too tuli Egiptusesse ning suri seal .
12023035	Joojakim andis vaaraole hõbeda ja kulla ; aga ta pidi maa maksustama , et anda vaaraole raha ta käsu kohaselt : ta nõudis maa rahvalt , igaühelt vastavalt ta maksustamisele , hõbedat ja kulda vaarao Nekole andmiseks .
12023036	Joojakim oli kuningaks saades kakskümmend viis aastat vana ja ta valitses Jeruusalemmas üksteist aastat ; ta ema nimi oli Sebidda , Pedaja tütar Ruumast .
12023037	Tema tegi kurja Issanda silmis , kõigiti nõnda , nagu ta vanemad olid teinud .
12024001	Tema päevil tuli Paabeli kuningas Nebukadnetsar ja Joojakim sai tema alamaks kolmeks aastaks ; siis ta taganes ja hakkas temale vastu .
12024002	Ja Issand läkitas tema kallale kaldealaste , süürlaste , moabide ja ammonlaste röövjõuke ; ta läkitas neid Juuda vastu , et seda hävitada Issanda sõna kohaselt , nagu ta oli rääkinud oma sulaste , prohvetite läbi .
12024003	Tõesti , see sündis Juudaga Issanda käsul , et ta kõrvaldas nad oma palge eest Manasse pattude pärast , kõige pärast , mis ta oli teinud ,
12024004	ja ka süütu vere pärast , mida ta oli valanud , täites Jeruusalemma süütu verega ; Issand ei tahtnud seda andeks anda .
12024005	Ja mis veel tuleks öelda Joojakimist ja kõigest , mis ta tegi , eks sellest ole kirjutatud Juuda kuningate Ajaraamatus ?
12024006	Ja Joojakim läks magama oma vanemate juurde ja tema poeg Joojakin sai tema asemel kuningaks .
12024007	Ja Egiptuse kuningas ei lahkunud enam oma maalt , sest Paabeli kuningas oli võtnud Egiptuseojast Frati jõeni kõik , mis oli kuulunud Egiptuse kuningale .
12024008	Joojakin oli kuningaks saades kaheksateist aastat vana ja ta valitses Jeruusalemmas kolm kuud ; ta ema nimi oli Nehusta , Elnatani tütar Jeruusalemmast .
12024009	Tema tegi kurja Issanda silmis , kõigiti nõnda , nagu ta isa oli teinud .
12024010	Sel ajal tulid Paabeli kuninga Nebukadnetsari sulased Jeruusalemma vastu ja linn piirati ümber .
12024011	Ja Nebukadnetsar , Paabeli kuningas , tuli ise linna alla , kui ta sulased seda piirasid .
12024012	Siis läks Joojakin , Juuda kuningas , Paabeli kuningale vastu , tema ise , ta ema , ta sulased , pealikud ja teenrid ; ja Paabeli kuningas võttis ta vangi oma valitsemise kaheksandal aastal .
12024013	Ja ta viis sealt ära kõik Issanda koja varandused ja kuningakoja varandused ning lõhkus kõik kuldriistad , mis Iisraeli kuningas Saalomon oli teinud Issanda templisse - nõnda nagu Issand oli ütelnud .
12024014	Ja ta viis vangi kogu Jeruusalemma , samuti kõik vürstid ja kõik võitlusvõimelised mehed , kümme tuhat vangi , ja kõik sepad ja ehitustöölised ; ei jäänud järele muid kui ainult tähtsuseta maarahvast .
12024015	Ja ta viis Joojakini Paabelisse vangi ; samuti viis ta Jeruusalemmast Paabelisse vangi kuninga ema ja kuninga naised , tema teenrid ja maa võimukandjad .
12024016	Ka kõik sõjamehed , arvult seitse tuhat , ja sepad ja ehitustöölised , arvult tuhat , kõik tublid ja võitlusvõimelised mehed , viis Paabeli kuningas Paabelisse vangi .
12024017	Ja Paabeli kuningas tõstis tema asemel kuningaks Mattanja , ta isa venna , ja muutis tolle nime Sidkijaks .
12024018	Sidkija oli kuningaks saades kakskümmend üks aastat vana ja ta valitses Jeruusalemmas üksteist aastat ; ta ema nimi oli Hamutal , Jeremija tütar Libnast .
12024019	Tema tegi kurja Issanda silmis , kõigiti nõnda , nagu Joojakim oli teinud .
12024020	Jah , Issanda vihastamiseks sündis see nõnda Jeruusalemmas ja Juudas , kuni ta heitis nad ära oma palge eest .
12025001	Aga Sidkija hakkas Paabeli kuningale vastu . Ja oma valitsemise üheksandal aastal , kümnenda kuu kümnendal päeval , tuli Paabeli kuningas Nebukadnetsar , tema ja kogu ta sõjavägi , Jeruusalemma vastu ning lõi leeri üles selle alla ; ja nad ehitasid linna ümber piiramisseadmed .
12025002	Ja linna piirati kuni kuningas Sidkija üheteistkümnenda aastani .
12025003	Aga neljanda kuu üheksandal päeval võttis nälg linnas võimust ja maa rahval ei olnud leiba .
12025004	Siis murti linna sisse ; aga kõik sõjamehed põgenesid öösel läbi müüridevahelise värava , mis oli kuninga rohuaia juures , kuigi kaldealased olid ümber linna ; ja nad läksid lagendiku poole .
12025005	Aga kaldealaste sõjavägi ajas kuningat taga ja nad said ta kätte Jeeriko lagendikel , kui kõik ta sõjavägi oli tema juurest laiali läinud .
12025006	Ja nad võtsid kuninga kinni ning viisid ta Paabeli kuninga juurde Riblasse ja mõistsid tema üle kohut .
12025007	Ja nad tapsid Sidkija pojad tema silme ees . Sidkija silmad tehti pimedaks ja ta aheldati vaskahelaisse ning viidi Paabelisse .
12025008	Ja viienda kuu seitsmendal päeval , see on kuningas Nebukadnetsari , Paabeli kuninga üheksateistkümnendal aastal , tuli Nebusaradan , ihukaitsepealik , Paabeli kuninga sulane , Jeruusalemma .
12025009	Ja tema põletas ära Issanda koja ja kuningakoja ning kõik Jeruusalemma kojad ; nimelt kõik suured kojad ta põletas tulega .
12025010	Ja kogu kaldealaste sõjavägi , kes oli koos ihukaitsepealikuga , kiskus maha Jeruusalemma ümbritsevad müürid .
12025011	Ja rahva ülejäänud osa , kes oli jäänud linna , ja ülejooksikud , kes olid üle jooksnud Paabeli kuninga poole , ja muud rahva riismed viis ihukaitsepealik Nebusaradan vangi .
12025012	Aga ihukaitsepealik jättis maa vaesemast rahvast alles viinamägede harijaid ja teopäevade tegijaid .
12025013	Vasksambad , mis olid Issanda kojas , ja alused ning vaskmere , mis olid Issanda kojas , kaldealased purustasid ja viisid nende vase Paabelisse .
12025014	Potid , labidad , tahikäärid , kausid ja kõik vaskriistad , millega peeti teenistust , võtsid nad ära .
12025015	Samuti võttis ihukaitsepealik ära sütepannid ja piserdusnõud , mis olid puhtast kullast ja puhtast hõbedast .
12025016	Mõlema samba , vaskmere ja aluste , mis Saalomon oli teinud Issanda koja jaoks - kõigi nende asjade vask oli vaagimatu .
12025017	Ühe samba kõrgus oli kaheksateist küünart ; nupp selle peal oli vasest ja nupu kõrgus oli kolm küünart ; võrestik ja granaatõunad ümber nupu olid kõik vasest ; ja samasugune oli teine sammas võrestikuga .
12025018	Ja ihukaitsepealik võttis Seraja , ülempreestri , ja Sefanja , temast järgmise preestri , ja kolm lävehoidjat ,
12025019	ja võttis linnast ühe hoovkondlase , kes oli olnud sõjameeste käsutaja , ja viis meest kuninga lähikonnast , kes leiti linnast , ja väepealiku kirjutaja , kes värbas maa rahvast sõjaväkke , ja kuuskümmend meest maa rahva hulgast , kes leiti linnast .
12025020	Nebusaradan , ihukaitsepealik , võttis ja viis nad Paabeli kuninga juurde Riblasse .
12025021	Ja Paabeli kuningas lõi nad maha ning surmas nad Riblas , Hamatimaal . Nõnda viidi Juuda vangi oma maalt .
12025022	Aga rahvale , kes jäi Juudamaale , kelle Paabeli kuningas Nebukadnetsar alles jättis , pani ta maavalitsejaks Gedalja , Saafani poja Ahikami poja .
12025023	Ja kui kõik sõjaväepealikud , nemad ja nende mehed , kuulsid , et Paabeli kuningas oli pannud Gedalja maavalitsejaks , siis tulid nad Gedalja juurde Mispasse , ja nimelt : Ismael , Netanja poeg , ja Joohanan , Kaareahi poeg , ja Seraja , netofalase Tanhumeti poeg , ja Jaasanja , maakatlase poeg , nemad ja nende mehed .
12025024	Ja Gedalja vandus neile ja nende meestele ning ütles neile : ' Ärge kartke kaldealaste sulaseid ! Jääge maale ja teenige Paabeli kuningat , siis on teil hea põli ! '
12025025	Aga seitsmendas kuus tuli Ismael , Elisama poja Netanja poeg , kuninglikust soost , ja kümme meest koos temaga , ja nad lõid surnuks Gedalja ning need juudid ja kaldealased , kes olid tema juures Mispas .
12025026	Siis kogu rahvas , pisimast suurimani , ja sõjaväepealikud - kõik võtsid kätte ja läksid Egiptusesse , sest nad kartsid kaldealasi .
12025027	Aga kolmekümne seitsmendal aastal pärast Juuda kuninga Joojakini vangiviimist , kaheteistkümnenda kuu kahekümne seitsmendal päeval sel aastal , kui ta sai kuningaks , tõstis Paabeli kuningas Evil-Merodak üles Juuda kuninga Joojakini pea vangikojast
12025028	ja kõneles temaga lahkesti ning andis temale istme ülemale nende kuningate istmeist , kes olid tema juures Paabelis .
12025029	Siis ta vahetas oma vangiriided ja sõi alaliselt tema juures leiba kogu oma eluaja .
12025030	Ta sai kuningalt ülalpidamise , alalise ülalpidamise , iga päev oma osa kõik tema elupäevad .
13001001	Aadam , Sett , Enos ,
13001002	Keenan , Mahalalel , Jered ,
13001003	Eenok , Metuusala , Lemek ,
13001004	Noa , Seem , Haam ja Jaafet .
13001005	Jaafeti pojad olid Gomer , Maagoog , Maadai , Jaavan , Tubal , Mesek ja Tiiras .
13001006	Ja Gomeri pojad olid Askenas , Diifat ja Toogarma .
13001007	Ja Jaavani pojad olid Eliisa ja Tarsis , kittid ja rodanlased .
13001008	Haami pojad olid Kuus , Mitsraim , Puut ja Kaanan .
13001009	Ja Kuusi pojad olid Seba , Havila , Sabta , Raema ja Sabteka ; ja Raema pojad olid Seeba ja Dedan .
13001010	Ja Kuusile sündis Nimrod , kes oli esimene vägev mees maa peal .
13001011	Ja Mitsraimile sündisid luudid , anamlased , lehablased , naftuhlased ,
13001012	patruuslased ja kasluhlased , kellest vilistid on lähtunud , ja kaftoorlased .
13001013	Ja Kaananile sündisid Siidon , tema esmasündinu , ja Heet ,
13001014	ja jebuuslased , emorlased , girgaaslased ,
13001015	hiivlased , arklased , siinlased ,
13001016	arvadlased , semarlased ja hamatlased .
13001017	Seemi pojad olid Eelam , Assur , Arpaksad , Luud , Aram , Uuts , Huul , Geter ja Mesek .
13001018	Ja Arpaksadile sündis Selah , ja Selahile sündis Eeber .
13001019	Ja Eeberile sündis kaks poega : ühe nimi oli Peleg , sest tema päevil jagunes maa ; ja tema venna nimi oli Joktan .
13001020	Ja Joktanile sündisid Almodad , Selef , Hasarmavet , Jerah ,
13001021	Hadoram , Uusal , Dikla ,
13001022	Eebal , Abimael , Seeba ,
13001023	Oofir , Havila ja Joobab . Need kõik olid Joktani pojad .
13001024	Seem , Arpaksad , Selah ,
13001025	Eeber , Peleg , Reu ,
13001026	Serug , Naahor , Terah ,
13001027	Aabram , see on Aabraham .
13001028	Aabrahami pojad olid Iisak ja Ismael .
13001029	Need olid nende järeltulijad : Nebajot , Ismaeli esmasündinu , siis Keedar , Adbeel , Mibsam ,
13001030	Misma , Duuma , Massa , Hadad , Teema ,
13001031	Jetuur , Naafis ja Keedma . Need olid Ismaeli pojad .
13001032	Ja Ketuura , Aabrahami liignaise pojad , keda tema sünnitas , olid : Simran , Joksan , Medan , Midjan , Jisbak ja Suuah . Ja Joksani pojad olid Seeba ja Dedan .
13001033	Ja Midjani pojad olid Eefa , Eefer , Hanok , Abiida ja Eldaa . Need kõik olid Ketuura järeltulijad .
13001034	Ja Aabrahamile sündis Iisak ; Iisaki pojad olid Eesav ja Iisrael .
13001035	Eesavi pojad olid Eliifas , Reuel , Jeus , Jalam ja Korah .
13001036	Eliifase pojad olid Teeman , Oomar , Sefi , Gatam , Kenas , Timna ja Amalek .
13001037	Reueli pojad olid Nahat , Serah , Samma ja Missa .
13001038	Seiri pojad olid Lootan , Soobal , Sibeon , Ana , Diison , Eeser ja Diisan .
13001039	Lootani pojad olid Hori ja Hoomam ; ja Lootani õde oli Timna .
13001040	Soobali pojad olid Aljan , Maanahat , Eebal , Sefi ja Oonam ; ja Sibeoni pojad olid Ajja ja Ana .
13001041	Ana poegi oli Diison ; ja Diisoni pojad olid Hamran , Esban , Jitran ja Keran .
13001042	Eeseri pojad olid Bilhan , Saavan ja Jaakan ; Diisani pojad olid Uuts ja Aran .
13001043	Ja need olid kuningad , kes valitsesid Edomimaal , enne kui ükski kuningas Iisraeli laste üle valitses : Bela , Beori poeg ; tema linna nimi oli Dinhaba .
13001044	Kui Bela suri , sai tema asemel kuningaks Joobab , Serahi poeg Bosrast .
13001045	Kui Joobab suri , sai tema asemel kuningaks Huusam teemanlaste maalt .
13001046	Kui Huusam suri , sai tema asemel kuningaks Hadad , Bedadi poeg , kes lõi midjanlasi Moabi väljadel ; tema linna nimi oli Aviit .
13001047	Kui Hadad suri , sai tema asemel kuningaks Samla Masreekast .
13001048	Kui Samla suri , sai tema asemel kuningaks Saul jõeäärsest Rehobotist .
13001049	Kui Saul suri , sai tema asemel kuningaks Baal-Haanan , Akbori poeg .
13001050	Kui Baal-Haanan suri , sai tema asemel kuningaks Hadad ; tema linna nimi oli Pai ja tema naise nimi oli Mehetabel , Mee-Sahabi tütre Matredi tütar .
13001051	Kui Hadad suri , siis olid Edomi vürstideks : vürst Timna , vürst Alja , vürst Jetet ,
13001052	vürst Oholibama , vürst Eela , vürst Piinon ,
13001053	vürst Kenas , vürst Teeman , vürst Mibsar ,
13001054	vürst Magdiel , vürst Iiram . Need olid Edomi vürstid .
13002001	Need olid Iisraeli pojad : Ruuben , Siimeon , Leevi , Juuda , Issaskar , Sebulon ,
13002002	Daan , Joosep , Benjamin , Naftali , Gaad ja Aaser .
13002003	Juuda pojad olid Eer , Oonan ja Seela ; need kolm sünnitas temale Suua tütar , kaananlanna . Aga Eer , Juuda esmasündinu , oli Issanda silmis paha , seepärast ta laskis tema surra .
13002004	Ja Taamar , tema minia , tõi temale ilmale Peretsi ja Serahi ; Juuda poegi oli kokku viis .
13002005	Peretsi pojad olid Hesron ja Haamul .
13002006	Ja Serahi pojad olid Simri , Eetan , Heeman , Kalkol ja Daara ; neid oli kokku viis .
13002007	Ja Karmi poegi oli Aakar , Iisraeli pahandusetegija , kes hävitamisele määratuga üleannetult talitas .
13002008	Ja Eetani poeg oli Asarja .
13002009	Ja Hesroni pojad , kes temale sündisid , olid Jerahmeel , Raam ja Keluubai .
13002010	Ja Raamile sündis Amminadab , ja Amminadabile sündis Nahson , Juuda laste vürst .
13002011	Ja Nahsonile sündis Salma , ja Salmale sündis Boas .
13002012	Ja Boasele sündis Oobed , ja Oobedile sündis Iisai .
13002013	Ja Iisaile sündis esimese pojana Eliab , teisena Abinadab , kolmandana Simea ,
13002014	neljandana Netaneel , viiendana Raddai ,
13002015	kuuendana Osem , seitsmendana Taavet .
13002016	Ja nende õed olid Seruja ja Abigail ; ja Seruja pojad olid Abisai , Joab ja Asael kolmekesi .
13002017	Ja Abigail tõi ilmale Amaasa ; Amaasa isa oli Jeter , ismaeliit .
13002018	Ja Kaalebile , Hesroni pojale , sündis lapsi Asuubaga ja Jeriotiga , ja need olid ta pojad : Jeeser , Soobab ja Ardon .
13002019	Kui Asuuba suri , siis Kaaleb võttis enesele naiseks Efrati , ja see tõi temale ilmale Huuri .
13002020	Ja Huurile sündis Uuri , ja Uurile sündis Betsaleel .
13002021	Hiljem heitis aga Hesron Gileadi isa Maakiri tütre juurde ja võttis ta naiseks , olles ise kuuekümneaastane ; ja naine tõi temale ilmale Seguubi .
13002022	Ja Seguubile sündis Jair ; Jairil oli kakskümmend kolm linna Gileadimaal .
13002023	Aga gesurlased ja süürlased võtsid neilt ära Jairi telklaagrid , Kenati ja selle tütarlinnad , kuuskümmend linna . Kõik need olid Gileadi isa Maakiri pojad .
13002024	Ja pärast Hesroni surma Kaalebi Efratas tõi Hesroni naine Abija talle ilmale Ashuri , Tekoa isa .
13002025	Ja Jerahmeeli , Hesroni esmasündinu pojad olid Raam , esmasündinu , ja Buuna , Oren , Osem ja Ahija .
13002026	Ja Jerahmeelil oli veel teine naine , Atara nimi ; tema oli Oonami ema .
13002027	Ja Raami , Jerahmeeli esmasündinu pojad olid Maas , Jaamin ja Eeker .
13002028	Ja Oonami pojad olid Sammai ja Jaada ; ja Sammai pojad olid Naadab ja Abisuur .
13002029	Ja Abisuuri naise nimi oli Abihail ; ja tema tõi talle ilmale Ahbani ja Moolidi .
13002030	Ja Naadabi pojad olid Seled ja Appaim ; Seled suri lasteta .
13002031	Ja Appaimi poegi oli Iisi ; ja Iisi poegi oli Seesan ; ja Seesani poegi oli Ahlai .
13002032	Ja Jaada , Sammai venna pojad olid Jeter ja Joonatan ; Jeter suri lasteta .
13002033	Ja Joonatani pojad olid Pelet ja Saasa . Need olid Jerahmeeli pojad .
13002034	Aga Seesanil ei olnud poegi , vaid olid ainult tütred ; aga Seesanil oli egiptlasest sulane , Jarha nimi .
13002035	Ja Seesan andis oma sulasele Jarhale naiseks oma tütre , kes tõi talle ilmale Attai .
13002036	Ja Attaile sündis Naatan , ja Naatanile sündis Saabad .
13002037	Ja Saabadile sündis Eflal , ja Eflalile sündis Oobed .
13002038	Ja Oobedile sündis Jehu , ja Jehule sündis Asarja .
13002039	Ja Asarjale sündis Heles , ja Helesile sündis Elaasa .
13002040	Ja Elaasale sündis Sismai , ja Sismaile sündis Sallum .
13002041	Ja Sallumile sündis Jekamja , ja Jekamjale sündis Elisama .
13002042	Ja Kaalebi , Jerahmeeli venna poegi oli Meesa , tema esmasündinu , kes oli Siifi isa ; ja Mareesa poegi oli Hebron .
13002043	Ja Hebroni pojad olid Korah , Tappuah , Rekem ja Sema .
13002044	Ja Semale sündis Raham , Jorkoami isa , ja Rekemile sündis Sammai .
13002045	Ja Sammai poeg oli Maon ; ja Maon oli Beet-Suuri isa .
13002046	Ja Eefa , Kaalebi liignaine , tõi ilmale Haarani , Moosa ja Gaasesi ; ja Haaranile sündis Gaases .
13002047	Ja Jahdai pojad olid Regem , Jootam , Geesan , Pelet , Eefa ja Saaf .
13002048	Maaka , Kaalebi liignaine , tõi ilmale Seberi ja Tirhana .
13002049	Tema tõi ilmale ka Saafi , Madmanna isa , Seva , Makbeena isa ja Gibea isa ; ja Kaalebi tütar oli Aksa .
13002050	Need olid Kaalebi pojad . Huuri , Efrata esmasündinu pojad olid Soobal , Kirjat-Jearimi isa ,
13002051	Salma , Petlemma isa , Haaref , Beet-Gaaderi isa .
13002052	Ja Soobali , Kirjat-Jearimi isa pojad olid Reaja , pooled manahlastest ,
13002053	ja Kirjat-Jearimi suguvõsad : jitrilased , puudid , sumatlased ja misrailased ; neist tulid soratlased ja estaullased .
13002054	Ja Salma pojad olid Petlemm ja netofalased , Atrot , Beet-Joab ja pooled manahlastest , soorlased .
13002055	Ja kirjatundjate suguvõsad , kes elasid Jaabesis , olid tiratlased , simatlased ja suukatlased ; need olid keenlased , kes põlvnesid Hammatist , Reekabi soo isast .
13003001	Ja need olid Taaveti pojad , kes temale sündisid Hebronis : esmasündinu Amnon , jisreellannast Ahinoamist , teine Taaniel , karmellannast Abigailist ,
13003002	kolmas Absalom , Gesuri kuninga Talmai tütre Maaka poeg , neljas Adonija , Haggiti poeg ,
13003003	viies Sefatja , Abitalist , kuues Jitream , ta naisest Eglast .
13003004	Need kuus sündisid temale Hebronis , kus ta valitses seitse aastat ja kuus kuud . Ja Jeruusalemmas valitses ta kolmkümmend kolm aastat .
13003005	Ja need sündisid temale Jeruusalemmas : Simea , Soobab , Naatan ja Saalomon neljakesi Bat-Suuast , Ammieli tütrest ;
13003006	ja Jibhar , Elisama , Elifelet ,
13003007	Noga , Nefeg , Jaafia ,
13003008	Elisama , Eljada , Elifelet - üheksa .
13003009	Need kõik olid Taaveti pojad , peale liignaiste poegade ; ja Taamar oli nende õde .
13003010	Ja Saalomoni poeg oli Rehabeam ; tema poeg oli Abija ; tema poeg oli Aasa ; tema poeg oli Joosafat ;
13003011	tema poeg oli Jooram ; tema poeg oli Ahasja ; tema poeg oli Joas ;
13003012	tema poeg oli Amasja ; tema poeg oli Asarja ; tema poeg oli Jootam ;
13003013	tema poeg oli Aahas ; tema poeg oli Hiskija ; tema poeg oli Manasse ;
13003014	tema poeg oli Aamon ; tema poeg oli Joosija .
13003015	Ja Joosija pojad olid : esmasündinu Joohanan , teine Joojakim , kolmas Sidkija , neljas Sallum .
13003016	Ja Joojakimi pojad olid : tema poeg Jekonja ; tema poeg Sidkija .
13003017	Ja vangistatud Jekonja pojad olid : tema poeg Sealtiel ,
13003018	Malkiram , Pedaja , Senassar , Jekamja , Hoosama ja Nedabja .
13003019	Ja Pedaja pojad olid Serubbaabel ja Simei . Ja Serubbaabeli pojad olid Mesullam ja Hananja ; nende õde oli Selomit ;
13003020	ja Hasuba , Ohel , Berekja , Hasadja ja Juusab-Hesed viiekesi .
13003021	Ja Hananja pojad olid : Pelatja , Jesaja , Refaja pojad , Arnani pojad , Obadja pojad , Sekanja pojad .
13003022	Ja Sekanja poeg oli Semaja ; ja Semaja pojad olid : Hattus , Jigal , Baariah , Nearja ja Saafat - kokku oli neid kuus .
13003023	Ja Nearja pojad olid : Eljoenai , Hiskija ja Asrikam kolmekesi .
13003024	Ja Eljoenai pojad olid : Hoodavja , Eljasib , Pelaja , Akkub , Joohanan , Delaja ja Anani seitsmekesi .
13004001	Juuda pojad olid : Perets , Hesron , Karmi , Huur ja Soobal .
13004002	Ja Reajale , Soobali pojale , sündis Jahat ; ja Jahatile sündisid Ahumai ja Lahad . Need olid soratlaste suguvõsad .
13004003	Ja need olid Eetami isa pojad : Jisreel , Jisma ja Jidbas ; ja nende õe nimi oli Haslelponi ;
13004004	ja Penuel , Gedoori isa , ja Eeser , Huusa isa . Need olid Huuri , Efrata esmasündinu , Petlemma isa pojad .
13004005	Ja Ashuril , Tekoa isal , oli kaks naist : Hela ja Naara .
13004006	Ja Naara tõi temale ilmale Ahussami , Heeferi , Teemeni ja ahastarlased . Need olid Naara pojad .
13004007	Ja Hela pojad olid : Seret , Sohar ja Etnan .
13004008	Ja Koosile sündisid Aanub ja Hasobeeba , ja Aharheli , Haarumi poja suguvõsad .
13004009	Aga Jabest austati rohkem kui ta vendi ; ta ema oli temale nimeks pannud Jabes , öeldes : ' Sest vaevaga olen ma tema ilmale toonud . '
13004010	Ja Jabes hüüdis Iisraeli Jumala poole , öeldes : ' Oh , õnnista mind rohkesti ja laienda mu maa-ala ! Olgu su käsi minuga ja päästa mind kurjast , et mul vaeva ei oleks ! ' Ja Jumal saatis , mis ta palus .
13004011	Ja Keluubile , Suuha vennale , sündis Mehir , kes oli Estoni isa .
13004012	Ja Estonile sündisid Beet-Raafa , Paaseah ja Tehinna , Nahase linna isa ; need olid Reeka mehed .
13004013	Ja Kenase pojad olid Otniel ja Seraja . Ja Otnieli poegi oli Hatat .
13004014	Ja Meonotaile sündis Ofra . Ja Serajale sündis Joab , Sepaoru isa , sest seal asusid sepad .
13004015	Ja Kaalebi , Jefunne poja pojad olid : Iiru , Eela ja Naam ; ja Eela poegi oli Kenas .
13004016	Ja Jehalleleeli pojad olid : Siif , Siifa , Tiirja ja Asareel .
13004017	Ja Esra pojad olid : Jeter , Mered , Eefer ja Jaalon . Ja Jeterile sündisid Mirjam , Sammai ja Jisbah , Estemoa isa .
13004018	Ja tema naine , juuditar , tõi ilmale Jeredi , Gedoori isa , ja Heberi , Sooko isa , ja Jekutieli , Saanoahi isa . Aga teised olid Bitja , vaarao selle tütre pojad , kelle Mered oli naiseks võtnud .
13004019	Ja Hoodija naise , Keila isa Nahami õe pojad olid garmlane ja maakatlane Estemoa .
13004020	Ja Siimoni pojad olid : Amnon , Rinna , Ben-Haanan ja Tiilon . Ja Jisi pojad olid Soohet ja Ben-Soohet .
13004021	Seela , Juuda poja pojad olid : Eer , Leeka isa , Laeda , Maaresa isa , ja linase riide kudujate suguvõsad Beet-Asbeast ;
13004022	ja Jookim ja Koseba mehed , ja Joas ja Saaraf , kes olid Moabi isandad , ja Jasuubi-Lehem ; aga need on vanad asjad .
13004023	Nad olid potissepad ning Netaimi ja Gedera elanikud ; nad elasid seal kuninga läheduses , olles tema teenistuses .
13004024	Siimeoni pojad olid : Nemuel , Jaamin , Jaarib , Serah ja Saul ;
13004025	tema poeg oli Sallum ; tema poeg oli Mibsam ; tema poeg oli Misma .
13004026	Ja Misma pojad olid : tema poeg Hammuel ; tema poeg Sakkur ; tema poeg Simei .
13004027	Ja Simeil oli kuusteist poega ja kuus tütart ; aga tema vendadel ei olnud palju poegi ja kõik nende suguvõsad ei ulatunud rohkuselt Juuda lasteni .
13004028	Ja nad elasid Beer-Sebas , Mooladas , Hasar-Suualis ,
13004029	Bilhas , Esemis , Tooladis ,
13004030	Betuelis , Hormas , Siklagis ,
13004031	Beet-Markabotis , Hasar-Suusimis , Beet-Biris ja Saaraimis ; need olid nende linnad Taaveti valitsemisajani .
13004032	Ja nende asulad olid : Eetam , Ain , Rimmon , Token ja Aasan , viis linna ,
13004033	lisaks kõik nende külad , mis olid nende linnade ümber kuni Baalini ; need olid nende elukohad ja neil oli oma suguvõsakiri .
13004034	Ja veel Mesobab , Jamlek ja Joosa , Amasja poeg ,
13004035	Joel ja Jehu , Joosibja poeg , kes oli Seraja poeg , kes oli Asieli poeg ,
13004036	ja Eljoenai , Jaakoba , Jesohaja , Asaja , Adiel , Jesimiel ja Benaja ,
13004037	ja Siisa , Sifi poeg , kes oli Alloni poeg , kes oli Jedaja poeg , kes oli Simri poeg , kes oli Semaja poeg .
13004038	Need nimeliselt nimetatud olid oma suguvõsade vürstid ja nende perekonnad olid väga kasvanud .
13004039	Nad liikusid Gedoori suunas , oru idapoolse servani , otsides oma lammastele ja kitsedele karjamaad .
13004040	Ja nad leidsid rammusa ja hea karjamaa ; maa oli kõikepidi lai , vaikne ja rahulik , sest need , kes seal enne elasid , olid Haami soost .
13004041	Ja need , nimeliselt kirja pandud , tulid Hiskija , Juuda kuninga päevil ning hävitasid nende telgid ja meunlased , kes seal olid , hävitasid need sootuks kuni tänapäevani ja asusid nende asemele , sest seal oli nende lammaste ja kitsede jaoks karjamaa .
13004042	Ja neist , Siimeoni poegadest , läks viissada meest Seiri mäestikku ; Pelatja , Nearja , Refaja ja Ussiel , Jisi pojad , olid nende peamehed .
13004043	Ja nad lõid maha Amaleki viimased jäänused ning elavad seal tänapäevani .
13005001	Ja Ruubeni , Iisraeli esmasündinu pojad olid - tema oli ju esmasündinu , aga et ta oma isa voodi ära teotas , siis anti tema esmasünniõigus Iisraeli poja Joosepi poegadele , aga ilma et seda esmasünniõigusena oleks suguvõsakirja kantud ,
13005002	sest Juuda oli oma vendade hulgast vägevaim ja temast tuli valitseja , kuigi esmasünniõigus kuulus Joosepile -
13005003	Ruubeni , Iisraeli esmasündinu pojad olid : Hanok , Pallu , Hesron ja Karmi .
13005004	Joeli pojad olid : tema poeg oli Semaja ; tema poeg oli Goog ; tema poeg oli Simei ;
13005005	tema poeg oli Miika ; tema poeg oli Reaja ; tema poeg oli Baal ;
13005006	tema poeg oli Beera , kelle Assuri kuningas Tiglat-Pileser vangi viis ; tema oli ruubenlaste vürst .
13005007	Ja tema vennad , nende suguvõsade kaupa , nagu nad vastavalt põlvnemisele suguvõsakirja olid kantud : Jeiel , peamees , ja Sakarja ,
13005008	ja Bela , Aasase poeg , kes oli Sema poeg , kes oli Joeli poeg , kes elas Aroeris Neboni ja Baal-Meonini .
13005009	Ja idas asus ta siinpool Frati jõge oleva kõrbe alguseni , sest neil olid suured karjad Gileadimaal .
13005010	Sauli päevil pidasid nad sõda hagrilastega , ja kui need nende käe läbi olid langenud , siis nad elasid nende telkides kogu Gileadi idapoolses osas .
13005011	Ja Gaadi pojad elasid nendega kõrvuti Baasanimaal kuni Salkani :
13005012	Joel peamehena ja Saafam temast järgmisena , ja Jaenai ja Saafat Baasanis .
13005013	Ja nende vennad olid oma perekondade kaupa : Miikael , Mesullam , Seba , Joorai , Jaekan , Siia ja Eeber seitsmekesi .
13005014	Need olid Abihaili pojad ; Abihail oli Huuri poeg , kes oli Jaaroahi poeg , kes oli Gileadi poeg , kes oli Miikaeli poeg , kes oli Jesisai poeg , kes oli Jahdo poeg , kes oli Buusai poeg .
13005015	Ahi , Abdieli poeg , kes oli Guuni poeg , oli nende perekondade peamees .
13005016	Nad elasid Gileadis , Baasanis ja selle tütarlinnades , ja kõigil Saaroni karjamaadel , niikaugele kui need ulatusid .
13005017	Kõik nad pandi suguvõsakirja Juuda kuninga Jootami ja Iisraeli kuninga Jerobeami päevil .
13005018	Ruubeni ja Gaadi pojad ja pool Manasse suguharu - vahvad mehed , kes kandsid kilpi ja mõõka , kes oskasid ambu vinna tõmmata ja olid õppinud sõdima , nelikümmend neli tuhat seitsesada kuuskümmend sõjakõlvulist meest -
13005019	pidasid sõda hagrilastega , Jetuuri , Naafisi ja Noodabiga .
13005020	Nad said nende vastu abi , nõnda et hagrilased ja kõik , kes koos nendega olid , anti nende kätte , sest tapluses nad hüüdsid Jumala poole ; tema võttis neid kuulda , sellepärast et nad tema peale lootsid .
13005021	Ja nad viisid ära nende karjad , viiskümmend tuhat kaamelit , kakssada viiskümmend tuhat lammast ja kitse , kaks tuhat eeslit ja sada tuhat inimhinge .
13005022	Kuid paljud olid mahalööduina langenud , sest see oli Jumala sõda . Ja nad elasid nende asupaigas kuni vangiminekuni .
13005023	Ja Manasse poole suguharu pojad elasid maal Baasanist kuni Baal-Hermonini , ja Seniiri ja Hermoni mäeni ; neid oli palju .
13005024	Ja need olid nende perekondade peamehed : Eefer , Jisi , Eliel , Asriel , Jeremija , Hoodavja ja Jahdiel , vahvad võitlejad , kuulsad mehed , oma perekondade peamehed .
13005025	Aga nad olid truuduseta oma vanemate Jumala vastu ja jooksid hoora viisil nende maade rahvaste jumalate järel , keda Jumal nende eest oli hävitanud .
13005026	Siis äratas Iisraeli Jumal Assuri kuninga Puuli vaimu , ja Assuri kuninga Tiglat-Pileseri vaimu , ja laskis vangistada ruubenlased , gaadlased ja Manasse poole suguharu ning viia need Halahhi , Haaborisse , Haarasse ja Goosani jõe äärde , kus nad on tänapäevalgi .
13006001	Leevi pojad olid Geersom , Kehat ja Merari .
13006002	Ja need olid Geersomi poegade nimed : Libni ja Simei .
13006003	Ja Kehati pojad olid Amram , Jishar , Hebron ja Ussiel .
13006004	Ja Merari pojad olid Mahli ja Muusi . Need olid leviitide suguvõsad nende isade järgi :
13006005	Geersomist põlvnes tema poeg Libni - tema poeg oli Jahat , tema poeg oli Simma ,
13006006	tema poeg oli Joah , tema poeg oli Iddo , tema poeg oli Serah , tema poeg oli Jeatrai .
13006007	Kehati pojad olid : tema poeg oli Amminadab , tema poeg oli Korah , tema poeg oli Assir ,
13006008	tema poeg oli Elkana , tema poeg oli Ebjasaf , tema poeg oli Assir ,
13006009	tema poeg oli Tahat , tema poeg oli Uuriel , tema poeg oli Ussija , tema poeg oli Saul .
13006010	Elkana pojad olid Amaasai ja Ahimoot ,
13006011	tema poeg oli Elkana , tema poeg oli Soofai , ja tema poeg oli Nahat ,
13006012	tema poeg oli Eliab , tema poeg oli Jeroham , tema poeg oli Elkana .
13006013	Ja Saamueli pojad olid : esmasündinu Joel , ja teine Abija .
13006014	Merari pojad olid : Mahli , tema poeg oli Libni , tema poeg oli Simei , tema poeg oli Ussa ,
13006015	tema poeg oli Simea , tema poeg oli Haggija , tema poeg oli Asaja .
13006016	Siis olid veel need , keda Taavet pani laulu eest hoolitsejaiks Issanda kotta , pärast seda kui seaduselaegas enesele peatuspaiga oli saanud .
13006017	Nemad teenisid lauluga kogudusetelgi asupaiga ees , kuni Saalomon Jeruusalemma Issanda koja ehitas ; ja nad toimetasid oma teenistust vastavalt neile seatud korrale .
13006018	Ja need olid teenistuses olijad ning nende pojad : kehatlaste poegadest : Heeman , laulja , Joeli poeg , kes oli Saamueli poeg ,
13006019	kes oli Elkana poeg , kes oli Jerohami poeg , kes oli Elieli poeg , kes oli Tooahi poeg ,
13006020	kes oli Suufi poeg , kes oli Elkana poeg , kes oli Mahati poeg , kes oli Amaasai poeg ,
13006021	kes oli Elkana poeg , kes oli Joeli poeg , kes oli Asarja poeg , kes oli Sefanja poeg ,
13006022	kes oli Tahati poeg , kes oli Assiri poeg , kes oli Eljasafi poeg , kes oli Korahi poeg ,
13006023	kes oli Jishari poeg , kes oli Kehati poeg , kes oli Leevi poeg , kes oli Iisraeli poeg .
13006024	Ja tema vend oli Aasaf , kes seisis temast paremal pool : Aasaf oli Berekja poeg , kes oli Simea poeg ,
13006025	kes oli Miikaeli poeg , kes oli Baaseja poeg , kes oli Malkija poeg ,
13006026	kes oli Etni poeg , kes oli Serahi poeg , kes oli Adaja poeg ,
13006027	kes oli Eetani poeg , kes oli Simma poeg , kes oli Simei poeg ,
13006028	kes oli Jahati poeg , kes oli Geersomi poeg , kes oli Leevi poeg .
13006029	Ja nende vennad Merari pojad olid vasakul pool : Eetan , Kiisi poeg , kes oli Abdi poeg , kes oli Malluki poeg ,
13006030	kes oli Hasabja poeg , kes oli Amasja poeg , kes oli Hilkija poeg ,
13006031	kes oli Amsi poeg , kes oli Baani poeg , kes oli Semeri poeg ,
13006032	kes oli Mahli poeg , kes oli Muusi poeg , kes oli Merari poeg , kes oli Leevi poeg .
13006033	Ja nende vennad , leviidid , olid määratud igaks ettetulevaks teenistuseks Jumala koja asukohas .
13006034	Aaron ja tema pojad aga suitsutasid põletusohvrialtaril ja suitsutusaltaril , toimetades igasugu teenistust kõige pühamas paigas ja tehes Iisraelile lepitust , kõik vastavalt sellele , nagu Mooses , Jumala sulane , oli käskinud .
13006035	Ja need olid Aaroni pojad : tema poeg oli Eleasar , tema poeg oli Piinehas , tema poeg oli Abisuua ,
13006036	tema poeg oli Bukki , tema poeg oli Ussi , tema poeg oli Serahja ,
13006037	tema poeg oli Merajot , tema poeg oli Amarja , tema poeg oli Ahituub ,
13006038	tema poeg oli Saadok , tema poeg oli Ahimaats .
13006039	Ja need olid leviitide elukohad nende leeripaikade järgi neile kuuluval maa-alal : Aaroni poegadele kehatlaste suguvõsast , sest neile langes liisk ,
13006040	anti Hebron Juudamaal ja selle ümber olevad karjamaad .
13006041	Aga linna põllud ja selle külad anti Kaalebile , Jefunne pojale .
13006042	Ja Aaroni poegadele anti pelgulinnad Hebron ja Libna ning selle karjamaad , ja Jattir ja Estemoa ning selle karjamaad ,
13006043	ja Hiiles ning selle karjamaad , ja Debir ning selle karjamaad ,
13006044	ja Aasan ning selle karjamaad , ja Beet-Semes ning selle karjamaad ,
13006045	ja Benjamini suguharult Geba ning selle karjamaad , ja Aalemet ning selle karjamaad , ja Anatot ning selle karjamaad . Nende linnu oli kokku kolmteist linna koos nende karjamaadega .
13006046	Ja teised Kehati pojad oma suguvõsade kaupa said liisu läbi Efraimi suguharult ja Daani suguharult ja Manasse poolelt suguharult kümme linna .
13006047	Ja Geersomi pojad oma suguvõsade kaupa said Issaskari suguharult ja Aaseri suguharult ja Naftali suguharult ja Manasse suguharult Baasanis kolmteist linna .
13006048	Ja Merari pojad oma suguvõsade kaupa said Ruubeni suguharult ja Gaadi suguharult ja Sebuloni suguharult liisu läbi kaksteist linna .
13006049	Nõnda andsid Iisraeli lapsed leviitidele need linnad ja nende karjamaad .
13006050	Nad andsid liisu läbi Juuda laste suguharult ja Siimeoni laste suguharult ja Benjamini laste suguharult need linnad , mis nimeliselt on nimetatud .
13006051	Ja mõned Kehati poegade suguvõsadest said oma maa-alaks linnad Efraimi suguharult :
13006052	neile anti pelgulinnad Sekem ning selle karjamaad Efraimi mäestikus , ja Geser ning selle karjamaad ,
13006053	ja Jokmeam ning selle karjamaad , ja Beet-Hooron ning selle karjamaad ,
13006054	ja Ajjalon ning selle karjamaad , ja Gat-Rimmon ning selle karjamaad ,
13006055	ja Manasse poolelt suguharult Aaner ning selle karjamaad , ja Bileam ning selle karjamaad ; need said ülejäänud Kehati poegade suguvõsadele .
13006056	Geersomi pojad said oma suguvõsade kaupa Manasse poolelt suguharult Goolani Baasanis ning selle karjamaad , ja Astaroti ning selle karjamaad ;
13006057	ja Issaskari suguharult : Kedesi ning selle karjamaad , ja Dobrati ning selle karjamaad ,
13006058	ja Raamoti ning selle karjamaad , ja Aanemi ning selle karjamaad ;
13006059	ja Aaseri suguharult : Maasali ning selle karjamaad , ja Abdoni ning selle karjamaad ,
13006060	ja Huukoki ning selle karjamaad , ja Rehobi ning selle karjamaad ;
13006061	ja Naftali suguharult : Galilea Kedesi ning selle karjamaad , ja Hammoni ning selle karjamaad , ja Kirjataimi ning selle karjamaad .
13006062	Ülejäänud Merari pojad said Sebuloni suguharult Rimmoni ning selle karjamaad , ja Taabori ning selle karjamaad ,
13006063	ja teiselt poolt Jordanit , Jeeriko kohalt Jordanist ida pool , Ruubeni suguharult kõrbes asuva Beseri ning selle karjamaad , ja Jahsa ning selle karjamaad ,
13006064	ja Kedemoti ning selle karjamaad , ja Meefati ning selle karjamaad ;
13006065	ja Gaadi suguharult Gileadi Raamoti ning selle karjamaad , ja Mahanaimi ning selle karjamaad ,
13006066	ja Hesboni ning selle karjamaad , ja Jaaseri ning selle karjamaad .
13006067	Leevi pojad olid : Geerson , Kehat ja Merari .
13006068	Ja Kehati pojad olid : Amram , Jishar , Hebron ja Ussiel .
13006069	Ja Amrami lapsed olid : Aaron , Mooses ja Mirjam . Ja Aaroni pojad olid : Naadab , Abihu , Eleasar ja Iitamar .
13006070	Eleasarile sündis Piinehas , ja Piinehasile sündis Abisuua ;
13006071	ja Abisuuale sündis Bukki , ja Bukkile sündis Ussi ;
13006072	ja Ussile sündis Serahja , ja Serahjale sündis Merajot ;
13006073	ja Merajotile sündis Amarja , ja Amarjale sündis Ahituub ;
13006074	ja Ahituubile sündis Saadok , ja Saadokile sündis Ahimaats ;
13006075	ja Ahimaatsile sündis Asarja , ja Asarjale sündis Joohanan ;
13006076	ja Joohananile sündis Asarja , kes oli preestriks kojas , mille Saalomon Jeruusalemma ehitas ;
13006077	ja Asarjale sündis Amarja , ja Amarjale sündis Ahituub ;
13006078	ja Ahituubile sündis Saadok , ja Saadokile sündis Sallum ;
13006079	ja Sallumile sündis Hilkija , ja Hilkijale sündis Asarja ;
13006080	ja Asarjale sündis Seraja , ja Serajale sündis Joosadak ;
13006081	Joosadak aga läks kaasa , kui Issand Nebukadnetsari käe läbi laskis Juuda ja Jeruusalemma vangi viia .
13007001	Ja Issaskari pojad olid Toola , Puua , Jaasub ja Simron neljakesi .
13007002	Ja Toola pojad olid Ussi , Refaja , Jeriel , Jahmai , Jibsam ja Saamuel , Toola perekondade peamehed , vahvad võitlejad ; nende järglasi oli Taaveti päevil arvult kakskümmend kaks tuhat kuussada .
13007003	Ja Ussi poeg oli Jisrahja ; ja Jisrahja pojad olid Miikael , Obadja , Joel ja Jissija viiekesi , kõik peamehed .
13007004	Ja koos nendega olid nende perekondade järglastest sõjaväe hulgad , kolmkümmend kuus tuhat meest , sest neil oli palju naisi ja lapsi .
13007005	Ja nende vendi kõigis Issaskari suguvõsades , vahvaid võitlejaid , oli suguvõsakirja panduina ühtekokku kaheksakümmend seitse tuhat meest .
13007006	Benjamini pojad olid Bela , Beker ja Jediael kolmekesi .
13007007	Ja Bela pojad olid Esbon , Ussi , Ussiel , Jerimot ja Iiri viiekesi , perekondade peamehed , vahvad võitlejad ; ja nende suguvõsakirja pandi kakskümmend kaks tuhat kolmkümmend neli meest .
13007008	Ja Bekeri pojad olid Semiira , Joas , Elieser , Eljoenai , Omri , Jeremot , Abija , Anatot ja Aalamet ; need kõik olid Bekeri pojad .
13007009	Ja nende järglasi pandi suguvõsakirja , perekondade peamehi ja vahvaid võitlejaid , kakskümmend tuhat kakssada meest .
13007010	Ja Jediaeli poeg oli Bilhan ; ja Bilhani pojad olid Jeus , Benjamin , Eehut , Kenaana , Seetan , Tarsis ja Ahisahar .
13007011	Need kõik olid Jediaeli pojad , perekondade peamehed , vahvad võitlejad , seitseteist tuhat kakssada sõjakõlvulist meest .
13007012	Ja Suppim ja Huppim olid Iiri pojad ; Husim oli Aheri poeg .
13007013	Naftali pojad olid Jahasiel , Guuni , Jeeser ja Sallum , Bilha pojad .
13007014	Manasse poeg oli Asriel , kelle tema süürlannast liignaine ilmale tõi ; tema tõi ilmale ka Maakiri , Gileadi isa .
13007015	Ja Maakir võttis naise Huppimile ja Suppimile ; ja tema õe nimi oli Maaka , ja teise nimi oli Selofhad ; ja Selofhadil oli tütreid .
13007016	Ja Maaka , Maakiri naine , tõi poja ilmale ning pani sellele nimeks Peres ; ja tema venna nimi oli Seres , ja selle pojad olid Uulam ja Rekem .
13007017	Ja Uulami poeg oli Bedan . Need olid Gileadi pojad ; Gilead oli Maakiri poeg , kes oli Manasse poeg .
13007018	Ja tema õde Moleket tõi ilmale Ishodi , Abieseri ja Mahla .
13007019	Ja Semiida pojad olid Ahjan , Sekem , Likhi ja Aniam .
13007020	Ja Efraimi poeg oli Suutelah , tema poeg oli Bered , tema poeg oli Tahat , tema poeg oli Elaada , tema poeg oli Tahat ,
13007021	tema poeg oli Saabad , ja tema pojad olid Suutelah , Eeser ja Elead ; aga Gati mehed , maa päriselanikud , tapsid need , sest nad olid läinud nende karju ära võtma .
13007022	Ja Efraim , nende isa , leinas kaua aega ja tema vennad tulid teda trööstima .
13007023	Siis ta heitis oma naise juurde ja see jäi lapseootele ning tõi poja ilmale ; ja ta pani sellele nimeks Berija , sest tema kojas oli juhtunud õnnetus .
13007024	Ja tema tütar oli Seera , kes ehitas alumise ja ülemise Beet-Hooroni ja Ussen-Seera .
13007025	Ja tema poeg oli Refah , tema poeg oli Resef , tema poeg oli Telah , tema poeg oli Tahan ,
13007026	tema poeg oli Ladan , tema poeg oli Ammihud , tema poeg oli Elisama ,
13007027	tema poeg oli Nuun , tema poeg oli Joosua .
13007028	Nende pärisosa ja eluasemed olid Peetel ning selle tütarlinnad , ida pool Naaran ja lääne pool Geser ning selle tütarlinnad , ja Sekem ning selle tütarlinnad kuni Ajja ning selle tütarlinnadeni .
13007029	Ja Manasse poegade käes olid Beet-Sean ning selle tütarlinnad , Taanak ning selle tütarlinnad , Megiddo ning selle tütarlinnad , Door ning selle tütarlinnad . Neis elasid Iisraeli poja Joosepi pojad .
13007030	Aaseri pojad olid Jimna , Jisva , Jisvi ja Berija ; ja nende õde oli Serah .
13007031	Ja Berija pojad olid Heber ja Malkiel , kes oli Birsaiti isa .
13007032	Ja Heberile sündisid Jaflet , Soomer ja Hootam ning Suua , nende õde .
13007033	Ja Jafleti pojad olid Paasak , Bimhal ja Asvat ; need olid Jafleti pojad .
13007034	Ja Semeri pojad olid Ahi , Rohga , Hubba ja Aram .
13007035	Ja tema venna Heelemi pojad olid Soofah , Jimna , Seeles ja Aamal .
13007036	Soofahi pojad olid Suuah , Harnefer , Suual , Beeri , Jimra ,
13007037	Beser , Hood , Samma , Silsa , Jitran ja Beera .
13007038	Ja Jeteri pojad olid Jefunne , Pispa ja Ara .
13007039	Ja Ulla pojad olid Aarah , Hanniel ja Risja .
13007040	Kõik need olid Aaseri järglased , perekondade peamehed , valitud vahvad võitlejad , esimesed vürstide hulgas . Ja neid oli pandud suguvõsakirja arvult kakskümmend kuus tuhat sõjakõlvulist meest .
13008001	Ja Benjaminile sündis esmasündinuna Bela , teisena Asbel , kolmandana Ahrah ,
13008002	neljandana Nooha ja viiendana Raafa .
13008003	Ja Belal olid pojad Addar , Geera , Abihuud ,
13008004	Abisua , Naaman , Ahoah ,
13008005	Geera , Sefufan ja Huuram .
13008006	Ja need olid Eehudi pojad - need olid Geba elanike perekondade peamehed ja need viidi vangi Maanahatti -
13008007	Naaman ja Ahija , kuna Geera oli , kes nad vangi viis - ja temale sündisid Ussa ja Ahihud .
13008008	Ja Saharaimile sündisid Moabi väljadel , kui ta oma naised Huusimi ja Baara oli ära saatnud -
13008009	siis sünnitas temale ta naine Hodes Joobabi , Sibja , Meesa , Malkami ,
13008010	Jeusi , Sakja ja Mirma ; need olid tema pojad , perekondade peamehed .
13008011	Ja Huusim oli temale sünnitanud Abituubi ja Elpaali .
13008012	Ja Elpaali pojad olid Eeber , Misam ja Semed , kes ehitas Oono ja Loodi ning selle tütarlinnad ,
13008013	ja Berija ja Sema , kes olid Ajjaloni elanike perekondade peamehed ja ajasid ära Gati elanikud ,
13008014	ja Ahjo , Saasak ja Jeremot .
13008015	Ja Sebadja , Arad , Eder ,
13008016	Miikael , Jispa ja Jooha olid Berija pojad .
13008017	Ja Sebadja , Mesullam , Hiski , Heber ,
13008018	Jismerai , Jislia ja Joobab olid Elpaali pojad .
13008019	Ja Jaakim , Sikri , Sabdi ,
13008020	Elienai , Silletai , Eliel ,
13008021	Adaaja , Beraaja ja Simrat olid Simei pojad .
13008022	Ja Jispan , Eeber , Eliel ,
13008023	Abdon , Sikri , Haanan ,
13008024	Hananja , Eelam , Antotija ,
13008025	Jifdeja ja Peniel olid Saasaki pojad .
13008026	Ja Samserai , Seharja , Atalja ,
13008027	Jaaresja , Eelija ja Sikri olid Jerohami pojad .
13008028	Need olid perekondade peamehed , nende järglaste peamehed ; need elasid Jeruusalemmas .
13008029	Ja Gibeonis elas Gibeoni isa , kelle naise nimi oli Maaka .
13008030	Ja tema esimene poeg oli Abdon , siis Suur , Kiis , Baal , Naadab ,
13008031	Gedoor , Ahjo ja Seker .
13008032	Ja Miklotile sündis Simea . Ja needki elasid oma vendade sarnaselt Jeruusalemmas oma vendade juures .
13008033	Ja Neerile sündis Kiis , ja Kiisile sündis Saul , ja Saulile sündisid Joonatan , Malkisuua , Abinadab ja Esbaal .
13008034	Ja Joonatani poeg oli Meribbaal , ja Meribbaalile sündis Miika .
13008035	Ja Miika pojad olid Piiton , Melek , Tarea ja Aahas .
13008036	Ja Aahasele sündis Joadda , ja Joaddale sündisid Aalemet , Asmavet ja Simri . Ja Simrile sündis Moosa .
13008037	Ja Moosale sündis Binea ; tema poeg oli Raafa , tema poeg oli Elaasa , tema poeg oli Aasel .
13008038	Ja Aaselil oli kuus poega , ja need olid nende nimed : Asrikam , Bokeru , Ismael , Searja , Obadja ja Haanan . Need kõik olid Aaseli pojad .
13008039	Ja Eeseki , tema venna pojad olid : Uulam , tema esmasündinu , Jeus teine ja Elifelet kolmas .
13008040	Ja Uulami pojad olid vahvad sõjamehed , kes oskasid ambu vinna tõmmata , ja neil oli palju poegi ja poegade poegi - sada viiskümmend . Need kõik kuulusid Benjamini poegade hulka .
13009001	Ja kogu Iisrael pandi suguvõsakirja , ja vaata , nad on kirjutatud Iisraeli Kuningate raamatusse . Aga Juuda viidi oma truudusetuse pärast Paabelisse vangi .
13009002	Esimesed , kes siis jälle elasid oma pärisosas ja linnades , olid Iisraelist - preestrid , leviidid ja templisulased .
13009003	Jeruusalemmas elas Juuda , Benjamini , Efraimi ja Manasse poegi :
13009004	Uutai , Ammihudi poeg , kes oli Omri poeg , kes oli Imri poeg , kes oli Baani poeg Juuda poja Peretsi poegadest .
13009005	Seelalastest : Asaja , esmasündinu , ja tema pojad .
13009006	Serahi poegadest : Jeuel ja tema vennad - kuussada üheksakümmend .
13009007	Benjamini poegadest : Sallu , Mesullami poeg , kes oli Hoodavja poeg , kes oli Hasnua poeg ;
13009008	ja Jibneja , Jerohami poeg , ja Eela , Ussi poeg , kes oli Mikri poeg , ja Mesullam , Sefatja poeg , kes oli Reueli poeg , kes oli Jibnija poeg ;
13009009	ja nende vennad oma põlvnemise järgi - üheksasada viiskümmend kuus . Need kõik olid perekondade peamehed oma perekondade kaupa .
13009010	Preestritest : Jedaja , Joojarib ja Jaakin ,
13009011	ja Asarja , Hilkija poeg , kes oli Mesullami poeg , kes oli Saadoki poeg , kes oli Merajoti poeg , kes oli Ahituubi poeg , Jumala koja eestseisja ;
13009012	ja Adaja , Jerohami poeg , kes oli Pashuri poeg , kes oli Malkija poeg , ja Maesai , Adieli poeg , kes oli Jahsera poeg , kes oli Mesullami poeg , kes oli Mesillemiti poeg , kes oli Immeri poeg ,
13009013	ja nende vennad , perekondade peamehed , tuhat seitsesada kuuskümmend tublit meest Jumala koja teenistuse toimetamiseks .
13009014	Leviitidest : Semaja , Hassubi poeg , kes oli Asrikami poeg , kes oli Hasabja poeg Merari poegadest ;
13009015	ja Bakbakar , Heres , Gaalal ja Mattanja , Miika poeg , kes oli Sikri poeg , kes oli Aasafi poeg ;
13009016	ja Obadja , Semaja poeg , kes oli Gaalali poeg , kes oli Jedutuuni poeg ; ja Berekja , Aasa poeg , kes oli netofalaste külades elava Elkana poeg .
13009017	Väravahoidjad olid : Sallum , Akkub , Talmon , Ahimaan ja nende vennad ; Sallum oli peamees
13009018	ja on tänini idapoolses Kuningaväravas . Nemad , väravahoidjad , kuulusid Leevi laste leeridesse .
13009019	Aga Sallum , Koore poeg , kes oli Ebjasafi poeg , kes oli Korahi poeg , ja tema vennad , kes olid tema perekonnast , korahlased , olid teenistuses kui templi lävehoidjad , sest nende isad olid olnud Issanda leeri sissekäigu valvurid .
13009020	Ja Piinehas , Eleasari poeg , oli muiste nende eestseisja - Issand olgu temaga !
13009021	Sakarja , Meselemja poeg , oli kogudusetelgi uksehoidja .
13009022	Kõiki neid , kes olid valitud lävede juurde väravahoidjaiks , oli kakssada kaksteist ; nad olid oma külades suguvõsakirja pandud . Taavet ja nägija Saamuel olid nad nende kohustusse seadnud .
13009023	Nõnda olid nemad ja nende pojad Issanda koja , nagu telkkojagi väravate juures valves .
13009024	Väravahoidjad olid nelja ilmakaare pool - ida , lääne , põhja ja lõuna pool .
13009025	Ja nende vennad , kes olid oma külades , pidid määratud aegadel neile seitsmeks päevaks appi tulema ,
13009026	kuna need neli ülemväravahoidjat olid alalises teenistuses . Nemad olid leviidid ja neist olid Jumala koja kambrite ja varaaitade ülemad .
13009027	Nemad jäid ka ööseks Jumala koja ümber , sest nende hooleks oli valve ja igahommikune avamine .
13009028	Nende hulgast olid teenistusriistade ülevaatajad , sest niipalju kui neid sisse viidi , niipalju tuli neid ka välja tuua .
13009029	Ja mõned neist olid määratud riistade ja kõigi pühade asjade ülevaatajaiks , ja jahu , veini , õli , viiruki ja palsamite ülevaatajaiks .
13009030	Preestrite poegadest olid mõned , kes pidid palsamitest salvi segama .
13009031	Mattitja , kes oli leviit ja korahlase Sallumi esmasündinu , oli ameti poolest küpsetustöö ülevaataja .
13009032	Ja kehatlaste poegadest , nende vendadest , olid ohvrileibade eest hoolitsejad , kes pidid neid igal hingamispäeval üles seadma .
13009033	Aga lauljad , leviitide perekondade peamehed , olid kambrites muust tööst vabad , sest nad pidid olema teenistuses päeval ja ööl .
13009034	Need olid leviitide perekondade peamehed oma põlvnemise järgi , peamehed , kes elasid Jeruusalemmas .
13009035	Gibeonis elasid Gibeoni isa Jeiel ja tema naine , nimega Maaka ,
13009036	ja tema esimene poeg Abdon ; edasi : Suur , Kiis , Baal , Neer , Naadab ,
13009037	Gedoor , Ahjo , Sakarja ja Mikloot .
13009038	Ja Miklootile sündis Simeam . Ja needki elasid oma vendade sarnaselt Jeruusalemmas , oma vendade juures .
13009039	Ja Neerile sündis Kiis , ja Kiisile sündis Saul , ja Saulile sündisid Joonatan , Malkisuua , Abinaadab ja Esbaal .
13009040	Ja Joonatani poeg oli Meribbaal , ja Meribbaalile sündis Miika .
13009041	Ja Miika pojad olid Piiton , Melek ja Tahrea .
13009042	Ja Aahasele sündis Jaera , ja Jaerale sündisid Aalemet , Asmavet ja Simri . Ja Simrile sündis Moosa .
13009043	Ja Moosale sündis Binea ; tema poeg oli Refaja , tema poeg oli Elaasa , tema poeg oli Aasel .
13009044	Ja Aaselil oli kuus poega , ja need on nende nimed : Asrikam , Bokeru , Ismael , Searja , Obadja ja Haanan . Need olid Aaseli pojad .
13010001	Aga vilistid sõdisid Iisraeli vastu ; ja Iisraeli mehed põgenesid vilistite eest ning langesid mahalööduina Gilboa mäele .
13010002	Ja vilistid ajasid taga Sauli ja tema poegi , ja vilistid lõid maha Joonatani , Abinaadabi ja Malkisuua , Sauli pojad .
13010003	Ja taplus Sauli vastu oli raske ; kui ammukütid tema leidsid , siis nad haavasid teda raskelt .
13010004	Ja Saul ütles oma sõjariistade kandjale : ' Tõmba oma mõõk välja ja pista mind sellega läbi , et need ümberlõikamatud ei tuleks ega teeks minuga nurjatust ! ' Aga tema sõjariistade kandja ei tahtnud seda teha , sest ta kartis väga . Siis võttis Saul ise mõõga ja kukutas ennast selle otsa .
13010005	Ja kui tema sõjariistade kandja nägi , et Saul oli surnud , siis kukutas ka tema ennast mõõga otsa ja suri .
13010006	Nõnda surid Saul ja tema kolm poega ja kogu ta sugu ; nad surid ühekorraga .
13010007	Kui kõik orus olevad Iisraeli mehed nägid , et põgeneti ja et Saul ja tema pojad olid surnud , siis jätsid nad oma linnad maha ja põgenesid , ja vilistid tulid ning asusid neisse .
13010008	Ja kui vilistid teisel päeval tulid mahalööduid paljaks riisuma , siis leidsid nad Sauli ja tema pojad langenuina Gilboa mäel .
13010009	Ja nad riisusid ta paljaks ja võtsid ta pea ja ta sõjariistad ning läkitasid neid ringi mööda vilistite maad , kuulutama rõõmusõnumit oma ebajumalaile ja rahvale .
13010010	Ja nad panid tema sõjariistad oma jumalate kotta , aga tema pealuu nad lõid Daagoni koja külge .
13010011	Kui kogu Gileadi Jaabes kuulis kõike seda , mida vilistid Sauliga olid teinud ,
13010012	siis nad tõusid , kõik vahvad mehed , võtsid Sauli laiba ja tema poegade laibad ning tõid need Jaabesisse . Nad matsid nende luud tamme alla Jaabesis ja paastusid seitse päeva .
13010013	Nõnda suri Saul oma truudusetuse pärast , mida ta oli osutanud Issanda vastu , sellepärast et ta ei olnud tähele pannud Issanda sõna , samuti sellepärast , et ta oli nõu küsinud surnu vaimult
13010014	ega olnud nõu küsinud Issandalt . Seepärast laskis ta tema surra ja andis kuningriigi Taavetile , Iisai pojale .
13011001	Ja kogu Iisrael kogunes Taaveti juurde Hebronisse , öeldes : ' Vaata , me oleme sinu luu ja liha !
13011002	Juba varem , siis kui Saul oli kuningas , olid sina Iisraeli väljaviijaks ja tagasitoojaks . Ja sinule on Issand , su Jumal , öelnud : Sina pead hoidma mu Iisraeli rahvast kui karjane ja sina pead olema mu Iisraeli rahva vürst ! '
13011003	Ja kõik Iisraeli vanemad tulid kuninga juurde Hebronisse ning Taavet tegi Hebronis Issanda ees nendega lepingu ; siis nad võidsid Taaveti Iisraeli kuningaks , nagu Issand Saamueli läbi oli käskinud .
13011004	Seejärel läksid Taavet ja kogu Iisrael Jeruusalemma , see on Jebuusi ; seal olid jebuuslased , maa elanikud .
13011005	Ja Jebuusi elanikud ütlesid Taavetile : ' Siia sisse sa ei pääse ! ' Aga Taavet vallutas Siioni linnuse - see on nüüd Taaveti linn .
13011006	Taavet oli öelnud : ' Kes esimesena lööb jebuuslasi , saab peameheks ja pealikuks ! ' Ja Joab , Seruja poeg , läks esimesena sinna üles ning sai peameheks .
13011007	Siis elas Taavet linnuses ; sellepärast nimetati see Taaveti linnaks .
13011008	Ja ta ehitas linna ringikujuliselt ümber kantsi ; ja Joab taastas ülejäänud linna .
13011009	Ja Taavet läks üha vägevamaks , sest vägede Issand oli temaga .
13011010	Ja need olid Taaveti kangelaste peamehed , kes koos kogu Iisraeliga teda toetasid kuningaausse saamisel , teda Issanda käsul kuningaks tõstes -
13011011	Taaveti kangelaste loetelu : Jaasobeam , hakmonlase poeg , sangarite pealik ; see oli tema , kes lennutas oma piigi kolmesaja vastu , neid ühekorraga maha lüües .
13011012	Ja tema järel Eleasar , Doodo poeg , ahohlane ; üks neist kolmest kangelasest .
13011013	Tema oli koos Taavetiga Pas-Dammimis , kui vilistid olid sinna kogunenud sõdima . Seal oli põllujagu , täis otra . Rahvas põgenes vilistite eest ,
13011014	aga nemad asusid keset põllujagu , päästsid selle ja lõid vilistid maha . Nõnda andis Issand suure võidu .
13011015	Ja kolm neist kolmekümnest peamehest läks alla kalju peale Taaveti juurde Adullami koopasse , kui vilistid olid leeri üles löönud Refaimi orus .
13011016	Aga Taavet oli siis mäelinnuses ja vilistite linnavägi oli Petlemmas .
13011017	Taavetile tuli janu ja ta ütles : ' Kes annaks mulle vett juua Petlemma kaevust , mis on värava juures ? '
13011018	Siis tungisid need kolm vilistite leeri ja ammutasid vett Petlemma kaevust värava juures , kandsid ja tõid Taavetile . Aga Taavet ei tahtnud seda juua , vaid valas selle Issandale
13011019	ja ütles : ' Jäägu Jumala pärast minust kaugele , et teeksin seda ! Kas peaksin jooma nende meeste verd , nende hinge ? Sest nad tõid seda oma hinge hinnaga ! ' Sellepärast ta ei tahtnud seda juua . Seda tegid need kolm kangelast .
13011020	Ja Abisai , Joabi vend , oli nende kolmekümne peamees ; tema lennutas oma piigi kolmesaja vastu ja lõi need maha ; ta oli nende kolmekümne hulgas kuulus .
13011021	Ta oli küll lugupeetuim nende kolmekümne hulgas ja oli neile pealikuks , aga nende kolme vastu ta ei saanud .
13011022	Benaja , Joojada poeg , pärit Kabseelist , sõjamehe poeg , oli rikas tegudelt ; tema lõi maha kaks vägevat Moabi meest ; tema läks alla ja tappis kaevus ühe lõvi , kord kui lund oli sadanud .
13011023	Ja ta lõi maha Egiptuse mehe , pikakasvulise mehe , kes oli viis küünart pikk ; egiptlasel oli käes piik nagu kangrupoom , aga tema läks ta juurde kepiga ja kiskus egiptlase käest piigi ning tappis tema ta oma piigiga .
13011024	Seda tegi Benaja , Joojada poeg , ja tema oli nende kolmekümne kangelase hulgas kuulus .
13011025	Vaata , ta oli lugupeetuim nende kolmekümne hulgas , aga nende kolme vastu ta ei saanud . Ja Taavet pani tema oma ihukaitseväe ülemaks .
13011026	Ja sõjakangelased olid : Asael , Joabi vend ; Elhanan , Doodo poeg Petlemmast ;
13011027	Sammot , harorlane ; Heles , pelonlane ;
13011028	Iira , Ikkesi poeg , tekoalane ; Abieser , anatotlane ;
13011029	Sibkai , huusalane ; Iilai , ahohlane ;
13011030	Mahrai , netofalane ; Heeled , Baana poeg , netofalane ;
13011031	Iitai , Riibai poeg , benjaminlaste Gibeast ; Benaja , piraatonlane ;
13011032	Huurai , Nahale-Gaasist ; Abiel , arbalane ;
13011033	Asmavet , baharuumlane ; Eljahba , saalbonlane ;
13011034	gisonlase Haasemi pojad ; Joonatan , Saage poeg , hararlane ;
13011035	Ahiam , Saakari poeg , hararlane ; Elifal , Uuri poeg ;
13011036	Heefer , mekeralane ; Ahija , pelonlane ;
13011037	Hesro , karmellane ; Naarai , Esbai poeg ;
13011038	Joel , Naatani vend ; Mibhar , Hagri poeg ;
13011039	Selek , ammonlane ; Nahrai , beerotlane , Joabi , Seruja poja sõjariistade kandja ;
13011040	Iira , jeterlane ; Gaareb , jeterlane ;
13011041	Uurija , hett ; Saabad , Ahlai poeg ;
13011042	Adiina , Siisa poeg , ruubenlane , ruubenlaste peamees , ja temaga oli koos kolmkümmend meest ;
13011043	Haanan , Maaka poeg ; Joosafat , mitnilane ;
13011044	Ussija , astarotlane ; Saama ja Jeiel , aroerlase Hootami pojad ;
13011045	Jediael , Simri poeg , ja Joha , tema vend , tiislane ;
13011046	Eliel , mahavlane ; Jeribai ja Joosavja , Elnaami pojad ; Jitma , moab ;
13011047	Eliel , Oobed ja Jaasiel Sobajast .
13012001	Ja need olid need , kes tulid Taaveti juurde Siklagi , kui ta veel pidi eemale hoiduma Saulist , Kiisi pojast ; need olid nende kangelaste hulgast , kes teda sõjas aitasid ,
13012002	olles ammuga relvastatud , osavad parema ja vasaku käega kive lingutama ja nooli ambuma : Sauli vendadest , benjaminlastest ,
13012003	peamees Ahieser ja Joas , gibealase Semaa pojad ; Jesiel ja Pelet , Asmaveti pojad ; Beraka ja Jehu , anatotlane ;
13012004	Jismaja , gibeonlane , kangelane nende kolmekümne hulgast ja nende kolmekümne ülem ;
13012005	Jeremija , Jahasiel , Joohanan ja Joosabad , gedeeralane ;
13012006	Elusai , Jerimot , Bealja , Semarja ja Sefatja , haruflane ;
13012007	Elkana , Jissija , Asarel , Joeser ja Jaasobeam , korahlased ;
13012008	Joela ja Sebadja , Jerohami pojad Gedoorist .
13012009	Ja gaadlastest läksid Taaveti juurde kõrbelinnusesse vahvad võitlejad , sõjakõlvulised mehed , osavad kilbi ja piigiga , olemiselt otsekui lõvid ja kärmed nagu gasellid mägedel :
13012010	Eeser oli peamees , Obadja teine , Eliab kolmas ,
13012011	Mismanna neljas , Jeremija viies ,
13012012	Attai kuues , Eliel seitsmes ,
13012013	Joohanan kaheksas , Elsabad üheksas ,
13012014	Jeremija kümnes , Makbannai üheteistkümnes .
13012015	Need olid Gaadi poegadest sõjaväe pealikud , väikseim sajaga , suurim tuhandega võrdne .
13012016	Need olid need , kes esimeses kuus läksid üle Jordani , kui see ajas üle kallaste , ning ajasid ära kõik oru elanikud ida ja lääne suunas .
13012017	Kord tulid mõned Benjamini ja Juuda poegadest Taaveti linnusesse .
13012018	Ja Taavet läks välja neile vastu , rääkis ja ütles neile : ' Kui te tulete rahuga minu juurde mind aitama , siis mu süda on teiega ühes nõus . Aga kui te tulete mind reetma mu vaenlastele , kuigi mu kätel ei ole vägivalda , siis nähku seda meie vanemate Jumal ja karistagu ! '
13012019	Aga vaim tuli sangarite peamehe Amaasai peale ja ta ütles : ' Sinu päralt oleme , Taavet , ja sinu poolt , Iisai poeg ! Rahu , rahu olgu sinuga ja rahu su aitajaga , sest sind aitab su Jumal ! ' Siis Taavet võttis nad vastu ja pani väesalkade peameesteks .
13012020	Ja Manassest tulid mõned üle Taaveti poole , kui ta koos vilistitega tuli sõtta Sauli vastu , ometi ilma et ta neid oleks aidanud , sest vilistite vürstid saatsid ta ju ära , öeldes : ' See maksab meie pead , kui ta jookseb üle oma isanda Sauli juurde ! '
13012021	Kui ta läks Siklagi , siis tulid Manassest tema poole üle Adna , Joosabad , Jediael , Miikael , Joosabad , Elihu ja Siltai - Manasse tuhandepeamehed .
13012022	Nad aitasid Taavetit röövjõukude vastu , sest nad kõik olid vahvad võitlejad ja neist said sõjaväe pealikud .
13012023	Sest iga päev tuldi Taaveti juurde , temale appi , kuni sõjavägi sai suureks otsekui Jumala sõjavägi .
13012024	Ja see oli sõjaks varustatud meeste peade arv , kes tulid Taaveti juurde Hebronisse , et Issanda käsul temale üle anda Sauli kuningriik :
13012025	Juuda poegi , sõjaks varustatud kilbi - ja piigikandjaid , kuus tuhat kaheksasada ;
13012026	Siimeoni poegi , vahvaid sõjakangelasi , seitse tuhat ükssada ;
13012027	Leevi poegi neli tuhat kuussada ;
13012028	ja Joojada , Aaroni soo vürst , ning koos temaga kolm tuhat seitsesada ;
13012029	ja Saadok , noor sõjakangelane , ning kaks pealikut tema perekonnast ;
13012030	Benjamini poegi , Sauli vendi , kolm tuhat , sest senini hoidus enamik neist ustavalt Sauli soo poole ;
13012031	Efraimi poegi kakskümmend tuhat kaheksasada , sõjakangelased , kuulsad mehed oma perekondades ;
13012032	Manasse poolest suguharust kaheksateist tuhat , kes olid nimeliselt määratud minema Taavetit kuningaks tõstma ;
13012033	Issaskari poegadest , kes aega mõistsid ja kes teadsid , mida Iisrael pidi tegema : nende kakssada peameest ja kõik nende vennad nende juhtimisel ;
13012034	Sebulonist viiskümmend tuhat sõjakõlvulist meest , kes olid igasugu sõjariistadega võitluseks varustatud , üksmeelselt valmis aitama ;
13012035	Naftalist tuhat pealikut ja koos nendega kolmkümmend seitse tuhat kilpide ja piikidega ;
13012036	Daani poegadest kakskümmend kaheksa tuhat kuussada võitlusvalmis meest ;
13012037	Aaserist sõjakõlvulisi , võitluseks valmis - nelikümmend tuhat ;
13012038	teiselt poolt Jordanit , ruubenlastest , gaadlastest ja Manasse poolest suguharust , igasugu relvastuses sõjakõlvulisi - sada kakskümmend tuhat .
13012039	Kõik need sõjamehed , väeosadena korraldatud , tulid siira südamega Hebronisse , et tõsta Taavet kuningaks kogu Iisraeli üle , nõndasamuti oli kogu ülejäänud Iisrael üksmeelselt valmis Taavetit kuningaks tõstma .
13012040	Nad olid seal Taaveti juures kolm päeva , sõid ja jõid , sest nende vennad olid neile seda valmistanud .
13012041	Ja needki , kes nende lähedal olid kuni Issaskari , Sebuloni ja Naftalini , tõid neile eeslite , kaamelite , muulade ja veiste seljas toitu : jahu , viigimarja - ja rosinakakkusid , veini ja õli , veiseid ning lambaid ja kitsi ; sest Iisraelis oli rõõm .
13013001	Siis Taavet pidas nõu tuhande - ja sajapealikutega , kõigi vürstidega .
13013002	Ja Taavet ütles kogu Iisraeli kogudusele : ' Kui see teie meelest hea on ja Issand , meie Jumal , lubab , siis läkitagem sõna oma vendade juurde , kes on jäänud kõigisse Iisraeli maakondadesse , nõndasamuti ka preestrite ja leviitide juurde nende karjamaalinnadesse , et nad koguneksid meie juurde ,
13013003	ja toogem oma Jumala laegas jälle meie juurde , sest Sauli päevil ei ole me sellest hoolinud ! '
13013004	Siis ütles terve kogudus , et nõnda tuleb teha , sest see oli õige kogu rahva silmis .
13013005	Ja Taavet kogus kokku terve Iisraeli Egiptuseojast kuni Hamati teelahkmeni Jumala laegast Kirjat-Jearimist ära tooma .
13013006	Ja Taavet ning kogu Iisrael läksid üles Baalasse , see on Juudas olevasse Kirjat-Jearimi , et sealt ära tuua keerubitel istuva Jumala laegas , millele oli pandud tema nimi .
13013007	Nad vedasid uue vankriga Jumala laeka ära Abinadabi kojast , ja Ussa ja Ahjo juhtisid vankrit .
13013008	Ja Taavet ning kogu Iisrael laulsid ja mängisid kõigest väest Jumala ees kannelde , naablite , trummide , simblite ja pasunatega .
13013009	Kui nad jõudsid Kiidoni rehealuse juurde , sirutas Ussa oma käe , et laegast kinni hoida , sest härjad tahtsid ümber ajada ,
13013010	aga Issanda viha süttis põlema Ussa vastu ja ta lõi tema maha , sellepärast et ta oli pistnud oma käe laeka külge , ja ta suri seal Jumala ees .
13013011	Siis Taavet sai pahaseks , et Issand oli Ussa lõhki rebinud , ja ta pani sellele paigale nimeks Perets-Ussa , nagu see on tänapäevani .
13013012	Ja Taavet kartis sel päeval Jumalat , öeldes : ' Kuidas ma võin Jumala laeka viia enese juurde ? '
13013013	Ja Taavet ei lasknud laegast tuua enese juurde Taaveti linna , vaid laskis selle viia kõrvale , gatlase Oobed-Edomi kotta .
13013014	Ja Jumala laegas jäi kolmeks kuuks Oobed-Edomi pere juurde tema kotta ; ja Issand õnnistas Oobed-Edomi koda ja kõike , mis tal oli .
13014001	Ja Hiiram , Tüürose kuningas , läkitas Taaveti juurde saadikud seedripuudega , samuti müürseppi ja puuseppi temale koda ehitama .
13014002	Taavet mõistis , et Issand oli ta kinnitanud Iisraeli kuningaks , et ta kuningriik oli ülendatud tema Iisraeli rahva pärast .
13014003	Jeruusalemmas võttis Taavet veelgi naisi , ja Taavetile sündis veelgi poegi ja tütreid .
13014004	Ja need olid nende laste nimed , kes temale Jeruusalemmas sündisid : Sammua , Soobab , Naatan ja Saalomon ,
13014005	Jibhar , Elisua ja Elpelet ,
13014006	Noga , Nefeg ja Jaafia ,
13014007	Elisama , Beeljada ja Elifelet .
13014008	Aga kui vilistid kuulsid , et Taavet oli võitud kogu Iisraeli kuningaks , siis läksid kõik vilistid Taavetit otsima ; kui Taavet sellest kuulis , siis ta läks neile vastu .
13014009	Ja vilistid tulid ning tungisid kõikjale Refaimi orgu .
13014010	Taavet küsis siis Jumalalt , öeldes : ' Kas ma pean vilistitele vastu minema ? Kas sa annad nad minu kätte ? ' Ja Issand ütles temale : ' Mine , ja ma annan nad sinu kätte ! '
13014011	Ja kui nad läksid üles Baal-Peratsimi , siis Taavet lõi neid seal . Ja Taavet ütles : ' Jumal on mu vaenlased minu käega murdnud , otsekui oleks vesi läbi murdnud ! ' Seepärast pandi sellele paigale nimeks Baal-Peratsim .
13014012	Nad jätsid sinna oma jumalad ja Taavet käskis need tulega ära põletada .
13014013	Ja vilistid tulid uuesti ning tungisid sinna orgu .
13014014	Ja Taavet küsis taas Jumalalt , ja Jumal ütles talle : ' Ära mine neile järele , vaid mine neist mööda ja tule neile kallale baakapõõsaste poolt .
13014015	Kui sa kuuled baakapõõsaste ladvus otsekui astumise kahinat , siis mine sõdima , sest Jumal on su ees välja läinud vilistite leeri lööma ! '
13014016	Ja Taavet tegi nõnda , nagu Jumal teda käskis , ja nad lõid vilistite leeri Gibeonist kuni Geserini .
13014017	Taavet sai kuulsaks kõigis maades , ja Issand pani kõigi rahvaste peale hirmu tema ees .
13015001	Ja Taavet tegi enesele kojad Taaveti linna ; ja ta valmistas paiga Jumala laekale ning lõi sellele telgi üles .
13015002	Siis ütles Taavet , et Jumala laegast ei tohi kanda ükski muu kui ainult leviidid , sest Issand oli valinud nemad laegast kandma ja seda igavesti teenima .
13015003	Ja Taavet kutsus kogu Iisraeli Jeruusalemma , tooma Issanda laegast paika , mille ta sellele oli valmistanud .
13015004	Ja Taavet kogus kokku Aaroni pojad ja leviidid .
13015005	Kehati poegadest olid : Uuriel , ülem , ja tema vennad - sada kakskümmend ;
13015006	Merari poegadest : Asaja , ülem , ja tema vennad - kakssada kakskümmend ;
13015007	Geersomi poegadest : Joel , ülem , ja tema vennad - sada kolmkümmend ;
13015008	Elisafani poegadest : Semaja , ülem , ja tema vennad - kakssada ;
13015009	Hebroni poegadest : Eliel , ülem , ja tema vennad - kaheksakümmend ;
13015010	Ussieli poegadest : Amminadab , ülem , ja tema vennad - sada kaksteist .
13015011	Ja Taavet kutsus preestrid Saadoki ja Ebjatari , ja leviidid Uurieli , Asaja , Joeli , Semaja , Elieli ja Amminadabi
13015012	ja ütles neile : ' Teie olete leviitide perekondade peamehed . Pühitsege iseendid ja oma vendi ja tooge Issanda , Iisraeli Jumala laegas paika , mille ma sellele olen valmistanud !
13015013	Sellepärast et teie eelmisel korral kaasas ei olnud , rebis meid Issand , meie Jumal ; sest me ei olnud temast hoolinud , nagu oleksime pidanud . '
13015014	Siis pühitsesid preestrid ja leviidid endid Issanda , Iisraeli Jumala laegast tooma .
13015015	Ja leviidid kandsid Jumala laegast kangidega oma õlgadel , nagu Mooses Issanda sõna järgi oli käskinud .
13015016	Ja Taavet käskis leviitide ülemaid , et nad laseksid ette astuda oma vennad lauljad mänguriistadega , naablite , kannelde ja simblitega , valju rõõmuhäält kuuldavale tooma .
13015017	Ja leviidid määrasid Heemani , Joeli poja , ja tema vendadest Aasafi , Berekja poja ; ja Merari poegadest , nende vendadest , Eetani , Kuusaja poja ;
13015018	ja koos nendega nende hõimlased : Sakarja , Jaasieli , Semiramoti , Jehieli , Unni , Eliabi , Benaja , Maaseja , Mattitja , Elifelehu , Mikneja , Oobed-Edomi ja Jeieli , väravahoidjad .
13015019	Lauljad Heeman , Aasaf ja Eetan mängisid vasksimblitega ,
13015020	Sakarja , Asiel , Semiramot , Jehiel , Unni , Eliab , Maaseja ja Benaja mängisid naablitega alamoti viisil
13015021	ja Mattitja , Elifelehu , Mikneja , Oobed-Edom , Jehiel ja Asasja mängisid kanneldel seminiti viisil .
13015022	Ja Kenanja , leviitide lauluülem , juhatas pillimängu , sest ta oskas seda .
13015023	Ja Berekja ja Elkana olid laeka väravahoidjad .
13015024	Ja preestrid Sebanja , Joosafat , Netaneel , Amaasai , Sakarja , Benaja ja Elieser puhusid pasunaid Jumala laeka ees ; ja Oobed-Edom ja Jehhija olid laeka väravahoidjad .
13015025	Nõnda olid Taavet , Iisraeli vanemad ja tuhandepealikud teel , et rõõmsa meelega tuua Issanda seaduselaegas Oobed-Edomi kojast .
13015026	Ja kuna Jumal aitas leviite , kes kandsid Issanda seaduselaegast , siis ohverdati seitse härjavärssi ja seitse jäära .
13015027	Taavetil oli seljas linane kuub , nõndasamuti kõigil leviitidel , kes kandsid laegast , ja lauljail ning Kenanjal , lauluülemal ; Taavetil oli ka linane õlarüü .
13015028	Ja kogu Iisrael tõi Issanda seaduselaeka üles hõisates ja sarve puhudes , pasunate , simblite , naablite ja kanneldega mängides .
13015029	Aga kui Issanda seaduselaegas jõudis Taaveti linna , vaatas Miikal , Sauli tütar , aknast , ja nähes kuningas Taavetit tantsimas ja mängimas , põlgas ta teda oma südames .
13016001	Kui Jumala laegas oli viidud ja asetatud telki , mille Taavet sellele oli püstitanud , siis toodi Jumala ees põletus - ja tänuohvreid .
13016002	Ja kui Taavet oli põletus - ja tänuohvreid ohverdanud , siis ta õnnistas rahvast Issanda nimel .
13016003	Ja ta jagas igale Iisraeli lapsele , niihästi mehele kui naisele , igaühele leivakaku ning datli - ja rosinakoogi .
13016004	Ja ta pani leviidid Issanda laeka ees teenima ja kuulutama , tänama ja kiitma Issandat , Iisraeli Jumalat :
13016005	Aasaf oli juhataja ja Sakarja tema abi ; siis Jeiel , Semiramot , Jehiel , Mattitja , Eliab , Benaja , Oobed-Edom ja Jeiel mänguriistadega , naablite ja kanneldega , kuna Aasaf mängis simblit ;
13016006	ja preestrid Benaja ja Jahasiel puhusid vahetpidamata pasunaid Jumala seaduselaeka ees .
13016007	Siis , selsamal päeval , andis Taavet Issanda tänamise esimest korda Aasafi ja tema vendade hooleks :
13016008	' Tänage Issandat , kuulutage tema nime , tehke teatavaks rahvaste seas tema teod !
13016009	Laulge temale , mängige temale , kõnelge kõigist tema imedest !
13016010	Kiidelge tema pühast nimest , rõõmustugu nende süda , kes otsivad Issandat !
13016011	Nõudke Issandat ja tema võimsust , otsige alati tema palet !
13016012	Meenutage tema tehtud imetegusid , tema imetähti ja tema huulte kohtuotsuseid ,
13016013	teie , Iisraeli , tema sulase sugu , teie , Jaakobi , tema valitu lapsed !
13016014	Tema , Issand , on meie Jumal , tema kohtuotsused on igal pool maailmas .
13016015	Pidage igavesti meeles tema lepingut , sõna , mille ta on andnud tuhandele põlvele ,
13016016	lepingut , mille ta on sõlminud Aabrahamiga , ja tema vannet Iisakile !
13016017	Ta seadis selle Jaakobile määruseks , Iisraelile igaveseks lepinguks .
13016018	Ta ütles : ' Sinule ma annan Kaananimaa , see on teie pärisosa ,
13016019	kuigi teid on väike hulgake ja olete seal ainult pisut aega ning võõrastena elanud ! '
13016020	Nad rändasid rahva juurest rahva juurde , ühest riigist teise rahva juurde .
13016021	Tema ei lasknud kedagi neile liiga teha ja ta nuhtles nende pärast kuningaid :
13016022	' Ärge puudutage minu võituid ja ärge tehke kurja minu prohvetitele ! '
13016023	Laulge Issandale , kogu maailm , kuulutage päevast päeva tema päästet !
13016024	Jutustage paganate seas tema au , tema imeasju kõigi rahvaste seas !
13016025	Sest Issand on suur ja väga kiidetav , ja tema on kardetavam kui kõik muud jumalad .
13016026	Sest teiste rahvaste jumalad on ebajumalad , aga Issand on teinud taeva .
13016027	Aulikkus ja auhiilgus on tema palge ees , võimsus ja rõõm on tema asupaigas .
13016028	Rahvaste suguvõsad ! Andke Issandale , andke Issandale au ja võimsus !
13016029	Andke Issandale tema nime au , tooge annetusi ja tulge tema palge ette , kummardage Issandat pühas ehtes !
13016030	Kogu maailm värisegu tema palge ees ! Aga maailm jääb kindlaks , ei see kõigu .
13016031	Taevad rõõmustugu ja maa ilutsegu ! Ja öelge paganate seas : ' Issand on kuningas ! '
13016032	Meri ja selle täius kohisegu , hõisaku väli ja kõik , mis seal on !
13016033	Siis rõkatagu rõõmust metsa puud Issanda ees , sest tema tuleb kohut mõistma maailmale !
13016034	Tänage Issandat , sest tema on hea , sest tema heldus kestab igavesti !
13016035	Ja öelge : ' Päästa meid , meie pääste Jumal , kogu ja vabasta meid paganate seast , et saaksime tänada su püha nime ja hoobelda sinu kiitmisega ! '
13016036	Tänu olgu Issandale , Iisraeli Jumalale , igavesest ajast igavesti ! Ja kogu rahvas öelgu : ' Aamen ! ' ning kiitku Issandat ! '
13016037	Ja ta jättis sinna Issanda seaduselaeka ette Aasafi ja tema vennad , et nad alaliselt teeniksid laeka ees , täites igapäevaseid ülesandeid ,
13016038	ja Oobed-Edomi ja tema vennad , ühtekokku kuuskümmend kaheksa ; Oobed-Edom , Jedituuni poeg , ja Hosa said väravahoidjaiks .
13016039	Ja preester Saadoki ja tema vennad preestrid jättis ta Issanda elamu ette , Gibeonis olevale ohvrikünkale ,
13016040	ohverdama põletusohvrialtaril Issandale põletusohvreid igal hommikul ja õhtul , nõnda nagu on kirjutatud Seaduses , mille Issand Iisraelile andis .
13016041	Ja nendega koos olid Heeman ja Jedutuun ning teised valitud , kes nimeliselt olid nimetatud Issandat tänama selle eest , et tema heldus kestab igavesti .
13016042	Ja nende , Heemani ja Jedutuuni juures olid pasunad ja simblid mängumeestele ja muud mänguriistad Jumala laulu jaoks . Ja Jedutuuni pojad valvasid väravat .
13016043	Siis kogu rahvas läks ära , igaüks oma koju ; ja Taavet pöördus oma peret õnnistama .
13017001	Kui siis Taavet elas oma kojas , ütles Taavet prohvet Naatanile : ' Vaata , mina elan seedripuust kojas , aga Issanda seaduselaegas on telgiriiete all . '
13017002	Ja Naatan ütles Taavetile : ' Tee kõik , mis sul südame peal on , sest Issand on sinuga ! '
13017003	Aga selsamal ööl sündis , et Naatanile tuli Issanda sõna , kes ütles :
13017004	' Mine ja ütle mu sulasele Taavetile : Nõnda ütleb Issand : Sina ära ehita mulle elamiseks koda .
13017005	Sest ma pole kojas elanud alates päevast , kui ma tõin Iisraeli ära , kuni tänapäevani , vaid olen rännanud telgist telki ja paigast teise .
13017006	Kus ma ka iganes kogu Iisraelis olen käinud , kas ma olen sõnagi lausunud ainsalegi Iisraeli kohtumõistjale , keda ma olin käskinud minu rahvast karjasena hoida , ja öelnud : Mispärast te ei ehita mulle seedripuust koda ?
13017007	Ja nüüd ütle mu sulasele Taavetile nõnda : Nõnda ütleb vägede Issand : Ma olen sind võtnud karjamaalt lammaste ja kitsede järelt , et sa oleksid mu rahvale , Iisraelile , vürstiks .
13017008	Ja ma olen sinuga olnud kõikjal , kus sa oled käinud , ja olen kõik su vaenlased sinu eest hävitanud . Nüüd tahan ma sinu nime teha võrdseks suurimate nimedega maa peal .
13017009	Ja ma tahan oma rahvale , Iisraelile , paiga määrata ja teda nõnda istutada , et ta oma kohal võib elada ega tarvitse enam karta , ja pöörased inimesed ei tohi teda enam vaevata nagu varem
13017010	ja sel ajal , kui ma seadsin kohtumõistjaid oma Iisraeli rahvale . Ja ma alandan kõik su vaenlased ja kuulutan sulle , et Issand annab sulle järeltuleva soo .
13017011	Ja kui su päevad täis saavad ja sa lähed oma vanemate juurde , siis ma lasen tõusta pärast sind sinu järglase , kes on üks su poegi , ja ma kinnitan tema kuningriigi .
13017012	Tema ehitab mulle koja ja mina kinnitan tema aujärje igaveseks ajaks .
13017013	Mina tahan olla temale isaks ja tema peab olema mulle pojaks ; oma heldust ma temast ei lahuta , nõnda nagu ma lahutasin tollest , kes oli enne sind .
13017014	Ja ma panen ta igaveseks oma kotta ja kuningriiki , ja tema aujärg on igavesti kindel . '
13017015	Nõnda nagu olid kõik need sõnad ja nõnda nagu oli kogu see nägemus , nõnda kõneles Naatan Taavetile .
13017016	Siis kuningas Taavet läks ja astus Issanda ette ning ütles : ' Issand Jumal ! Kes olen mina ja kes on mu sugu , et sa mind senini oled saatnud ?
13017017	Aga sedagi on olnud vähe su silmis , Jumal , ja seepärast oled sa rääkinud oma sulase soole tulevikust : sa oled vaadanud mind kui ülendatud inimeste rida , Issand Jumal !
13017018	Mida peaks Taavet sulle veelgi kõnelema aust , mida sa oled osutanud oma sulasele ? Sina ju tunned oma sulast .
13017019	Issand ! Oma sulase pärast ja oma südame järgi oled sa kõiki neid suuri asju teinud ja kõik need suured asjad teatavaks teinud .
13017020	Issand ! Kõige selle järgi , mida me oma kõrvaga oleme kuulnud , ei ole ükski sinu sarnane ega ole muud Jumalat kui sina .
13017021	Ja kes on nagu sinu rahvas Iisrael , ainus rahvas maa peal , keda Jumal ise on käinud enesele rahvaks lunastamas ? Sa oled enesele teinud suure ja kardetava nime , ajades paganad ära oma rahva eest , kelle sa Egiptusest lunastasid .
13017022	Ja sa oled oma Iisraeli rahva määranud enesele rahvaks igaveseks ajaks . Jah , sina , Issand , oled saanud neile Jumalaks .
13017023	Ja nüüd , Issand , olgu see sõna , mis sa oma sulase ja tema soo kohta oled rääkinud , igavesti kindel ja tee nõnda , nagu sa oled rääkinud !
13017024	Siis on su nimi igavesti kindel ja suur , ja öeldakse : Vägede Issand , Iisraeli Jumal , on Iisraelile Jumalaks , ja su sulase Taaveti sugu seisab kindlalt su ees .
13017025	Sest sina , mu Jumal , oled oma sulase kõrvale ilmutanud , et sa annad temale järeltuleva soo . Seepärast julgeb su sulane sind paluda .
13017026	Ja nüüd , Issand ! Sina oled Jumal ja sina oled oma sulasele lubanud seda head ,
13017027	hakka siis nüüd oma sulase sugu õnnistama , et see igavesti sinu ette jääks ! Sest mida sina , Issand , õnnistad , see jääb igavesti õnnistatuks ! '
13018001	Ja pärast seda sündis , et Taavet lõi vilisteid ja alistas nad ; ta võttis Gati ja selle tütarlinnad vilistitelt ära .
13018002	Ta lõi ka moabe ja moabid said Taaveti alamaiks , kes pidid ande tooma .
13018003	Ja Taavet lõi Hadadeserit , Hamati pool oleva Sooba kuningat , kui see oli teel Frati jõe äärde oma valitsust rajama .
13018004	Taavet võttis temalt tuhat vankrit ja seitse tuhat ratsanikku ja kakskümmend tuhat jalameest ; ja Taavet raius kõigil vankrihobustel õndlad katki , ent jättis neist sada rakendit alles .
13018005	Ent Damaskusest tulid Hadadeserile , Sooba kuningale , appi süürlased ; aga Taavet lõi süürlastest maha kakskümmend kaks tuhat meest .
13018006	Ja Taavet pani linnaväe Süüria Damaskusesse ning süürlased said Taaveti alamaiks , kes pidid ande tooma . Ja Issand aitas Taavetit kõikjal , kuhu ta läks .
13018007	Ja Taavet võttis kuldkilbid , mis Hadadeseri sulastel olid , ja viis need Jeruusalemma .
13018008	Ja Tibhatist ja Kuunist , Hadadeseri linnadest , võttis Taavet väga palju vaske . Sellest tegi Saalomon vaskmere , sambad ja vaskriistad .
13018009	Kui Tou , Hamati kuningas , kuulis , et Taavet oli maha löönud kogu Sooba kuninga Hadadeseri väe ,
13018010	siis ta läkitas oma poja Hadorami kuningas Taaveti juurde temalt küsima , kuidas ta käsi käib , ja teda õnnitlema selle pärast , et ta oli Hadadeseriga sõdinud ja teda löönud , sest Hadadeser oli olnud Tou vaenlane ; ja tal oli kaasas kõiksugu kuld - , hõbe - ja vaskriistu .
13018011	Ka need pühitses kuningas Taavet Issandale koos selle hõbeda ja kullaga , mis ta oli võtnud kõigilt paganailt : edomlastelt , moabidelt , ammonlastelt , vilistitelt ja amalekkidelt .
13018012	Ja Abisai , Seruja poeg , lõi Soolaorus maha kaheksateist tuhat edomlast
13018013	ja pani Edomisse linnaväed ; ja kõik edomlased said Taaveti alamaiks . Ja Issand aitas Taavetit kõikjal , kuhu ta läks .
13018014	Ja Taavet valitses kogu Iisraeli üle , ja ta mõistis kohut ja õigust kogu oma rahvale .
13018015	Ja Joab , Seruja poeg , oli väeülem ; ja Joosafat , Ahiluudi poeg , oli nõunik .
13018016	Ja Saadok , Ahituubi poeg , ja Abimelek , Ebjatari poeg , olid preestrid ; ja Savsa oli kirjutaja .
13018017	Ja Benaja , Joojada poeg , oli kreetide ja pleetide ülem ; aga Taaveti pojad olid esimesed kuninga kõrval .
13019001	Ja pärast seda sündis , et ammonlaste kuningas Naahas suri ja tema poeg sai tema asemel kuningaks .
13019002	Ja Taavet ütles : ' Ma tahan head teha Haanunile , Naahase pojale , sest tema isa on mulle head teinud . ' Ja Taavet läkitas saadikud teda ta isa pärast trööstima . Kui Taaveti sulased tulid ammonlaste maale Haanuni juurde , et teda trööstida ,
13019003	siis ütlesid ammonlaste vürstid Haanunile : ' Kas sa arvad , et Taavet tahab austada su isa , kui ta läkitab su juurde trööstijaid ? Küllap on ta sulased tulnud su juurde selleks , et uurida , hukutada ja maad kuulata ! '
13019004	Siis Haanun võttis Taaveti sulased kinni , ajas neil habemed ära , lõikas neil riided istmikuni pooleks ja saatis nad minema .
13019005	Ja nad läksid . Aga Taavetile anti meeste kohta teateid . Siis ta läkitas käskjalad neile vastu , sest mehi oli väga häbistatud . Ja kuningas ütles : ' Jääge Jeerikosse , kuni teile habe on kasvanud , siis tulge tagasi ! '
13019006	Kui ammonlased nägid , et nad olid endid teinud vastikuks Taaveti silmis , siis läkitasid Haanun ja ammonlased tuhat talenti hõbedat , et palgata endile vankreid ja ratsanikke Mesopotaamiast , Süüria-Maakast ja Soobast .
13019007	Nad palkasid endile kolmkümmend kaks tuhat sõjavankrit ning Maaka kuninga ja tema rahva ; need tulid ja lõid leeri üles Meedeba ette . Ja ammonlased kogunesid oma linnadest ja tulid sõtta .
13019008	Kui Taavet seda kuulis , siis ta läkitas neile vastu Joabi ja kõik sõjakangelased .
13019009	Ja ammonlased tulid välja ning seadsid endid tapluseks linna väravasse ; aga kuningad , kes olid tulnud , olid väljal omaette .
13019010	Kui Joab nägi , et taplus tema vastu sündis eest ja tagant , siis ta tegi valiku kõigist Iisraeli valitud meestest ja seadis need üles süürlaste vastu .
13019011	Aga ülejäänud rahva andis ta oma venna Abisai juhtida ja need seadsid endid üles ammonlaste vastu .
13019012	Ja ta ütles : ' Kui süürlased on minust tugevamad , siis tule mulle appi ; aga kui ammonlased on sinust tugevamad , siis ma aitan sind .
13019013	Ole julge , ja olgem vahvad oma rahva ja oma Jumala linnade eest ! Tehku siis Issand , nagu tema silmis hea on ! '
13019014	Ja Joab ning rahvas , kes koos temaga oli , tungisid peale , taplema süürlaste vastu ; ja need põgenesid tema eest .
13019015	Ja kui ammonlased nägid , et süürlased põgenesid , siis põgenesid nemadki ta venna Abisai eest ja läksid linna ; aga Joab läks Jeruusalemma .
13019016	Kui süürlased nägid , et nad olid Iisraeli poolt löödud , siis nad läkitasid saadikud ja tõid välja süürlased , kes olid teisel pool Frati jõge ; nende eesotsas oli Soofak , Hadadeseri väepealik .
13019017	Kui Taavetile sellest teatati , siis ta kogus kokku terve Iisraeli ja läks üle Jordani ; ja olles jõudnud nende juurde , seadis ta ennast valmis tapluseks nende vastu . Ja kui Taavet oli enese valmis seadnud tapluseks süürlaste vastu , siis sõdisid need temaga .
13019018	Aga süürlased põgenesid Iisraeli eest ja Taavet tappis süürlastest seitse tuhat vankritäit ja nelikümmend tuhat jalameest ; ta surmas ka väepealik Soofaku .
13019019	Kui Hadadeseri sulased nägid , et Iisrael oli neid löönud , siis tegid nad Taavetiga rahu ja jäid tema alamaiks . Ja süürlased ei tahtnud enam ammonlasi aidata .
13020001	Järgmisel aastal , kuningate sõttamineku ajal , juhtis Joab sõjaväge ja hävitas ammonlaste maa ; ta tuli ja piiras Rabbat . Aga Taavet jäi Jeruusalemma . Joab vallutas Rabba ja kiskus selle maha .
13020002	Ja Taavet võttis nende kuningal krooni peast ja leidis , et see vaagis talendi kulda ja et selles olid kalliskivid - ja see pandi Taavetile pähe ; ja ta tõi linnast väga palju saaki .
13020003	Rahva , kes seal oli , tõi ta välja ja pani tööle saagide , kirkade ja kivisaagidega ; nõnda talitas Taavet kõigi ammonlaste linnadega . Siis läks Taavet ja kogu rahvas tagasi Jeruusalemma .
13020004	Ja pärast seda puhkes sõda vilistitega Geseris ; siis lõi huusalane Sibbekai maha Sippai , kes oli refalaste järglasi , ja nad alandati .
13020005	Ja taas oli sõda vilistitega , ja Elhanan , Jairi poeg , lõi maha Lahmi , gatlase Koljati venna , kelle piigivars oli nagu kangrupoom .
13020006	Ja taas oli sõda Gatis ; ja seal oli pikk mees , kel oli kuus sõrme kummalgi käel ja kuus varvast kummalgi jalal , ühtekokku kakskümmend neli ; temagi oli refalaste järglasi .
13020007	Aga kui ta laimas Iisraeli , siis lõi Joonatan , Taaveti venna Simea poeg , tema maha .
13020008	Need põlvnesid refalastest Gatis ja nad langesid Taaveti ja tema sulaste käe läbi .
13021001	Aga saatan tõusis Iisraeli vastu ja kehutas Taavetit , et ta Iisraeli ära loeks .
13021002	Ja Taavet ütles Joabile ja rahva vürstidele : ' Minge tehke kindlaks Iisraeli arv Beer-Sebast kuni Daanini ja teatage see mulle , et saaksin teada nende arvu ! '
13021003	Aga Joab ütles : ' Issand andku lisa oma rahvale sajakordselt enam , kui neid on ! Eks nad kõik ju ole , mu isand kuningas , mu isanda sulased ? Miks mu isand seda nõuab ? Miks peaks see Iisraelile süüks saama ? '
13021004	Kuid kuninga sõna Joabile jäi kindlaks ; ja Joab läks välja ning käis kogu Iisraeli läbi ja tuli tagasi Jeruusalemma .
13021005	Ja Joab andis äraloetud rahva arvu Taavetile : kogu Iisraelis oli miljon ükssada tuhat mõõgatõmbajat meest , ja Juudas oli nelisada seitsekümmend tuhat mõõgatõmbajat meest .
13021006	Aga Leevit ja Benjamini ta nende hulka ei lugenud , sest kuninga käsk oli Joabile vastumeelt .
13021007	See asi oli aga Jumala silmis paha , seepärast ta lõi Iisraeli .
13021008	Siis ütles Taavet Jumalale : ' Ma olen seda tehes suurt pattu teinud ! Anna nüüd siiski andeks oma sulase süü , sest ma tegin väga rumalasti ! '
13021009	Ja Issand kõneles Gaadiga , Taaveti nägijaga , öeldes :
13021010	' Mine ja kõnele Taavetiga ja ütle : Nõnda ütleb Issand : Ma annan sulle kolm võimalust , vali neist enesele üks , mis ma sinule peaksin tegema ! '
13021011	Ja Gaad tuli Taaveti juurde ning ütles temale : ' Nõnda ütleb Issand : Vali enesele
13021012	kas kolm nälja-aastat või kolm kuud põgenemist oma vihameeste eest , kusjuures su vaenlaste mõõk saab sind kätte , või kolm päeva Issanda mõõka ja katku maal , et Issanda ingel kõigis Iisraeli paigus saaks hävituse täide viia . Ja nüüd , vaata , mida ma vastan temale , kes mind läkitas ? '
13021013	Ja Taavet ütles Gaadile : ' Mul on väga kitsas käes . Siiski tahan ma langeda Issanda kätte , sest tema halastus on väga suur , aga inimeste kätte ei tahaks ma langeda ! '
13021014	Siis Issand saatis Iisraelisse katku ja Iisraelist langes seitsekümmend tuhat meest .
13021015	Ja Jumal läkitas ingli Jeruusalemma , et seda hävitada ; aga kui ta parajasti hävitas , siis Issand vaatas ja kahetses seda kurja ning ütles hävitusinglile : ' Küllalt ! Lase nüüd oma käsi alla ! ' Ja Issanda ingel seisis siis jebuuslase Ornani rehealuse juures .
13021016	Kui Taavet oma silmad üles tõstis ja nägi Issanda inglit seismas maa ja taeva vahel , käes paljastatud mõõk , mis oli sirutatud Jeruusalemma kohale , siis heitsid Taavet ja vanemad silmili maha , kotiriided seljas .
13021017	Ja Taavet ütles Jumalale : ' Kas mitte mina ei käskinud rahvast lugeda ? Jah , see olin mina , kes tegi pattu ja suurt kurja . Aga mida need lambad on teinud ? Issand , mu Jumal ! Olgu seepärast su käsi minu ja mu isakoja vastu , aga mitte su rahvale nuhtluseks ! '
13021018	Siis Issanda ingel käskis Gaadi Taavetile öelda , et Taavet läheks püstitama altarit Issandale jebuuslase Ornani rehealuse paika .
13021019	Ja Taavet läks üles Gaadi sõna peale , mille see Issanda nimel oli öelnud .
13021020	Kui Ornan pöördus , siis ta nägi inglit , aga tema neli poega , kes ta juures olid , pugesid peitu ; Ornan oli nisu peksmas .
13021021	Kui siis Taavet Ornani juurde jõudis , vaatas Ornan ja nägi Taavetit ; ta läks rehealusest välja ning kummardas Taaveti ees silmili maha .
13021022	Ja Taavet ütles Ornanile : ' Anna mulle see rehealuse paik , et ma saaksin sinna ehitada altari Issandale ! Anna see mulle täie hinna eest , et nuhtlus võetaks rahva pealt ! '
13021023	Ja Ornan ütles Taavetile : ' Võta see enesele ja mu isand kuningas tehku , mis tema silmis hea on ! Vaata , ma annan veised põletusohvriks ja pahmareed puudeks ja nisu roaohvriks . Ma annetan selle kõik ! '
13021024	Aga kuningas Taavet ütles Ornanile : ' Ei , vaid ma ostan tõesti täie hinna eest , sest ma ei taha võtta Issandale seda , mis on sinu oma , ega ohverdada põletusohvriks niisama saadut . '
13021025	Ja Taavet andis Ornanile selle paiga eest kulda , mis vaagis kuussada seeklit .
13021026	Ja Taavet ehitas sinna altari Issandale ning ohverdas põletus - ja tänuohvreid ; ja kui ta hüüdis Issanda poole , siis Issand vastas temale tulega taevast põletusohvrialtarile .
13021027	Ja Issand käskis inglit mõõga tuppe tagasi pista .
13021028	Sel ajal , kui Taavet nägi , et Issand oli talle vastanud jebuuslase Ornani rehealuse paigas , ohverdas ta seal .
13021029	Aga Issanda elamu , mille Mooses kõrbes oli teinud , ja põletusohvrialtar olid sel ajal Gibeoni ohvrikünkal .
13021030	Kuid Taavet ei julgenud selle ette minna Jumalat otsima , sest ta oli hirmunud Issanda ingli mõõga pärast .
13022001	Ja Taavet ütles : ' Siin olgu Issanda Jumala koda ja siin olgu Iisraeli põletusohvrialtar ! '
13022002	Ja Taavet käskis koguda Iisraelimaal olevaid võõramaalasi ja pani kiviraiujad raiuma tahutud kive Jumala koja ehitamiseks .
13022003	Ja Taavet hankis palju rauda väravauste naelteks ja klambriteks , ja nõnda palju vaske , et seda ei saadudki vaagida ,
13022004	ja arvutult seedripuud , sest siidonlased ja tüüroslased tõid Taavetile palju seedripuud .
13022005	Sest Taavet mõtles : ' Mu poeg Saalomon on alles noor ja vilumatu , aga koda , mis Issandale tuleb ehitada , peab olema suur , kõrge , kuulus ja ilus kogu maailmale . Seepärast ma siis hangingi selle jaoks . ' Ja Taavet hankis enne oma surma palju .
13022006	Siis ta kutsus oma poja Saalomoni ja käskis teda ehitada koja Issandale , Iisraeli Jumalale .
13022007	Taavet ütles Saalomonile : ' Mu poeg , mul oli südame peal ehitada koda Issanda , oma Jumala nimele .
13022008	Aga mulle tuli Issanda sõna , kes ütles : Sina oled valanud palju verd ja oled pidanud suuri sõdu . Sina ei tohi mu nimele koda ehitada , sellepärast et sa mu ees nõnda palju verd maa peale oled valanud !
13022009	Vaata , sulle sünnib poeg . Temast tuleb rahu mees ja mina annan temale rahu kõigist ta ümberkaudsetest vaenlastest , sest tema nimeks peab olema Saalomon , ja ma annan tema päevil Iisraelile rahu ja vaikust .
13022010	Tema ehitab mu nimele koja . Tema on mulle pojaks ja mina olen temale isaks . Ja mina kinnitan tema kuningriigi aujärje Iisraeli üle igaveseks ajaks .
13022011	Nüüd , mu poeg , olgu Issand sinuga , et sul läheks korda ehitada Issanda , oma Jumala koda , nõnda nagu ta sinu kohta on rääkinud !
13022012	Küllap Issand annab sulle tarkust ja taipu , kui ta paneb su valitsema Iisraeli üle ja valvama Issanda , su Jumala Seadust .
13022013	Sul on siis kordaminek , kui sa hoolsasti tähele paned määrusi ja seadlusi , mis Issand Moosesele on andnud Iisraeli jaoks . Ole vahva ja tugev , ära karda ja ära kohku !
13022014	Vaata , mina olen oma vaevaga hankinud Issanda koja tarvis sada tuhat talenti kulda ja miljon talenti hõbedat , samuti vaske ja rauda , mida ei saagi vaagida , sest seda on palju . Ma olen hankinud ka puitu ja kive , ja sul on vaja neile ainult lisada .
13022015	Sul on ka palju töötegijaid , kiviraiujaid , meistreid kivi ja puu tarvis , kõik osavad igasuguses töös .
13022016	Kullal , hõbedal , vasel ja raual pole määra - võta kätte ja hakka tööle ! Issand olgu sinuga ! '
13022017	Ja Taavet käskis kõiki Iisraeli vürste aidata tema poega Saalomoni :
13022018	' Eks ole Issand , teie Jumal , olnud teiega ja andnud teile igalt poolt rahu ? Sest tema on andnud maa elanikud minu kätte ja maa on alistunud Issanda ja tema rahva ees .
13022019	Pöörake nüüd oma süda ja hing Issandat , oma Jumalat , otsima ! Võtke kätte ja ehitage Issanda Jumala pühamu , et Issanda seaduselaeka ja Jumala pühad riistad saaks viia kotta , mis Issanda nimele on ehitatud ! '
13023001	Kui Taavet oli vana ja elatanud , siis ta tõstis oma poja Saalomoni Iisraeli kuningaks .
13023002	Ja ta kogus kokku kõik Iisraeli vürstid , preestrid ja leviidid .
13023003	Ja leviidid loeti ära , kolmekümneaastased ja üle selle , ja nende arv oli vastavalt meeste peadele kolmkümmend kaheksa tuhat .
13023004	' Neist olgu kakskümmend neli tuhat juhatamas töid Issanda kojas , ja kuus tuhat ülevaatajaiks ja kohtumõistjaiks .
13023005	Ja neli tuhat olgu väravahoidjaiks , ja neli tuhat kiitku Issandat mänguriistadega , mis ma kiituse tarvis olen teinud ! '
13023006	Ja Taavet jaotas nad rühmadesse , vastavalt Leevi poegadele : Geerson , Kehat ja Merari .
13023007	Geersonlastest olid Laedan ja Simei .
13023008	Laedani pojad olid peamees Jehiel , Seetam ja Joel kolmekesi .
13023009	Simei pojad olid Selomit , Hasiel ja Haaran kolmekesi ; need olid Laedani perekondade peamehed .
13023010	Ja Simei pojad olid Jahat , Siina , Jeus ja Berija ; need neli olid Simei pojad .
13023011	Jahat oli peamees , Siisa oli teine ; aga Jeusel ja Berijal ei olnud palju poegi , seepärast sai neist üks perekond , üks teenistustoimkond .
13023012	Kehati pojad olid Amram , Jishar , Hebron ja Ussiel neljakesi .
13023013	Amrami pojad olid Aaron ja Mooses . Aga Aaron oli igavesti eraldatud pühitsema kõige pühamat paika , tema ja ta pojad , igavesti suitsutama Issanda ees , teda teenima ja tema nimel õnnistama .
13023014	Aga jumalamehe Moosese pojad arvati Leevi suguharu juurde .
13023015	Moosese pojad olid Geersom ja Elieser .
13023016	Geersomi poegi oli Sebuel , peamees .
13023017	Ja Elieseri poeg oli Rehabja , peamees ; Elieseril ei olnud teisi poegi . Aga Rehabja poegi oli väga palju .
13023018	Jishari poegi oli Selomit , peamees .
13023019	Hebroni pojad olid : Jerija oli peamees , Amarja teine , Jahasiel kolmas ja Jekameam neljas .
13023020	Ussieli pojad olid : Miika oli peamees ja Jissija teine .
13023021	Merari pojad olid Mahli ja Muusi ; Mahli pojad olid Eleasar ja Kiis .
13023022	Kui Eleasar suri , siis ei jäänud tal maha poegi , vaid jäid tütred ; ja Kiisi pojad , nende sugulased , võtsid need naiseks .
13023023	Muusi pojad olid Mahli , Eeder ja Jeremot kolmekesi .
13023024	Need olid Leevi pojad nende perekondade kaupa , perekondade peamehed , nõnda nagu neid loeti vastavalt nimede arvule pea-pealt , need , kes toimetasid Issanda koja teenistusülesandeid , kahekümneaastased ja üle selle .
13023025	Sest Taavet ütles : ' Issand , Iisraeli Jumal , on oma rahvale rahu andnud ja igaveseks Jeruusalemma elama asunud .
13023026	Seepärast ei tarvitse ka leviidid enam kanda elamut ega selle kõiksuguseid teenistusriistu , ' -
13023027	sest Taaveti viimaste korralduste järgi olid Leevi poegade arvus kahekümneaastased ja üle selle -
13023028	' vaid nende ülesandeks on abiks olla Aaroni poegadele Issanda koja teenistuses , hoolitseda õuede ja kambrite eest , puhastada kõike seda , mis on püha , ja igasugune Jumala koja teenistuse töö
13023029	ühenduses ohvrileibadega , roaohvri peene jahuga ja hapnemata õhukeste koogikestega , pannidega ja taignatega , igasuguste õõnes - ja pikkusmõõtudega ,
13023030	seista igal hommikul Issandat tänamas ja kiitmas , nõndasamuti ka õhtul ,
13023031	ja ohverdada kõiki põletusohvreid Issandale hingamispäevil , noorkuu päevil ja pühadel , neile määratud arvul alaliselt Issanda ees olles .
13023032	Nõnda tuleb neil täita kogudusetelgi ja pühamu kohustusi ja nende vendade , Aaroni poegade poolt antud kohustusi Issanda koja teenistuses . '
13024001	Ja Aaroni poegadel olid oma rühmad . Aaroni pojad olid Naadab , Abihu , Eleasar ja Iitamar .
13024002	Aga Naadab ja Abihu surid enne kui nende isa ja neil ei olnud poegi ; nõnda teenisid ainult Eleasar ja Iitamar preestritena .
13024003	Ja Taavet koos Saadokiga Eleasari poegadest ja Ahimelekiga Iitamari poegadest jaotas need rühmadesse nende teenistuse kohaselt .
13024004	Kui leiti , et Eleasari poegi oli meeste peade poolest rohkem kui Iitamari poegi , siis jaotati nad nõnda , et Eleasari pojad said perekondadele kuusteist peameest ja Iitamari pojad oma perekondadele kaheksa .
13024005	Nad jaotati liisu läbi , niihästi ühed kui teised , sest pühi vürste ja Jumala vürste oli nii Eleasari poegadest kui Iitamari poegadest .
13024006	Ja Semaja , Netaneeli poeg , kirjutaja , kes oli Leevi soost , kirjutas nad üles kuninga , vürstide , preester Saadoki , Ahimeleki , Ebjatari poja ning preestrite ja leviitide perekondade peameeste juuresolekul : Eleasarile tõmmati liisuga üks perekond , tõmmati veel kord , ja siis tõmmati Iitamarile .
13024007	Ja esimene liisk tuli Joojaribile , teine Jedajale ,
13024008	kolmas Haarimile , neljas Seorimile ,
13024009	viies Malkijale , kuues Mijaminile ,
13024010	seitsmes Hakkosile , kaheksas Abijale ,
13024011	üheksas Jeesuale , kümnes Sekanjale ,
13024012	üheteistkümnes Eljasibile , kaheteistkümnes Jaakimile ,
13024013	kolmeteistkümnes Huppale , neljateistkümnes Jesebabile ,
13024014	viieteistkümnes Bilgale , kuueteistkümnes Immerile ,
13024015	seitsmeteistkümnes Heesirile , kaheksateistkümnes Pitsesile ,
13024016	üheksateistkümnes Petahjale , kahekümnes Jeheskelile ,
13024017	kahekümne esimene Jaakinile , kahekümne teine Gaamulile ,
13024018	kahekümne kolmas Delajale , kahekümne neljas Maasjale .
13024019	Need olid nende teenistusrühmad , kui nad Issanda kotta läksid oma isa Aaroni korra kohaselt , nõnda nagu Issand , Iisraeli Jumal , temale käsu oli andnud .
13024020	Ja ülejäänud Leevi poegade kohta : Amrami poegi oli Suubael ; Suubaeli poegi oli Jehdeja .
13024021	Rehabja kohta : Rehabja poegi oli Jissija , peamees .
13024022	Jisharlastest Selomot ; Selomoti poegi oli Jahat .
13024023	Hebroni pojad olid : Jerija oli peamees , Amarja teine , Jahasiel kolmas , Jekameam neljas .
13024024	Ussieli poegi oli Miika , Miika poegi oli Saamir .
13024025	Miika vend oli Jissija ; Jissija poegi oli Sakarja .
13024026	Merari pojad olid Mahli ja Muusi ; tema poegi oli ka ta poeg Jaasija .
13024027	Merari järeltulijad tema pojast Jaasijast olid Soham , Sakkur ja Ibri .
13024028	Mahlist põlvnes Eleasar , aga temal ei olnud poegi .
13024029	Kiisist põlvnes Jerahmeel , Kiisi poegi .
13024030	Ja Muusi pojad olid Mahli , Eeder ja Jerimot . Need olid Leevi järeltulijad oma perekondade kaupa .
13024031	Ja nemadki heitsid liisku , niihästi perekonnapea kui tema noorem vend , nõnda nagu nende vennad Aaroni pojad kuningas Taaveti , Saadoki ja Ahimeleki , preestrite ja leviitide perekondade peameeste juuresolekul .
13025001	Ja Taavet ning väepealikud eraldasid teenistuse tarvis Aasafi , Heemani ja Jedutuuni pojad , kes kannelde , naablite ja simblitega pidid kuulutama . Ja see on meeste nimestik , kes seda teenistust toimetasid :
13025002	Aasafi poegadest : Sakkur , Joosep , Netanja ja Asareela - Aasafi pojad Aasafi juhatusel , kes ise kuninga juhatusel mängis .
13025003	Jedutuunist : Jedutuuni pojad Gedalja , Seri , Jesaja , Hasabja , Mattitja kuuekesi ; need olid kanneldega oma isa Jedutuuni juhatuse all , kes Issandale tänu ja kiitust mängis .
13025004	Heemanist : Heemani pojad Bukkija , Mattanja , Ussiel , Sebuel , Jerimot , Hananja , Hanani , Eliata , Giddalti , Romamti-Eser , Josbekasa , Malloti , Hootir , Mahasiot ;
13025005	need kõik olid kuninga nägija Heemani pojad , vastavalt Jumala tõotusele tema sarve ülendada , sest Jumal oli andnud Heemanile neliteist poega ja kolm tütart .
13025006	Need kõik saatsid oma isa juhatusel Issanda kojas laulu simblite , naablite ja kanneldega Jumala koja teenistuses kuninga , Aasafi , Jedutuuni ja Heemani juhatusel .
13025007	Ja nende arv koos nende vendadega , kes olid õpetatud Issandale laulma , kõiki , kes oskasid , oli kakssada kaheksakümmend kaheksa .
13025008	Nad heitsid liisku teenistuskorra pärast , niihästi noored kui vanad , õpetajad koos õpilastega .
13025009	Ja esimene liisk Aasafile tuli Joosepile ; teine Gedaljale , temale , ta vendadele ja poegadele ; neid oli kaksteist ;
13025010	kolmas Sakkurile , tema poegadele ja vendadele ; neid oli kaksteist ;
13025011	neljas Jisrile , tema poegadele ja vendadele ; neid oli kaksteist ;
13025012	viies Netanjale , tema poegadele ja vendadele ; neid oli kaksteist ;
13025013	kuues Bukkijale , tema poegadele ja vendadele ; neid oli kaksteist ;
13025014	seitsmes Jesareelale , tema poegadele ja vendadele ; neid oli kaksteist ;
13025015	kaheksas Jesajale , tema poegadele ja vendadele ; neid oli kaksteist ;
13025016	üheksas Mattanjale , tema poegadele ja vendadele ; neid oli kaksteist ;
13025017	kümnes Simeile , tema poegadele ja vendadele ; neid oli kaksteist ;
13025018	üheteistkümnes Asarelile , tema poegadele ja vendadele ; neid oli kaksteist ;
13025019	kaheteistkümnes Hasabjale , tema poegadele ja vendadele ; neid oli kaksteist ;
13025020	kolmeteistkümnes Suubaelile , tema poegadele ja vendadele ; neid oli kaksteist ;
13025021	neljateistkümnes Mattitjale , tema poegadele ja vendadele ; neid oli kaksteist ;
13025022	viieteistkümnes Jeremotile , tema poegadele ja vendadele ; neid oli kaksteist ;
13025023	kuueteistkümnes Hananjale , tema poegadele ja vendadele ; neid oli kaksteist ;
13025024	seitsmeteistkümnes Josbekasale , tema poegadele ja vendadele ; neid oli kaksteist ;
13025025	kaheksateistkümnes Hananile , tema poegadele ja vendadele ; neid oli kaksteist ;
13025026	üheksateistkümnes Mallotile , tema poegadele ja vendadele ; neid oli kaksteist ;
13025027	kahekümnes Elijatale , tema poegadele ja vendadele ; neid oli kaksteist ;
13025028	kahekümne esimene Hootirile , tema poegadele ja vendadele ; neid oli kaksteist ;
13025029	kahekümne teine Giddaltile , tema poegadele ja vendadele ; neid oli kaksteist ;
13025030	kahekümne kolmas Mahasiotile , tema poegadele ja vendadele ; neid oli kaksteist ;
13025031	kahekümne neljas Romamti-Eserile , tema poegadele ja vendadele ; neid oli kaksteist .
13026001	Mis puutub väravahoidjate rühmadesse , siis oli korahlastest Meselemja , Kore poeg , Aasafi järeltulijate hulgast .
13026002	Ja Meselemja pojad olid : esmasündinu Sakarja , teine Jediel , kolmas Sebadja , neljas Jatniel ,
13026003	viies Eelam , kuues Joohanan , seitsmes Eljoenai .
13026004	Ja Oobed-Edomi pojad olid : esmasündinu Semaja , teine Joosabad , kolmas Joah , neljas Saakar , viies Netaneel ,
13026005	kuues Ammiel , seitsmes Issaskar , kaheksas Peulletai ; sest Jumal oli teda õnnistanud .
13026006	Ja tema pojale Semajale sündisid pojad , kes oma perekondades valitsesid , sest nad olid vahvad mehed .
13026007	Semaja pojad olid : Otni , Refael , Oobed , Elsabad ja tema vennad , vahvad mehed , Elihu ja Semakja .
13026008	Kõik need olid Oobed-Edomi järeltulijad , nemad ja nende pojad ja vennad , vahvad mehed , tublid teenistuses - kokku kuuskümmend kaks Oobed-Edomist .
13026009	Meselemjal olid pojad ja vennad , vahvad mehed , kokku kaheksateist .
13026010	Ja Hosal , kes oli Merari järeltulijaist , olid pojad : Simri , peamees , kelle tema isa peameheks pani , kuigi ta ei olnud esmasündinu ;
13026011	teine Hilkija , kolmas Tebalja , neljas Sakarja ; kõiki Hosa poegi ja vendi oli kokku kolmteist .
13026012	Neil väravahoidjate rühmadel oli vastavalt meeste peade arvule kohustus , nagu nende vendadelgi , teenida Issanda kojas .
13026013	Ja nad heitsid liisku , niihästi väikesed kui suured perekonnad , iga värava pärast .
13026014	Ja Selemjale langes liisk ida poole ; ka tema pojale Sakarjale , kes oli tark nõuandja , heideti liisku , ja temale tuli liisk põhja poole ;
13026015	Oobed-Edomile tuli liisk lõuna poole , ja tema poegadele sai varaait ;
13026016	Suppimile ja Hosale tuli liisk lääne poole , Salleketi värava juurde ülesviival teel , vahtkond vahtkonna kõrvale :
13026017	ida pool kuus leviiti , põhja pool iga päev neli , lõuna pool iga päev neli ja varaaida juures kaks ja kaks ;
13026018	eesõue juures , lääne pool : neli tee ääres , kaks eesõue juures .
13026019	Need olid väravahoidjate rühmad korahlaste järeltulijaist ja Merari järeltulijaist .
13026020	Ja leviidid : Ahhija oli Jumala koja varanduste ja pühitsetud andide varanduste hoidjaks .
13026021	Laedani pojad , Geersoni poja Laedani pojad , perekonna peamehed ; Geersoni pojal Laedanil oli Jehiel .
13026022	Jehieli pojad Seetam ja Joel , tema vend , olid Issanda koja varanduste hoidjad .
13026023	Mis puutub amramlastesse , jisharlastesse , hebronlastesse ja ossiellastesse ,
13026024	siis oli Moosese poja Geersomi poeg Sebuel varanduste ülem .
13026025	Ja tema Elieserist põlvnevad vennad olid : selle poeg Rehabja , tema poeg Jesaja , tema poeg Jooram , tema poeg Sikri ja tema poeg Selomit .
13026026	See Selomit ja tema vennad hoidsid kõiki neid pühitsetud andide varandusi , mis kuningas Taavet , perekondade peamehed , tuhande - ja sajapealikud ja sõjaväepealikud olid pühitsenud .
13026027	Sõjasaagist olid nad need Issanda koja toetuseks pühitsenud .
13026028	Nõndasamuti kõik , mis nägija Saamuel ja Saul , Kiisi poeg , ja Abner , Neeri poeg , ja Joab , Seruja poeg , olid pühitsenud ; kõik pühitsetu oli Selomiti ja tema vendade käe all .
13026029	Jisharlastest olid Kenanja ja tema pojad Iisraelis ilmalikus teenistuses - ametnikeks ja kohtumõistjaiks .
13026030	Hebronlastest olid Hasabja ja tema vennad , tuhat seitsesada vahvat meest , Iisraeli valitsusvõimu eesotsas siinpool Jordanit , lääne pool , kõigis Issanda ülesandeis ja kuninga teenistuses .
13026031	Hebronlastest olid : Jerija , peamees - mis puutub hebronlastesse , nende perekondade järeltulijaisse , siis otsiti neid Taaveti neljakümnendal valitsemisaastal ja nende hulgast leiti vahvaid mehi Gileadi Jaaseris - ,
13026032	ja tema vennad , kaks tuhat seitsesada vahvat meest , perekondade peamehed . Kuningas Taavet pani need ruubenlastele , gaadlastele ja Manasse poolele suguharule ülevaatajaiks kõigis Jumala ja kuninga asjus .
13027001	Äraloetud Iisraeli laste arv , perekondade peamehed , tuhande - ja sajapealikud , ja nende ülevaatajad , kuninga teenistujad kõiges , mis puutus rühmadesse , kes tulid ja läksid kuust kuusse kõigis aasta kuudes , igas rühmas kakskümmend neli tuhat meest :
13027002	esimese rühma ülem esimeses kuus oli Jaasobeam , Sabdieli poeg , ja tema rühma kuulus kakskümmend neli tuhat ;
13027003	tema oli Peretsi järglasi ja oli kõigi väepealikute ülem esimeses kuus .
13027004	Ja teise kuu rühma ülem oli ahohlane Doodai ; tema rühmas oli ka vürst Miklot ja tema rühma kuulus kakskümmend neli tuhat .
13027005	Kolmas väepealik kolmandas kuus oli Benaja , preester Joojada poeg , kui peamees ; ja tema rühma kuulus kakskümmend neli tuhat .
13027006	See Benaja oli kangelane kolmekümne hulgas ja kolmekümne ülem ; tema rühmas oli ta poeg Ammisabad .
13027007	Neljas neljandas kuus oli Asael , Joabi vend , ja tema järel ta poeg Sebadja ; ja tema rühma kuulus kakskümmend neli tuhat .
13027008	Viies viiendas kuus oli pealik Samhut , jisrahlane ; ja tema rühma kuulus kakskümmend neli tuhat .
13027009	Kuues kuuendas kuus oli tekoalane Iira , Ikkesi poeg ; ja tema rühma kuulus kakskümmend neli tuhat .
13027010	Seitsmes seitsmendas kuus oli pelonlane Heles , Efraimi järglastest ; ja tema rühma kuulus kakskümmend neli tuhat .
13027011	Kaheksas kaheksandas kuus oli huusalane Sibbekai serahlastest ; ja tema rühma kuulus kakskümmend neli tuhat .
13027012	Üheksas üheksandas kuus oli anatotlane Abieser benjaminlastest ; ja tema rühma kuulus kakskümmend neli tuhat .
13027013	Kümnes kümnendas kuus oli netofalane Mahrai serahlastest ; ja tema rühma kuulus kakskümmend neli tuhat .
13027014	Üheteistkümnes üheteistkümnendas kuus oli piraatonlane Benaja Efraimi järglastest ; ja tema rühma kuulus kakskümmend neli tuhat .
13027015	Kaheteistkümnes kaheteistkümnendas kuus oli netofalane Heldai , Otnielist põlvnev ; ja tema rühma kuulus kakskümmend neli tuhat .
13027016	Ja Iisraeli suguharude eesotsas olid : ruubenlastel vürst Elieser , Sikri poeg ; siimeonlastel Sefatja , Maaka poeg ;
13027017	Leevil Hasabja , Kemueli poeg ; Aaronil Saadok ;
13027018	Juudal Elihu , Taaveti vend ; Issaskaril Omri , Miikaeli poeg ;
13027019	Sebulonil Jismaja , Obadja poeg ; Naftalil Jerimot , Asrieli poeg ;
13027020	Efraimi poegadel Hoosea , Asasja poeg ; Manasse poolel suguharul Joel , Pedaja poeg ;
13027021	poolel Manassel Gileadis Jiddo , Sakarja poeg ; Benjaminil Jaasiel , Abneri poeg ;
13027022	Daanil Asarel , Jerohami poeg . Need olid Iisraeli suguharude vürstid .
13027023	Aga Taavet ei lasknud ära lugeda neid , kes olid kahekümneaastased ja alla selle , sest Issand oli tõotanud teha Iisraeli nõnda paljuks , kui on taevatähti .
13027024	Joab , Seruja poeg , oli küll hakanud lugema , aga ei olnud lõpetanud , sest selle pärast tabas viha Iisraeli ; ja nõnda ei tulnud see arv kuningas Taaveti Ajaraamatusse .
13027025	Kuninga varanduse ülevaataja oli Asmavet , Adieli poeg ; põldudel , linnades , külades ja tornides olevate varanduste ülevaataja oli Joonatan , Ussija poeg .
13027026	Põllutööliste ja maaharijate ülevaataja oli Esri , Keluubi poeg .
13027027	Viinamägede ülevaataja oli raamalane Simei ; viinamäesaaduste , veinitagavarade ülevaataja oli sifmilane Sabdi .
13027028	Õlipuude ja Madalmaal olevate metsviigipuude ülevaataja oli gederlane Baal-Haanan ; õlitagavarade ülevaataja oli Joas .
13027029	Saaronis karjas käivate veiste ülevaataja oli saaronlane Sitrai ; orgudes olevate veiste ülevaataja oli Saafat , Adlai poeg .
13027030	Kaamelite ülevaataja oli ismaeliit Oobil ; emaeeslite ülevaataja oli meeronotlane Jehdeja .
13027031	Lammaste ja kitsede ülevaataja oli hagrilane Jaasis . Need kõik olid kuningas Taaveti varanduse valitsejad .
13027032	Joonatan , Taaveti lell , tark mees ja kirjatundja , oli nõunik ; Jehiel , Hakmoni poeg , oli kuninga poegade juures .
13027033	Ahitofel oli kuninga nõuandja ; arklane Huusai oli kuninga sõber .
13027034	Pärast Ahitofelit olid Joojada , Benaja poeg , ja Ebjatar ; kuninga väepealik oli Joab .
13028001	Ja Taavet kogus Jeruusalemma kõik Iisraeli vürstid , suguharude vürstid ja rühmade ülemad , kes kuningat teenisid , tuhande - ja sajapealikud , kuninga ja tema poegade kõigi varanduste ja karjade ülevaatajad koos ametimeeste , sõjakangelaste ja kõigi vahvate võitlejatega .
13028002	Ja kuningas Taavet tõusis jalule ning ütles : ' Kuulge mind , mu vennad ja mu rahvas ! Mul oli südame peal ehitada puhkekoda Issanda seaduselaekale ja meie Jumala jalgade järile , ja ma olin valmistunud ehitama .
13028003	Aga Jumal ütles mulle : Sina ära ehita mu nimele koda , sest sa oled sõjamees ja oled verd valanud !
13028004	Issand , Iisraeli Jumal , valis mind küll kõigest mu isa perest , et ma oleksin igavesti Iisraeli kuningas . Sest ta valis vürstiks Juuda ja Juuda soost mu isa pere . Ja mu isa poegade hulgast meeldisin mina temale , et ta mind tõstis kogu Iisraeli kuningaks .
13028005	Ja kõigist minu poegadest , aga Issand on mulle palju poegi andnud , on ta valinud mu poja Saalomoni istuma Issanda kuningriigi aujärjele , Iisraeli üle valitsema .
13028006	Ja ta ütles mulle : Saalomon , su poeg , ehitab mu koja ja mu õued , sest ma olen valinud tema enesele pojaks ja ma tahan olla temale isaks .
13028007	Ja mina kinnitan tema kuningriigi igaveseks ajaks , kui ta kindlaks jääb ja täidab mu käske ja seadlusi nõnda nagu praegu .
13028008	Ja nüüd , kogu Iisraeli , Issanda koguduse silma ees ja meie Jumala kuuldes ma ütlen : Pange tähele ja täitke kõiki Issanda , oma Jumala käske , et võiksite omaks pidada seda head maad ja jätta see pärandiks igaveseks ajaks oma lastele pärast teid !
13028009	Ja sina , mu poeg Saalomon , õpi tundma oma isa Jumalat ja teeni teda siira südamega ja sõnakuuleliku hingega , sest Issand uurib läbi kõik südamed ning mõistab kõiki mõtteid ja püüdeid ! Kui sa teda otsid , siis sa leiad ta , aga kui sa ta maha jätad , siis ta heidab su ära igaveseks ajaks .
13028010	Vaata siis nüüd , sest Issand on sinu valinud koda ehitama pühamuks ! Ole vahva ja tee seda ! '
13028011	Ja Taavet andis oma pojale Saalomonile templi , eeskoja hoonete , varaaitade , ülakambrite , siseruumide ja kõige pühama paiga kavandi ,
13028012	ja kavandi kõigest , mis tal meeles mõlkus : Issanda koja õuedest ja kõigist kambritest ümberringi Jumala koja varanduste ja pühitsetud andide varanduste tarvis ;
13028013	ja preestrite ja leviitide rühmadest , ja kogu Issanda kojas tehtavast teenistusest , ja kõigist Issanda koja teenistusriistadest ;
13028014	kulla kohta : kulla kaalust kõigiks riistadeks igasuguse teenistuse tarvis , kõigi hõberiistade kaalust , igasuguse teenistuse tarvis olevaist riistadest ;
13028015	kuldlambijalgade ja nende kuldlampide kaalust , iga üksiku lambijala ja selle lampide kaalust , ja hõbelambijalgade kohta iga üksiku lambijala ja selle lampide kaalust vastavalt iga üksiku lambijala otstarbele ;
13028016	ohvrileibade laudade kulla kaalust laud-laualt , ja hõbelaudade hõbedast ,
13028017	puhtast kullast kahvlitest , piserdusnõudest ja kannudest , ja kuldpeekritest , iga peekri kaalust , ja hõbepeekritest , iga peekri kaalust ,
13028018	ja suitsutusaltari selitatud kulla kaalust ; ja kavandi vankriks , kuldkeerubiteks , kes tiibu laotasid ja Issanda seaduselaegast katsid .
13028019	' See kõik on kirja pandud . Issanda käest on mul õpetus igaks selle kavandi kohaseks tööks . '
13028020	Ja Taavet ütles oma pojale Saalomonile : ' Ole vahva ja tugev , ja tee seda , ära karda ega kohku , sest Issand Jumal , minu Jumal , on sinuga ! Tema ei jäta sind maha ega hülga sind , kuni kõik tööd Issanda koja teenistuseks on lõpetatud .
13028021	Ja vaata , seal on preestrite ja leviitide rühmad kõigeks Jumala koja teenistuseks , ja sul on igaks tööks neid , kes on kõigiti valmis ja kes oskavad igasugust tööd , vürstid ja kogu rahvas , kõigiks su käskudeks . '
13029001	Ja kuningas Taavet ütles tervele kogudusele : ' Minu poeg Saalomon , ainus Jumala valitu , on noor ja vilumatu , aga töö on suur , sest see palee ei ole inimese jaoks , vaid on Issandale Jumalale .
13029002	Seepärast olen ma kõigest jõust hankinud oma Jumala koja tarvis kulda kuldasjadeks , hõbedat hõbeasjadeks , vaske vaskasjadeks , rauda raudasjadeks , puid puuasjadeks , karneoolikive ja ilustuskive , türkiise ja mosaiikkive , kõiksugu hinnalisi kive ja marmorit suurel hulgal .
13029003	Ja veel enam , kuna mu Jumala koda on mulle armas , siis ma annan oma isiklikust kulla ja hõbeda varast oma Jumala koja heaks , lisaks kõigele sellele , mis ma pühakoja tarvis olen hankinud :
13029004	kolm tuhat talenti kulda , Oofiri kulda , seitse tuhat talenti selitatud hõbedat kodade seinte kardamiseks ,
13029005	kulda kuldasjadeks , hõbedat hõbeasjadeks ja igasuguseks seppade käsitööks . Kes tahaks täna vabatahtlikult ka oma kätt Issanda heaks täita ? '
13029006	Ja perekondade peamehed , Iisraeli suguharude vürstid , tuhande - ja sajapealikud ning kuninga tööde ülevaatajad andsid vabatahtlikke ande .
13029007	Nad andsid Jumala koja töö heaks viis tuhat talenti ja kümme tuhat adarkoni kulda , kümme tuhat talenti hõbedat , kaheksateist tuhat talenti vaske ja sada tuhat talenti rauda .
13029008	Ja kellel leidus kalliskive , andis need Issanda koja varanduste hulka geersonlase Jehieli käe alla .
13029009	Ja rahvas rõõmustas nende vabatahtlike andide pärast , sest nad olid rõõmsa südamega Issandale ande andnud ; ja kuningas Taavetki oli väga rõõmus .
13029010	Ja Taavet kiitis Issandat terve koguduse silma ees . Taavet ütles : ' Ole kiidetud , Issand , meie isa Iisraeli Jumal , ikka ja igavesti !
13029011	Sinul , Issand , on suurus ja vägevus , ilu ja hiilgus ja au , kõik , mis on taevas ja maa peal . Sinul , Issand , on kuningriik ja sa oled ennast tõstnud kõigile peaks .
13029012	Rikkus ja au tulevad sinult , sina valitsed kõike , sinu käes on jõud ja vägi , sinu käes on voli kõike teha suureks ja tugevaks .
13029013	Ja nüüd , meie Jumal , me täname sind , ja me ülistame sinu aulist nime !
13029014	Sest kes olen mina ja kes on mu rahvas , et meil on jõudu nõnda vabatahtlikult anda ? Tõesti , kõik tuleb sinult ja sinu käest oleme sulle andnud !
13029015	Sest me oleme võõrad su ees ja majalised , nõnda nagu kõik meie vanemad . Meie päevad maa peal on otsekui vari ja lootust ei ole .
13029016	Issand , meie Jumal , kogu see rikkus , mille oleme hankinud , et ehitada sulle koda , su pühale nimele , on sinu käest , ja sinu oma on kõik .
13029017	Ja ma tean , mu Jumal , et sina katsud südame läbi ja tunned aususest rõõmu . Mina olen siirast südamest kõike seda vabatahtlikult andnud ja olen nüüd rõõmuga näinud , et ka su rahvas , kes siin on , on sulle vabatahtlikult andnud .
13029018	Issand , meie vanemate Aabrahami , Iisaki ja Iisraeli Jumal , hoia seesugust meelsust igavesti oma rahva südames ja juhi nende süda enese poole !
13029019	Ja anna mu pojale Saalomonile siiras süda , et ta paneks tähele su käske , manitsusi ja seadlusi , ja teeks kõike seda ning ehitaks selle palee , mille jaoks ma olen teinud ettevalmistusi ! '
13029020	Siis ütles Taavet tervele kogudusele : ' Kiitke nüüd Issandat , oma Jumalat ! ' Ja terve kogudus kiitis Issandat , oma vanemate Jumalat , ja nad kummardasid ning heitsid Issanda ja kuninga ette .
13029021	Ja järgmisel päeval tapsid nad Issandale tapaohvreid ja ohverdasid Issandale põletusohvreid : tuhat härjavärssi , tuhat jäära ja tuhat talle koos nende joogiohvritega ja palju tapaohvreid kogu Iisraeli eest .
13029022	Ja nad sõid ja jõid sel päeval suure rõõmuga Issanda ees ja tõstsid Saalomoni , Taaveti poja , teist korda kuningaks ; nad võidsid tema Issanda vürstiks ja Saadoki preestriks .
13029023	Ja Saalomon istus Issanda aujärjel kui kuningas oma isa Taaveti asemel , ja tal oli edu ; ja kogu Iisrael kuulas teda .
13029024	Kõik vürstid ja vägevad , samuti ka kõik kuningas Taaveti pojad heitsid kuningas Saalomoni alamaiks .
13029025	Ja Issand tegi Saalomoni väga suureks kogu Iisraeli silma ees ning andis temale kuningliku au , millist ei olnud ühelgi kuningal , kes enne teda Iisraelis oli olnud .
13029026	Taavet , Iisai poeg , valitses kogu Iisraeli üle .
13029027	Ja aega , mis ta Iisraelis valitses , oli nelikümmend aastat ; Hebronis valitses ta seitse aastat ja Jeruusalemmas valitses ta kolmkümmend kolm aastat .
13029028	Siis ta suri kõrges vanuses , tal oli olnud küllalt päevi , rikkust ja au , ja tema poeg Saalomon sai tema asemel kuningaks .
13029029	Ja kuningas Taaveti lood , varasemad ja hilisemad , vaata , need on kirja pandud nägija Saamueli lugudes , prohvet Naatani lugudes ja ilmutaja Gaadi lugudes
13029030	koos kogu tema valitsemise ja võimu ning sündmustega , mis juhtusid temale ja Iisraelile ning kõigi maade kuningriikidele .
14001001	Ja Saalomon , Taaveti poeg , osutus tugevaks oma kuningriigis , ja Issand , tema Jumal , oli temaga ning tegi ta väga suureks .
14001002	Ja Saalomon andis käsu kogu Iisraelile , tuhande - ja sajapealikuile , kohtumõistjaile ja kõigile juhtidele kogu Iisraelis , perekondade peameestele ,
14001003	ja Saalomon ning terve kogudus koos temaga läksid ohvrikünkale , mis oli Gibeonis , sest seal oli Jumala kogudusetelk , mille Issanda sulane Mooses kõrbes oli teinud .
14001004	Ometi oli Taavet toonud Jumala laeka Kirjat-Jearimist paika , mille Taavet selleks oli valmistanud ; sest ta oli Jeruusalemmas selle jaoks telgi üles löönud .
14001005	Aga vaskaltar , mille Betsaleel , Huuri poja Uuri poeg , oli teinud , oli seal Issanda elamu ees ; seal otsisid Saalomon ja kogudus Issandat .
14001006	Ja Saalomon ohverdas seal Issanda ees kogudusetelgi vaskaltaril ; ta ohverdas selle peal tuhat põletusohvrit .
14001007	Selsamal ööl ilmutas Jumal ennast Saalomonile ja ütles talle : ' Palu , mida ma sulle peaksin andma ! '
14001008	Ja Saalomon vastas Jumalale : ' Sa oled Taavetile , mu isale , suurt heldust osutanud , ja oled minu tema asemele kuningaks tõstnud .
14001009	Nüüd , Issand Jumal , saagu tõeks su sõna mu isale Taavetile , sest sa oled mu kuningaks tõstnud rahvale , keda on nõnda palju nagu põrmu maa peal !
14001010	Anna nüüd mulle tarkust ja mõistust minna ja tulla selle rahva eesotsas , sest kes suudaks muidu kohut mõista sellele sinu suurele rahvale ? '
14001011	Ja Jumal ütles Saalomonile : ' Et see sul südame peal on ja et sa ei ole palunud rikkust , varandust ega au , ka mitte oma vaenlaste hinge , ja et sa ei ole palunud isegi mitte pikka iga , vaid oled enesele palunud tarkust ja mõistust , et saaksid kohut mõista rahvale , kellele ma sind olen kuningaks tõstnud ,
14001012	siis olgu sulle antud tarkust ja mõistust ! Ja ma annan sulle ka rikkust , varandust ja au , nagu seda ei ole olnud kuningail enne sind ega ole ühelgi pärast sind . '
14001013	Ja Saalomon tuli ohvrikünkalt Gibeonist , kogudusetelgi eest , Jeruusalemma ja valitses Iisraeli üle .
14001014	Ja Saalomon kogus sõjavankreid ja ratsanikke , ja tal oli tuhat nelisada sõjavankrit ja kaksteist tuhat ratsanikku ; need paigutas ta vankrilinnadesse ja kuninga juurde Jeruusalemma .
14001015	Ja kuningas hoolitses , et Jeruusalemmas oli hõbedat ja kulda nagu kive , ja seedripuid nõnda palju nagu metsviigipuid Madalmaal .
14001016	Saalomoni hobused olid toodud Egiptusest ja Kiliikiast ; kuninga ülesostjad tõid neid Kiliikiast kindla hinna eest .
14001017	Egiptusest toodi vanker kuuesaja hõbeseekli eest ja hobune saja viiekümne eest ; ja nõnda toodi neid nende vahendusel kõigile hettide ja süürlaste kuningaile .
14002001	Ja Saalomon käskis ehitada koja Issanda nimele ja kuningliku koja iseenesele .
14002002	Ja Saalomon määras seitsekümmend tuhat meest kandjaiks , kaheksakümmend tuhat meest kiviraiujaiks mäestikus ja kolm tuhat kuussada , kes neid juhatasid .
14002003	Ja Saalomon läkitas ütlema Huuramile , Tüürose kuningale : ' Tee minule sedasama , mida sa tegid mu isale Taavetile , kellele sa saatsid seedripuid , et ta sai enesele ehitada koja , kus ta elas .
14002004	Vaata , mina tahan ehitada Issanda , oma Jumala nimele koja ja selle pühitseda temale , et tema ees suitsutada hästilõhnavaid suitsutusrohte , tuua igapäevaseid ohvrileibu ja põletusohvreid hommikul ja õhtul , hingamispäevil , noorkuupäevil ja Issanda , meie Jumala pühadel ; see on Iisraelile igaveseks kohustuseks .
14002005	Ja koda , mille ma ehitan , peab olema suur , sest meie Jumal on suurem kõigist jumalaist !
14002006	Aga kellel jätkuks jõudu temale koda ehitada ? Sest taevad ja taevaste taevad ei mahuta teda ! Ja kes olen siis mina , et ma tahan temale koja ehitada , kuigi ainult suitsutuseks tema ees ?
14002007	Aga nüüd läkita mulle mees , kes oskab teha töid kullast , hõbedast , vasest ja rauast , purpurpunasest , karmiinpunasest ja sinisest lõngast , ja kes tunneb nikerdustööd , et ta töötaks Juudas ja Jeruusalemmas koos minu oskustöölistega , kes on hangitud mu isa Taaveti poolt .
14002008	Ja saada mulle seedripuid , küpressi - ja algumipuid Liibanonist , sest ma tean , et sinu sulased oskavad raiuda Liibanoni puid . Ja vaata , minu sulased olgu koos sinu sulastega !
14002009	Mul on tarvis hankida palju puitu , sest koda , mille ma ehitan , peab olema suur ja imetlusväärne !
14002010	Ja vaata , raiujaile , kes puid lõikavad , annan ma kakskümmend tuhat koori nisu , su sulastele toiduks , ja kakskümmend tuhat koori otri , kakskümmend tuhat batti veini ja kakskümmend tuhat batti õli ! '
14002011	Ja Huuram , Tüürose kuningas , vastas kirjaga , mille ta Saalomonile läkitas : ' Sellepärast , et Issand oma rahvast armastab , on ta sinu pannud neile kuningaks . '
14002012	Ja edasi ütles Huuram : ' Kiidetud olgu Issand , Iisraeli Jumal , kes on teinud taeva ja maa , kes on andnud kuningas Taavetile targa poja , kel on tarkust ja taipu , et ehitada Issandale koda ja iseenesele kuninglik koda !
14002013	Ja nüüd ma läkitan ühe targa ja aruka mehe , Huuram-Abi ,
14002014	kes on Daani tütreist pärit naise poeg ja kelle isa on Tüürose mees . Tema oskab teha töid kullast , hõbedast , vasest , rauast , kivist ja puust , ja purpurpunasest , sinisest , valgest linasest ja karmiinpunasest lõngast . Ta oskab igasuguseid nikerdusi ja lahendab igasuguseid ülesandeid , mis temale antakse , koos sinu tarkadega ja minu isanda , sinu isa Taaveti tarkadega .
14002015	Saada siis nüüd oma sulastele nisu , otri , õli ja veini , nagu mu isand on lubanud .
14002016	Meie raiume siis Liibanonist puid , nõnda palju kui sul on vaja , ja me toome need sulle parvedena merd mööda Jaafosse . Sina vii need siis üles Jeruusalemma ! '
14002017	Ja Saalomon luges ära kõik Iisraelimaal olevad võõrad mehed , pärast seda lugemist , mida tema isa Taavet oli toimetanud , ja neid leiti olevat sada viiskümmend kolm tuhat kuussada .
14002018	Ja ta tegi neist seitsekümmend tuhat kandjaiks , kaheksakümmend tuhat kiviraiujaiks mäestikus ja kolm tuhat kuussada juhatajaiks , kes panid rahva tööle .
14003001	Ja Saalomon hakkas Issanda koda ehitama Jeruusalemma Morija mäele , kus Taavetil , tema isal , oli olnud ilmutus , paika , mille Taavet oli kindlaks määranud jebuuslase Ornani rehealuse kohale .
14003002	Ta hakkas ehitama teise kuu teisel päeval , oma valitsemise neljandal aastal .
14003003	Ja need on mõõdud , mis Saalomon Jumala koja ehituseks määras : pikkus , vana küünramõõdu järgi , kuuskümmend küünart ja laius kakskümmend küünart .
14003004	Eeskoda selle ees oli , vastavalt koja laiusele , kakskümmend küünart pikk ja selle kõrgus oli sada kakskümmend küünart ; ja ta kattis selle seestpoolt puhta kullaga .
14003005	Ta vooderdas suure koja küpressipuuga ja kattis selle parima kullaga ; ta tegi selle peale palmid ja pärjad .
14003006	Ta kattis koja ilustuseks kalliskividega ; ja kuld oli Parvaimi kuld .
14003007	Ta kattis koja - palgid , läved , seinad ja uksed - kullaga ja nikerdas seinte peale keerubid .
14003008	Ja ta tegi kõige pühama paiga ; selle pikkus oli , vastavalt koja laiusele , kakskümmend küünart ja laius kakskümmend küünart ; ta kattis selle parima kullaga , mida oli kuussada talenti .
14003009	Ja kuldnaelad vaagisid viiskümmend seeklit ; ka ülakambrid kattis ta kullaga .
14003010	Ja kõige pühamasse paika valmistas ta valatud tööna kaks keerubit , need kaeti kullaga .
14003011	Ja keerubite tiibade pikkus oli kokku kakskümmend küünart : üks tiib , viieküünrane , puudutas koja seina , ja teine tiib , viieküünrane , puudutas teise keerubi tiiba .
14003012	Ja teise keerubi viieküünrane tiib puudutas koja seina ja teine viieküünrane tiib puutus kokku teise keerubi tiivaga .
14003013	Nende keerubite tiivad olid laialilaotatult kakskümmend küünart ; need seisid oma jalgade peal ja nende näod olid koja poole .
14003014	Ja ta valmistas eesriide sinisest , purpurpunasest ja karmiinpunasest lõngast ja valgest linasest ning tegi selle peale keerubid .
14003015	Ja ta valmistas koja ette kaks sammast , kolmkümmend viis küünart kõrged ; ja nupp , mis oli nende otsas , oli viieküünrane .
14003016	Ja ta valmistas ketid nagu tagaruumis ning pani need sammaste otsa ; ta valmistas sada granaatõuna ja pani need kettide külge .
14003017	Ja ta püstitas templi ette sambad : ühe paremale poole ja teise vasakule poole ; ta pani parempoolsele nimeks Jaakin ja vasakpoolsele nimeks Boas .
14004001	Ja ta valmistas vaskaltari , kakskümmend küünart pika , kakskümmend küünart laia ja kümme küünart kõrge .
14004002	Ja ta valmistas valatud vaskmere , kümme küünart äärest ääreni , täiesti ümmarguse , viis küünart kõrge ; kolmekümneküünrane mõõdunöör ulatus selle ümber .
14004003	Ja selle all olid härjakujud ümberringi ; need ümbritsesid seda , kümme igal küünral , ringi ümber vaskmere ; härjad olid kahes reas , selle valuga koos valatud .
14004004	See seisis kaheteistkümnel härjal : kolm vaatasid põhja poole , kolm vaatasid lääne poole , kolm vaatasid lõuna poole ja kolm vaatasid ida poole ; vaskmeri oli ülal nende peal ja neil kõigil olid tagumikud sissepoole .
14004005	See oli kämblapaksune ja selle äär oli tehtud karika ääre sarnaselt liilia õiena ; see mahutas kolm tuhat batti .
14004006	Ja ta valmistas kümme pesunõu ning pani viis paremale ja viis vasakule poole pesemise jaoks ; neis pidi loputatama seda , mis kuulus põletusohvri juurde , kuna vaskmeri oli preestritele pesemise jaoks .
14004007	Ja ta valmistas kümme kuldlambijalga , nagu need pidid olema , ja pani need templisse , viis paremale ja viis vasakule poole .
14004008	Ja ta valmistas kümme lauda ning asetas need templisse , viis paremale ja viis vasakule poole ; ja ta valmistas sada kuldpiserdusnõu .
14004009	Ja ta tegi preestrite õue ja suure õue ning õue uksed ; ta kattis uksed vasega .
14004010	Ja ta asetas vaskmere paremasse tiiba , kagusse .
14004011	Ja Huuram valmistas tuhanõud , - labidad ja piserdusnõud . Ja Huuram sai valmis töö , mis ta pidi tegema kuningas Saalomonile Jumala koja jaoks :
14004012	kaks sammast ja kaks kausikujulist nuppu , mis olid sammaste otsas ; ja kaks võrestikku mõlema kausikujulise nupu katteks , mis olid sammaste otsas ;
14004013	ja nelisada granaatõuna mõlema võrestiku jaoks , kaks rida granaatõunu kummalegi võrestikule , katteks mõlemale kausikujulisele nupule , mis olid sammaste otsas .
14004014	Ja ta valmistas alused ning valmistas pesunõud aluste peale ;
14004015	ühe vaskmere ja kaksteist härga selle all .
14004016	Ja tuhanõud , - labidad ja hargid ja kõik nende juurde kuuluvad riistad valmistas Huuram-Abi kuningas Saalomonile Issanda koja tarvis hiilgavast vasest .
14004017	Kuningas laskis need valada Jordani uhtmaal savimaa sees Sukkoti ja Seredata vahel .
14004018	Ja Saalomon valmistas kõiki neid riistu väga palju , sest vase kaalu ei arvestatudki .
14004019	Saalomon valmistas ka kõik need riistad , mis pidid olema Jumala kojas : kuldaltari ja lauad , mille peal olid ohvrileivad ;
14004020	lambijalad ja nende lambid , vastavas korras süütamiseks kõige pühama paiga ees , puhtast kullast ;
14004021	kuldsed õied , lambid ja tahikäärid puhtast kullast ;
14004022	noad , piserdusnõud , peekrid ja sütepannid puhtast kullast ; ja kullast ka koja uste esiküljed kõige pühama paiga sisemistel ja templilöövi ustel .
14005001	Kui kõik tööd , mis Saalomon tegi Issanda koja jaoks , valmis said , viis Saalomon kotta kõik , mis ta isa Taavet oli pühitsenud : ta pani hõbeda ja kulla ja kõik riistad Jumala koja varanduste hulka .
14005002	Siis kogus Saalomon Jeruusalemma Iisraeli vanemad ja kõik suguharude peamehed , Iisraeli laste perekondade eestseisjad , Issanda seaduselaegast Taaveti linnast , see on Siionist , üles tooma .
14005003	Ja kõik Iisraeli mehed kogunesid kuninga juurde pühiks , mis on seitsmendas kuus .
14005004	Ja kui kõik Iisraeli vanemad olid tulnud , siis tõstsid leviidid laeka
14005005	ja tõid üles laeka , kogudusetelgi ja kõik pühad riistad , mis telgis olid ; leviitpreestrid tõid need üles .
14005006	Ja kuningas Saalomon ning terve Iisraeli kogudus , kes tema juurde oli kogunenud , olid laeka ees ; nad ohverdasid nii palju lambaid , kitsi ja veiseid , et neid ei saadud lugeda ega kokku arvata .
14005007	Ja preestrid tõid Issanda seaduselaeka selle paika koja tagaruumi , kõige pühamasse paika keerubite tiibade alla .
14005008	Ja keerubid laotasid tiibu laeka paiga üle ; keerubid katsid laegast ja selle kandekange pealtpoolt .
14005009	Ja kangid olid nii pikad , et laekast eemaleulatuvaid kangide otsi oli näha kõige pühama paiga eest ; ent neid ei nähtud väljastpoolt ; ja need on seal tänapäevani .
14005010	Laekas ei olnud muud kui need kaks lauda , mis Mooses oli Hoorebil sinna pannud , kui Issand tegi Iisraeli lastega lepingu nende tulles Egiptusest .
14005011	Kui preestrid pühamust väljusid - sest kõik sealolevad preestrid olid endid pühitsenud rühmadele vaatamata ,
14005012	ja kõik lauljad leviidid , Aasaf , Heeman , Jedutuun ja nende pojad ning vennad , seisid valgeis linaseis riideis simblite , naablite ja kanneldega ida pool altarit , ja koos nendega sada kakskümmend preestrit , kes puhusid pasunaid -
14005013	pasunad ja lauljad pidid ühekorraga ja kooskõlas kuuldavale tooma kiitust ja tänu Issandale - , ja kui nad häält tõstsid pasunate , simblite ja muude mänguriistadega ning Issanda kiituslauluga : ' Sest tema on hea , sest tema heldus kestab igavesti ! ' , siis täitis pilv koja , Issanda koja ,
14005014	ja preestrid ei võinud teenima jääda pilve pärast : sest Issanda auhiilgus oli täitnud Jumala koja .
14006001	Siis kõneles Saalomon : ' Issand on öelnud , et ta tahab elada pimeduses .
14006002	Mina olen sulle ehitanud valitsuskoja , su igavese eluaseme paiga . '
14006003	Ja kuningas pööras oma palge ja õnnistas kogu Iisraeli kogudust , ja kogu Iisraeli kogudus seisis .
14006004	Ja ta ütles : ' Kiidetud olgu Issand , Iisraeli Jumal , kes oma kätega on tõeks teinud , mida ta oma suuga on kõnelnud mu isale Taavetile , öeldes :
14006005	Sellest päevast alates , kui ma tõin oma rahva ära Egiptusemaalt , ei ole ma üheltki Iisraeli suguharult valinud ühtegi linna , kuhu ehitada koda , kus oleks mu nimi , ega ole ma ka valinud ühtegi meest , kes oleks olnud vürstiks mu Iisraeli rahvale .
14006006	Aga ma olen valinud Jeruusalemma , et seal oleks mu nimi , ja ma olen valinud Taaveti , et ta valitseks mu Iisraeli rahva üle .
14006007	Mu isal Taavetil oli küll südame peal ehitada koda Issanda , Iisraeli Jumala nimele .
14006008	Aga Issand ütles mu isale Taavetile : Et sul südame peal on ehitada mu nimele koda , siis oled sa hästi teinud , kui see sul südame peal on .
14006009	Ometi ei ehita sina koda , vaid su poeg , kes su niudeist välja tuleb , ehitab minu nimele koja .
14006010	Ja Issand on pidanud oma sõna , mis ta kõneles , ja mina olen tõusnud oma isa Taaveti asemele ja istun Iisraeli aujärjel , nõnda nagu Issand on kõnelnud , ja ma olen ehitanud koja Issanda , Iisraeli Jumala nimele .
14006011	Ja ma olen sinna pannud laeka , mille sees on Issanda seadus , mille ta Iisraeli lastele andis . '
14006012	Siis ta astus Issanda altari ette kogu Iisraeli koguduse juuresolekul ja sirutas oma käed välja .
14006013	Saalomon oli valmistanud vasklava , viis küünart pika , viis küünart laia ja kolm küünart kõrge , ja oli selle pannud keset õue . Ja ta astus selle peale , heitis põlvili kogu Iisraeli koguduse nähes , sirutas oma käed taeva poole
14006014	ja ütles : ' Issand , Iisraeli Jumal ! Sinu sarnast jumalat ei ole taevas ega maa peal , sina pead lepingut ja osadust oma sulastega , kes käivad su ees kõigest südamest ,
14006015	sina oled pidanud oma sulasele , mu isale Taavetile , mis sa temale olid lubanud . Jah , mis sa oma suuga oled kõnelnud , selle oled sa oma käega tõeks teinud , nõnda nagu see täna on sündinud .
14006016	Ja nüüd , Issand , Iisraeli Jumal , pea oma sulasele , mu isale Taavetile , mis sa temale tõotasid , öeldes : Ei puudu sul minu palge ees mees , kes istub Iisraeli aujärjel , kui ainult su pojad hoiavad oma teed , käies mu Seaduse järgi , nõnda nagu sina oled käinud mu ees .
14006017	Ja nüüd , Issand , Iisraeli Jumal , saagu tõeks su sõna , mis sa oled kõnelnud oma sulasele Taavetile !
14006018	Aga kas Jumal tõesti peaks elama koos inimestega maa peal ? Vaata , taevad ja taevaste taevad ei mahuta sind , veel vähem siis see koda , mille ma olen ehitanud .
14006019	Aga pöördu oma sulase palve ja ta anumise poole , Issand , mu Jumal , et sa kuuleksid kaebehüüdu ja palvet , mida su sulane palvetab sinu ees ,
14006020	et su silmad oleksid lahti päevad ja ööd selle koja kohal , selle paiga kohal , mille kohta sa oled öelnud , et sa paned sinna oma nime ja kuuled palvet , mida su sulane palvetab selle paiga poole !
14006021	Kuule siis oma sulase ja oma Iisraeli rahva anumist , kuidas nad palvetavad selle paiga poole ! Jah , kuule paigast , kus sa elad - taevast ! Ja kui sa kuuled , siis anna andeks !
14006022	Kui keegi oma ligimese vastu pattu teeb ja talle pannakse peale vanne teda vannutades , ja vandeasi tuleb sinu altari ette siia kotta ,
14006023	siis kuule sina taevast ja tee ning mõista õigust oma sulastele : mõista süüdlane süüdi , pane tema teod ta pea peale , õige aga mõista õigeks , anna temale ta õigust mööda !
14006024	Ja kui su Iisraeli rahvas lüüakse maha vaenlase ees , sellepärast et nad sinu vastu on pattu teinud , ent nad pöörduvad ja kiidavad sinu nime , palvetavad ja anuvad su ees siin kojas ,
14006025	siis kuule sina taevast ja anna andeks oma Iisraeli rahva patt ja too nad tagasi maale , mille sa oled andnud neile ja nende vanemaile !
14006026	Kui taevas on suletud ja vihma ei ole , sellepärast et nad on sinu vastu pattu teinud , aga nad palvetavad selle paiga poole ja kiidavad sinu nime ja pöörduvad oma patust , sellepärast et sa neid oled alandanud ,
14006027	siis kuule sina taevast ja anna andeks oma sulaste ja oma Iisraeli rahva patt , sest sina õpetad neile head teed , mida nad peavad käima , ja anna vihma oma maale , mille sa oled andnud pärisosaks oma rahvale !
14006028	Kui maale tuleb nälg , katk , kui tuleb viljakõrvetus või - rooste , kui tulevad rohutirtsud ja mardikad , kui vaenlased teda rõhuvad ta maa väravais , kui tabab mingi nuhtlus või mingi haigus ,
14006029	siis iga palvet ja iga anumist , mis iganes tuleb mõne inimese või kogu su Iisraeli rahva poolt , kui nad igaüks tunnevad oma häda ja valu ja sirutavad oma käed selle koja poole ,
14006030	kuule sina siis taevast , oma asupaigast , ja anna andeks ning anna igaühele tema tegusid mööda , nõnda nagu sa tunned tema südant , sest sina üksi tunned inimlaste südant ,
14006031	et nad kardaksid sind ja käiksid su teedel kõigil neil päevil , mil nad elavad maal , mille sa oled andnud meie vanemaile !
14006032	Aga ka võõramaalast , kes ei ole sinu Iisraeli rahva hulgast , tuleb aga kaugelt maalt sinu suure nime , vägeva käe ja väljasirutatud käsivarre pärast - kui ta tuleb ja palvetab selle koja poole - ,
14006033	kuule sina taevast , oma asupaigast , ja tee kõike , mille pärast võõras sinu poole hüüab , et kõik maa rahvad õpiksid tundma sinu nime ja kardaksid sind , nõnda nagu su Iisraeli rahvas , ja et nad teaksid , et sinu nimi on pandud kojale , mille ma olen ehitanud !
14006034	Kui su rahvas läheb sõtta oma vaenlaste vastu , teekonnale , kuhu sa nad läkitad , ja nad palvetavad sinu poole selle linna suunas , mille sina oled valinud , ja koja suunas , mille mina olen ehitanud su nimele ,
14006035	siis kuule taevast nende palvet ja anumist ja tee neile õigust !
14006036	Kui nad sinu vastu pattu teevad - sest pole inimest , kes pattu ei tee - ja sina vihastud nende peale ning annad nad vaenlase kätte , nõnda et nende vangistajad viivad neid vangi kaugemale või lähemale maale ,
14006037	aga kui nad siis seda südamesse võtavad maal , kuhu nad on vangi viidud , ja pöörduvad ning anuvad sind oma vangistusemaal , öeldes : Me oleme pattu teinud , oleme eksinud ja saanud süüdlasteks !
14006038	ja pöörduvad sinu poole kõigest oma südamest ja kõigest oma hingest oma vangistusemaal , kuhu nad on vangi viidud , ja palvetavad oma maa suunas , mille sa oled andnud nende vanemaile , ja linna suunas , mille sina oled valinud , ja koja suunas , mille mina olen ehitanud sinu nimele ,
14006039	siis kuule taevast , oma asupaigast , nende palvet ja anumist , tee neile õigust ja anna andeks oma rahvale , kes sinu vastu on pattu teinud !
14006040	Nüüd , mu Jumal , olgu siis su silmad lahti ja su kõrvad pangu tähele palvet selles paigas !
14006041	Ja nüüd , Issand Jumal , tõuse , tule oma hingamispaika , sina ja su võimsuselaegas ! Su preestrid , Issand Jumal , olgu õnnistusega ehitud , ja su vagad tundku rõõmu sellest , mis on hea !
14006042	Issand Jumal , ära hülga oma võitut ! Mõtle oma sulase Taaveti osadusele ! '
14007001	Kui Saalomon oma palve oli lõpetanud , siis tuli taevast tuli ja põletas põletusohvri ja tapaohvrid , ja Issanda auhiilgus täitis koja .
14007002	Ja preestrid ei võinud minna Issanda kotta , sest Issanda auhiilgus oli täitnud Issanda koja .
14007003	Ja kui kõik Iisraeli lapsed nägid , kuidas tuli alla tuli ja Issanda auhiilgus oli koja kohal , siis heitsid nad silmili maha kivipõrandale , kummardasid ja tänasid Issandat , et tema on hea , et tema heldus kestab igavesti .
14007004	Siis ohverdasid kuningas ja kogu rahvas Issanda ees tapaohvreid .
14007005	Kuningas Saalomon ohverdas tapaohvriks kakskümmend kaks tuhat veist ning sada kakskümmend tuhat lammast ja kitse ; nõnda pühitsesid nad , kuningas ja kogu rahvas , Jumala koja .
14007006	Ja preestrid seisid oma ameteis , nõndasamuti leviidid Issanda mänguriistadega , mis kuningas Taavet oli teinud , et Issandat tänada tema igavesti kestva helduse eest , iga kord kui tema , Taavet , tahtis nende abiga kiitust avaldada ; nendega vastamisi puhusid preestrid pasunaid ja kogu Iisrael seisis püsti .
14007007	Ja Saalomon pühitses Issanda koja ees oleva õue keskpaiga , sest ta ohverdas seal põletusohvreid ja tänuohvrite rasvu , kuna vaskaltar , mille Saalomon oli teinud , ei suutnud mahutada põletusohvreid , roaohvreid ja rasvu .
14007008	Saalomon pidas sel ajal püha seitse päeva ja koos temaga kogu Iisrael ; see oli väga suur kogudus Hamati teelahkmest kuni Egiptuseojani .
14007009	Kaheksandal päeval pidasid nad lõpetuspüha , sest nad pidasid altari pühitsemist seitse päeva ja püha seitse päeva .
14007010	Aga seitsmenda kuu kahekümne kolmandal päeval saatis ta rahva nende telkidesse ; rahvas oli rõõmus ja heas meeleolus selle hea pärast , mida Issand oli teinud Taavetile , Saalomonile ja oma Iisraeli rahvale .
14007011	Kui Saalomon oli valmis saanud Issanda koja ja kuningakoja , ja kui kõik , mida Saalomon oli tahtnud teha Issanda kojas ja oma kojas , oli korda läinud ,
14007012	siis ilmutas Issand ennast öösel Saalomonile ja ütles temale : ' Ma olen kuulnud su palvet ja olen valinud selle paiga enesele ohvrikojaks .
14007013	Vaata , kui ma sulen taeva , nõnda et vihma ei saja , ja vaata , kui ma käsin rohutirtse maa paljaks süüa , või kui ma läkitan oma rahva kallale katku ,
14007014	ja kui siis minu rahvas , kellele on pandud minu nimi , alandab ennast ja nad palvetavad ja otsivad minu palet ning pöörduvad oma kurjadelt teedelt , siis ma kuulen taevast ja annan andeks nende patu ning säästan nende maa .
14007015	Nüüd on mu silmad lahti ja mu kõrvad panevad tähele palvetamist selles paigas .
14007016	Nüüd olen ma valinud ja pühitsenud selle koja , et minu nimi oleks seal igavesti . Mu silmad ja mu süda on seal iga päev .
14007017	Ja kui sina käid mu palge ees , nõnda nagu käis su isa Taavet , ja teed kõike , mida ma sind käsin , ja pead mu määrusi ja seadlusi ,
14007018	siis ma kinnitan su kuningriigi aujärje , nõnda nagu ma tegin lepingu su isa Taavetiga , öeldes : Sul ei puudu mees , kes valitseb Iisraeli üle !
14007019	Aga kui te taganete ja hülgate mu seadlused ja mu käsud , mis ma teile olen andnud , ja lähete ning teenite teisi jumalaid ja kummardate neid ,
14007020	siis ajan ma seesugused välja oma maalt , mille ma neile olen andnud , ja koja , mille ma olen pühitsenud oma nimele , heidan ma ära oma palge eest ning teen selle kõnekäänuks ja pilkesõnaks kõigi rahvaste keskel .
14007021	Ja kui kõrge see koda ka oli , ometi kohkub igaüks , kes sellest mööda läheb , ja küsib : Mispärast talitas Issand nõnda selle maa ja selle kojaga ?
14007022	Ja siis vastatakse : Sellepärast , et nad jätsid maha Issanda , oma vanemate Jumala , kes tõi nad ära Egiptusemaalt , ja haarasid teiste jumalate järele ning kummardasid ja teenisid neid . Sellepärast on ta lasknud nende peale tulla kogu selle õnnetuse . '
14008001	Möödus kakskümmend aastat , mille jooksul Saalomon ehitas Issanda koja ja oma koja .
14008002	Linnad , mis Huuram oli Saalomonile andnud , ehitas Saalomon üles ja pani neisse Iisraeli lapsed elama .
14008003	Siis läks Saalomon Hamat-Soobasse ja vallutas selle .
14008004	Ja ta kindlustas kõrbes Tadmori ja kõik varustuslinnad , mis ta ehitas Hamatis .
14008005	Ja ta ehitas ülemise Beet-Hooroni ja alumise Beet-Hooroni kindlustatud linnadeks müüride , väravate ja riividega ,
14008006	samuti Baalati ja kõik varustuslinnad , mis Saalomonil olid , ja kõik sõjavankrite linnad , ja ratsanike linnad , ja kõik , mis Saalomon soovis ehitada Jeruusalemmas ja Liibanonis ning kõikjal oma valitsetaval maal .
14008007	Kogu selle rahva , kes oli alles jäänud hettidest , emorlastest , perislastest , hiivlastest ja jebuuslastest , need , kes ei olnud Iisraelist ,
14008008	nende järglased , kes pärast neid olid maale alles jäänud , keda Iisraeli lapsed ei olnud hävitanud , need pani Saalomon teoorjusesse kuni tänapäevani .
14008009	Aga Iisraeli lastest ei teinud Saalomon kedagi oma tööorjaks , vaid nemad olid sõjamehed , tema sangarite pealikud , tema sõjavankrite ja ratsanike pealikud .
14008010	Ja neid kuningas Saalomoni linnavägede pealikuid , kes valitsesid rahva üle , oli kakssada viiskümmend .
14008011	Ja Saalomon tõi vaarao tütre Taaveti linnast kotta , mille ta temale oli ehitanud , sest ta ütles : ' Ükski naine ei tohi mul elada Iisraeli kuninga Taaveti kojas , sest need paigad , kus Issanda laegas on olnud , on pühad ! '
14008012	Siis ohverdas Saalomon Issandale põletusohvreid Issanda altaril , mille ta oli ehitanud eeskoja ette ,
14008013	ohverdades vastavaks päevaks määratud ohvri , nagu Mooses oli käskinud , hingamispäevil , noorkuupäevil ja seatud pühadel kolm korda aastas : hapnemata leibade pühal , nädalatepühal ja lehtmajadepühal .
14008014	Ja ta seadis oma isa Taaveti korra järgi preestrite rühmad nende teenistusse ja leviidid nende kohustustesse kiituslaule laulma ja preestrite juures igapäevaseid ülesandeid toimetama , ja väravahoidjad rühmade kaupa iga värava juurde , sest nõnda oli jumalamehe Taaveti käsk .
14008015	Ja kuninga käsust preestrite , leviitide ning varakambrite kohta ei taganetud üheski asjas .
14008016	Nõnda tehti kõik Saalomoni tööd Issanda koja rajamise päevani ja kuni selle valmissaamiseni ; siis oli Issanda koda täiuslik .
14008017	Siis läks Saalomon Esjon-Geberisse ja Eelotisse , mereranda Edomimaale .
14008018	Ja Huuram läkitas temale oma sulastega laevu ning sulaseid , kes merd tundsid ; ja need läksid koos Saalomoni sulastega Oofiri ja võtsid sealt nelisada viiskümmend talenti kulda ning tõid kuningas Saalomonile .
14009001	Kui Seeba kuninganna kuulis Saalomoni kuulsusest , siis tuli ta Jeruusalemma Saalomoni mõistuküsimustega kimbutama ; ta tuli väga suure saatjaskonnaga ja kaamelitega , kes kandsid palsameid , väga palju kulda ja kalliskive . Ja kui ta jõudis Saalomoni juurde , siis kõneles ta temaga kõigest , mis tal südame peal oli .
14009002	Aga Saalomon vastas kõigile tema küsimustele ; ükski tema küsimus ei olnud Saalomonile liiga raske ; ta suutis vastata kõigile .
14009003	Kui Seeba kuninganna nägi Saalomoni tarkust , ja koda , mille ta oli ehitanud ,
14009004	rooga ta laual ja kuidas ta sulased istusid , tema teenrite teenimist ja nende riietust , tema joogikallajaid ja nende riietust ja tema ülesminemist , kuidas ta läks üles Issanda kotta , siis jäi ta otse hingetuks .
14009005	Ja ta ütles kuningale : ' See kuuldus oli tõsi , mis ma oma maal kuulsin sinust ja su tarkusest .
14009006	Aga ma ei uskunud neid jutte mitte enne , kui ma tulin ja nägin oma silmaga ; ja vaata , mulle ei olnud räägitud pooltki sinu suurest tarkusest . Sa ületasid kuulduse , mida ma olin kuulnud .
14009007	Õnnelikud on su mehed ja õnnelikud on need su sulased , kes seisavad alati su ees ja kuulevad su tarkust !
14009008	Kiidetud olgu Issand , su Jumal , kellele sa nõnda meeldisid , et ta pani su oma aujärjele kuningaks Issanda , su Jumala ees ! Sellepärast , et su Jumal armastab Iisraeli ja tahab temale anda igavest püsi , on ta sind pannud neile kuningaks , et sa teeksid , mis on kohus ja õige . '
14009009	Ja ta andis kuningale sada kakskümmend talenti kulda ja väga palju palsameid ja kalliskive ; iialgi enam ei ole olnud seesuguseid palsameid kui need , mis Seeba kuninganna andis kuningas Saalomonile .
14009010	Aga ka Huurami sulased ja Saalomoni sulased , kes tõid kulda Oofirist , tõid algumipuid ja kalliskive .
14009011	Ja kuningas tegi algumipuust trepid Issanda kojale ja kuningakojale , samuti kandleid ja naableid lauljaile ; seesuguseid ei olnud Juudamaal enne nähtud .
14009012	Ja kuningas Saalomon andis Seeba kuningannale kõike , mida ta soovis ja palus , aga mitte seda , mis ta kuningale oli toonud ; siis kuninganna pöördus ümber ja läks tagasi oma maale , tema ja ta sulased .
14009013	Ja kulla kaal , mis tuli Saalomoni kätte ühe aasta jooksul , oli kuussada kuuskümmend kuus talenti kulda ,
14009014	lisaks see , mida tõid suurkaupmehed ja kaubitsejad ; ka kõik Araabia kuningad ja maa asevalitsejad tõid Saalomonile kulda ja hõbedat .
14009015	Ja kuningas Saalomon valmistas kakssada kilpi taotud kullast , tarvitades kuussada seeklit taotud kulda üheks kilbiks ;
14009016	ja kolmsada väiksemat kilpi taotud kullast , tarvitades kolmsada seeklit kulda üheks kilbiks ; ja kuningas pani need Liibanonimetsakotta .
14009017	Ja kuningas valmistas suure elevandiluust aujärje ning kattis selle puhta kullaga .
14009018	Aujärjel oli kuus astet ja kullast jalajäri , mis oli kinnitatud aujärje külge ; kummalgi pool istepaika olid käetoed ja kaks lõvi seisis käetugede kõrval .
14009019	Ja seal seisis kaksteist lõvi kuuel astmel kummalgi pool ; seesugust pole valmistatud mitte üheski muus kuningriigis .
14009020	Ja kuningas Saalomoni kõik joogiriistad olid kullast , samuti olid Liibanonimetsakoja riistad puhtast kullast ; hõbedat ei peetud Saalomoni ajal mikski ,
14009021	sest kuningal oli laevu , mis käisid Tarsises Huurami sulastega ; igal kolmandal aastal tulid Tarsise laevad , tuues kulda ja hõbedat , elevandiluud , pärdikuid ja paabulinde .
14009022	Ja kuningas Saalomon sai rikkuse ja tarkuse poolest suurimaks kõigist kuningaist maa peal .
14009023	Ja kõik maailma kuningad püüdsid näha saada Saalomoni palet , et kuulda tema tarkust , mille Jumal oli pannud tema südamesse .
14009024	Ja nad tõid igaüks oma anni : hõbe - ja kuldriistu , riideid , relvi , palsameid , hobuseid ja muulasid ; nõnda aastast aastasse .
14009025	Ja Saalomonil oli neli tuhat latrit hobuste ja vankrite tarvis , ja kaksteist tuhat ratsanikku ; ta paigutas need vankrilinnadesse ja kuninga juurde Jeruusalemma .
14009026	Ja ta valitses kõigi kuningate üle Frati jõest kuni vilistite maa ja Egiptuse piirini .
14009027	Ja kuningas hoolitses , et Jeruusalemmas oli hõbedat nagu kive , ja seedripuid nõnda palju nagu metsviigipuid Madalmaal .
14009028	Ja hobuseid toodi Saalomonile Egiptusest ja kõigist muudest maadest .
14009029	Ja muud Saalomoni lood , varasemad ja hilisemad , eks need ole kirja pandud prohvet Naatani ' Kõnedes ' , siilolase Ahija ' Kuulutuses ' ja nägija Jeddo ' Nägemustes Jerobeami , Nebati poja kohta ' ?
14009030	Ja Saalomon valitses Jeruusalemmas kogu Iisraeli üle nelikümmend aastat .
14009031	Siis Saalomon läks magama oma vanemate juurde ja ta maeti oma isa Taaveti linna . Ja tema poeg Rehabeam sai tema asemel kuningaks .
14010001	Ja Rehabeam läks Sekemisse , sest kogu Iisrael oli tulnud Sekemisse teda kuningaks tõstma .
14010002	Kui Jerobeam , Nebati poeg , seda kuulis - tema oli Egiptuses , kuhu ta oli põgenenud kuningas Saalomoni eest - , siis Jerobeam tuli Egiptusest tagasi .
14010003	Ja nad läkitasid käskjalad talle järele ning kutsusid ta ; ja Jerobeam ja kogu Iisrael tulid ning rääkisid Rehabeamiga , öeldes :
14010004	' Sinu isa tegi meie ikke raskeks . Aga kergenda nüüd sina oma isa rasket teenistust ja tema ränka iket , mille ta meile on peale pannud , siis me teenime sind ! '
14010005	Aga tema vastas neile : ' Tulge kolme päeva pärast jälle tagasi mu juurde ! ' Ja rahvas läks ära .
14010006	Ja kuningas Rehabeam pidas nõu vanematega , kes olid seisnud tema isa Saalomoni teenistuses , kui too veel elas , öeldes : ' Mis nõu te annate , et sellele rahvale midagi vastata ? '
14010007	Nad vastasid temale , öeldes : ' Kui sa oled selle rahva vastu hea , meelitad neid ja räägid neile häid sõnu , siis jäävad nad sulle sulaseiks kogu eluajaks . '
14010008	Aga ta hülgas vanemate nõu , mida need temale andsid , ja pidas nõu noorematega , kes olid kasvanud koos temaga ja seisid tema teenistuses .
14010009	Ta ütles neile : ' Mis nõu teie annate , et saaksime midagi vastata sellele rahvale , kes minuga kõneles , öeldes : Kergenda iket , mille su isa on meile peale pannud ! ? '
14010010	Ja nooremad , kes olid kasvanud koos temaga , vastasid temale , öeldes : ' Ütle nõnda rahvale , kes sinuga on kõnelnud ja sulle on öelnud : Su isa tegi meie ikke raskeks , aga kergenda sina seda meile - ütle neile nõnda : Minu väike sõrm on jämedam kui mu isa puusad .
14010011	Ja kui nüüd mu isa on teile peale pannud ränga ikke , siis mina annan teie ikkele veel lisa ! Kui mu isa karistas teid piitsadega , siis mina karistan teid okaspiitsadega ! '
14010012	Ja Jerobeam ja kogu rahvas tulid kolmandal päeval Rehabeami juurde , nagu kuningas oli käskinud , öeldes : ' Tulge kolmandal päeval tagasi minu juurde ! '
14010013	Ja kuningas vastas neile karmilt . Kuningas Rehabeam hülgas vanemate nõu
14010014	ja kõneles neile nooremate nõu järgi , öeldes : ' Mu isa on teie ikke teinud rängaks , aga mina annan sellele lisa ! Mu isa karistas teid piitsadega , aga mina karistan okaspiitsadega ! '
14010015	Ja kuningas ei võtnud kuulda rahvast , sest see pööre oli Jumalalt , et Issand saaks tõeks teha oma sõna , mis ta siilolase Ahija läbi oli kõnelnud Jerobeamile , Nebati pojale .
14010016	Kui kogu Iisrael nägi , et kuningas ei võtnud neid kuulda , siis vastas rahvas kuningale ja ütles : ' Mis osa on meil Taavetis ? Ei ole meil pärisosa Iisai pojas ! Igamees oma telkidesse , Iisrael ! Karjata nüüd omaenese sugu , Taavet ! ' Ja kogu Iisrael läks oma telkidesse .
14010017	Siis Rehabeam valitses nende Iisraeli laste üle , kes elasid Juuda linnades .
14010018	Ja kui kuningas Rehabeam läkitas Hadorami , kes oli sunnitöö ülevaataja , siis Iisraeli lapsed viskasid teda kividega ja ta suri . Kuningas Rehabeam ise aga suutis astuda vankrisse ja põgeneda Jeruusalemma .
14010019	Nõnda on Iisrael Taaveti soost taganenud kuni tänapäevani .
14011001	Ja kui Rehabeam tuli Jeruusalemma , siis ta kogus kokku Juuda ja Benjamini soo , sada kaheksakümmend tuhat valitud sõjakõlvulist meest , et sõdida Iisraeli vastu ja taastada kuningriik Rehabeamile .
14011002	Aga jumalamees Semajale tuli Issanda sõna , kes ütles :
14011003	' Räägi Rehabeamiga , Saalomoni pojaga , Juuda kuningaga , ja kogu Iisraeliga Juudas ja Benjaminis ning ütle :
14011004	Nõnda ütleb Issand : Te ei tohi minna ega sõdida oma vendade vastu ! Igamees mingu tagasi koju , sest see lugu on lastud sündida minu poolt ! ' Ja nad võtsid kuulda Issanda sõna ja läksid tagasi ega läinud Jerobeami vastu .
14011005	Ja Rehabeam elas Jeruusalemmas ning ehitas Juudas kindlustatud linnu .
14011006	Siis ta ehitas Petlemma , Eetami , Tekoa ,
14011007	Beet-Suuri , Sooko , Adullami ,
14011008	Gati , Maaresa , Siifi ,
14011009	Adoraimi , Laakise , Aseka ,
14011010	Sora , Ajjaloni ja Hebroni kindlustatud linnadeks Juudas ja Benjaminis .
14011011	Ta tegi linnused tugevaks , paigutas neisse vürstid ning toidu - , õli - ja veinivarud ;
14011012	ja igasse linna kilpe ja piike ; ta tegi need väga tugevaks . Juuda ja Benjamin jäid temale .
14011013	Ja preestrid ja leviidid , kes olid kogu Iisraelis , tulid tema juurde kõigist oma paigust .
14011014	Leviidid jätsid maha oma karjamaad ja omandi ning läksid Juudasse ja Jeruusalemma , kuna Jerobeam ja ta pojad olid nad Issanda preestriametist ära ajanud .
14011015	Tema oli ju enesele preestrid seadnud ohvriküngaste , kurjade vaimude ja vasikate jaoks , mis ta oli teinud .
14011016	Ja nende järel tulid Jeruusalemma kõigist Iisraeli suguharudest need , kes olid südamega andunud otsima Issandat , Iisraeli Jumalat , ohverdama Issandale , oma vanemate Jumalale .
14011017	Nõnda nad kinnitasid Juuda kuningriiki ja toetasid Rehabeami , Saalomoni poega , kolm aastat ; sest nad käisid Taaveti ja Saalomoni teed kolm aastat .
14011018	Ja Rehabeam võttis enesele naiseks Mahalati , Taaveti poja Jerimoti ja Iisai poja Eliabi tütre Abihaili tütre .
14011019	Ja see sünnitas temale pojad Jeuse , Semarja ja Saahami .
14011020	Ja selle järel ta võttis Absalomi tütre Maaka , kes sünnitas temale Abija , Attai , Siisa ja Selomiti .
14011021	Ja Rehabeam armastas Maakat , Absalomi tütart , rohkem kui kõiki oma naisi ja liignaisi ; aga ta oli võtnud kaheksateist naist ja kuuskümmend liignaist ; temale sündis kakskümmend kaheksa poega ja kuuskümmend tütart .
14011022	Ja Rehabeam määras Abija , Maaka poja , peameheks , vürstiks ta vendade hulgas , sest ta tahtis teda kuningaks tõsta .
14011023	Ta tegi targasti ning jaotas kõik oma pojad kõigisse Juuda ja Benjamini maadesse , kõigisse kindlustatud linnadesse , andis neile rikkalikult toidust ja võttis neile palju naisi .
14012001	Aga kui Rehabeami valitsus oli kindlustatud ja ta ise vägevaks saanud , siis ta hülgas Issanda Seaduse , ja koos temaga kogu Iisrael .
14012002	Siis sündis , et Rehabeami viiendal aastal tuli Egiptuse kuningas Siisak üles Jeruusalemma kallale - sest need seal olid olnud truuduseta Issanda vastu -
14012003	koos tuhande kahesaja sõjavankriga ja kuuekümne tuhande ratsanikuga ; ja lugematu oli rahvas , kes koos temaga Egiptusest tuli : liibüalased , sukkid ja etiooplased .
14012004	Ja ta vallutas Juudas olevad kindlustatud linnad ning tuli kuni Jeruusalemmani .
14012005	Siis tuli prohvet Semaja Rehabeami ja Juuda vürstide juurde , kes olid Siisaki eest kogunenud Jeruusalemma , ja ütles neile : ' Nõnda ütleb Issand : Te olete hüljanud minu , seepärast olen minagi teid jätnud Siisaki kätte . '
14012006	Siis Iisraeli vürstid ja kuningas alandasid endid ning ütlesid : ' Issand on õiglane ! '
14012007	Ja kui Issand nägi , et nad endid alandasid , siis tuli Issanda sõna Semajale ; ta ütles : ' Nad on endid alandanud . Mina ei hävita neid , vaid päästan nad varsti ega vala oma viha Jeruusalemma peale Siisaki käe läbi .
14012008	Aga nad saavad tema alamaiks , et nad õpiksid tundma , mis tähendab teenida mind ja mis tähendab teenida maiseid kuningriike . '
14012009	Ja Siisak , Egiptuse kuningas , tuli Jeruusalemma kallale ning võttis ära Issanda koja varandused ja kuningakoja varandused - ta võttis kõik ära , ta võttis ära ka kuldkilbid , mis Saalomon oli teinud .
14012010	Siis kuningas Rehabeam tegi nende asemele vaskkilbid ja andis need ihukaitsepealikute hooleks , kes valvasid kuningakoja ust .
14012011	Ja iga kord , kui kuningas läks Issanda kotta , tulid ihukaitsjad ja kandsid neid ja viisid need siis jälle tagasi ihukaitse ruumi .
14012012	Sellepärast , et ta ennast oli alandanud , pöördus Issanda viha temalt , et teda mitte sootuks hävitada ; oli ju veel Juudaski mõndagi head .
14012013	Ja kuningas Rehabeam kindlustas ennast Jeruusalemmas ning valitses edasi ; sest Rehabeam oli kuningaks saades olnud nelikümmend üks aastat vana ja ta valitses seitseteist aastat Jeruusalemmas , linnas , mille Issand kõigist Iisraeli suguharudest oli valinud , et panna sinna oma nimi ; ta ema oli ammonlanna Naama .
14012014	Aga ta tegi kurja , sest ta ei valmistanud oma südant Issandat otsima .
14012015	Ja Rehabeami lood , varasemad ja hilisemad , eks need ole kirja pandud prohvet Semaja ja nägija Iddo lugudes , nõndasamuti see , mis puutub suguvõsakirjadesse ? Rehabeami ja Jerobeami vahel olid kogu aja sõjad .
14012016	Siis Rehabeam läks magama oma vanemate juurde ja ta maeti Taaveti linna . Ja tema poeg Abija sai tema asemel kuningaks .
14013001	Kuningas Jerobeami kaheksateistkümnendal aastal sai Abija Juuda kuningaks .
14013002	Ta valitses Jeruusalemmas kolm aastat ; ta ema nimi oli Miikaja , Uurieli tütar Gibeast . Aga Abija ja Jerobeami vahel oli sõda .
14013003	Ja Abija alustas sõda sangarite väega , neljasaja tuhande valitud mehega , aga Jerobeam rivistas tapluseks tema vastu kaheksasada tuhat valitud meest , sõjakangelast .
14013004	Ja Abija tõusis Semaraimi mäele , mis on Efraimi mäestikus , ja ütles : ' Kuulge mind , Jerobeam ja kogu Iisrael !
14013005	Kas te ei tea , et Issand , Iisraeli Jumal , on andnud Taavetile ja tema poegadele valitsuse Iisraeli üle igaveseks ajaks nagu soolaosaduse ?
14013006	Aga Jerobeam , Nebati poeg , Taaveti poja Saalomoni sulane , on tõusnud ja oma isandale vastu hakanud .
14013007	Tema juurde kogunes tühiseid , kõlvatuid mehi , ja need olid üle Rehabeamist , Saalomoni pojast , kuna Rehabeam oli noor ja arglik ega suutnud ennast nende vastu maksma panna .
14013008	Ja nüüd mõtlete teie endid maksma panna Issanda kuningriigi vastu , mis on Taaveti poegade käes , sellepärast et teid on suur hulk ja teie poolt on kuldvasikad , mis Jerobeam on teinud teile jumalaiks !
14013009	Kas te pole mitte ära ajanud Issanda preestreid , Aaroni poegi , ja leviite , ja endile ise preestreid teinud nagu teiste maade rahvad ? Igaüks , kes tuli härjavärsi ja seitsme jääraga oma kätt täitma , sai preestriks neile , kes pole jumalad .
14013010	Aga meie Jumal on Issand ja meie ei ole teda maha jätnud ! Aaroni pojad teenivad preestritena Issandat ja leviidid on ametis .
14013011	Nad ohverdavad Issandale igal hommikul ja õhtul põletusohvreid ja healõhnalisi suitsutusrohte ; nad seavad leivad puhta laua peale ja süütavad igal õhtul kuldlambijala lambid põlema . Sest me täidame Issanda , meie Jumala antud kohustusi , teie olete aga tema maha jätnud !
14013012	Ja vaata , koos meiega , kõige ees on Jumal ja tema preestrid ja märgupasunad , mis teie vastu hüüavad . Iisraeli lapsed , ärge võidelge Issanda , oma vanemate Jumala vastu , sest see teil ei õnnestu ! '
14013013	Aga Jerobeam oli lasknud varitsejad ringi minna , et need läheksid neile tagant kallale ; nad ise olid juudalaste ees , kuna varitsejad olid nende taga .
14013014	Kui juudalased pöördusid , vaata , siis oli neil võitlus eest ja tagant . Nad kisendasid Issanda poole ja preestrid puhusid pasunaid .
14013015	Ja Juuda mehed tõstsid sõjakisa . Ja sündis , et kui Juuda mehed sõjakisa tõstsid , siis lõi Jumal Jerobeami ja kogu Iisraeli maha Abija ja Juuda ees .
14013016	Ja Iisraeli lapsed põgenesid Juuda eest , aga Jumal andis nad tema kätte .
14013017	Abija ja ta rahvas lõid neid suuresti ja Iisraelist langes mahalööduina viissada tuhat valitud meest .
14013018	Nõnda alandati seekord Iisraeli lapsed ; juudalased aga panid endid maksma , sest nad toetusid Issandale , oma vanemate Jumalale .
14013019	Ja Abija ajas Jerobeami taga ning vallutas temalt linnad : Peeteli ja selle tütarlinnad , Jesana ja selle tütarlinnad , Efroni ja selle tütarlinnad .
14013020	Jerobeam aga ei saanud Abija päevil enam jõudu koguda , sest Issand lõi teda , nõnda et ta suri .
14013021	Aga Abija sai vägevaks . Ta võttis enesele neliteist naist ja temale sündis kakskümmend kaks poega ja kuusteist tütart .
14013022	Ja muud Abija lood , tema teod ja sõnad , on kirja pandud prohvet Iddo ' Seletustes ' .
14014001	Siis Abija läks magama oma vanemate juurde ja ta maeti Taaveti linna . Ja tema poeg Aasa sai tema asemel kuningaks . Tema päevil oli maal kümme aastat rahu .
14014002	Aasa tegi , mis hea ja õige oli Issanda , tema Jumala silmis .
14014003	Tema kõrvaldas võõrad altarid ja ohvrikünkad , murdis sambad katki ja raius viljakustulbad tükkideks .
14014004	Tema käskis Juudat otsida Issandat , nende vanemate Jumalat , ja täita Seadust ning käske .
14014005	Tema kõrvaldas kõigist Juuda linnadest ohvrikünkad ja suitsutusaltarid ; tema ajal oli kuningriigil rahu .
14014006	Tema ehitas Juudasse kindlustatud linnu , kuna maal oli rahu ja neil aastail ei olnud tema vastu sõda , sest Issand lubas teda hinge tõmmata .
14014007	Ta ütles Juudale : ' Ehitagem neid linnu ja ümbritsegem need müüriga , tornide , väravate ja riividega , niikaua kui maa veel meie päralt on ! Sest me oleme otsinud Issandat , oma Jumalat , oleme otsinud ja tema on meile ümberkaudu rahu andnud . ' Siis nad ehitasid ja see läks neil korda .
14014008	Ja Aasal oli sõjavägi : Juudast kolmsada tuhat meest , kes kandsid kilpi ja piiki , ja Benjaminist kakssada kaheksakümmend tuhat kilbikandjat ja ammukütti ; need kõik olid vahvad võitlejad .
14014009	Aga nende vastu tuli etiooplane Serah väega , mille suurus oli tuhat korda tuhat , ja kolmesaja sõjavankriga ; ja ta jõudis kuni Maaresani .
14014010	Ja Aasa läks temale vastu ; siis nad rivistusid tapluseks Sefata orus Maaresas .
14014011	Ja Aasa hüüdis Issanda , oma Jumala poole ning ütles : ' Issand ! Ei ole peale sinu ühtegi , kes suudaks jõuetut aidata tugeva vastu ! Aita meid , Issand , meie Jumal , sest me toetume sinule ja oleme tulnud sinu nimel selle hulga vastu ! Issand ! Sina oled meie Jumal , ära luba , et inimene oleks sinust üle ! '
14014012	Siis Issand lõi etiooplasi Aasa ja Juuda ees , ja etiooplased põgenesid .
14014013	Ja Aasa ning rahvas , kes oli koos temaga , ajasid neid taga kuni Gerarini . Ja etiooplasi langes nõnda palju , et nad enam ei toibunud , sest nad löödi puruks Issanda ja tema leeri ees ; ja nad võtsid väga palju saaki .
14014014	Ja nad lõid kõiki linnu Gerari ümbruses , sest neid oli vallanud hirm Issanda ees . Ja nad riisusid kõiki linnu , sest neis oli palju saaki .
14014015	Ja nad lõid ka karjatelke , viisid ära palju lambaid , kitsi ja kaameleid ning tulid tagasi Jeruusalemma .
14015001	Ja Asarja , Oodedi poja peale tuli Jumala Vaim .
14015002	Ta läks välja Aasale vastu ja ütles temale : ' Kuulge mind , Aasa ja kogu Juuda ja Benjamin ! Issand on teiega , kui teie olete temaga , ja kui te otsite teda , siis te leiate tema ; aga kui te tema maha jätate , siis jätab tema teid maha !
14015003	Kaua aega ei olnud Iisraelil tõsist , Jumalat õpetavat preestrit ega Seadust .
14015004	Aga kui temal kitsas käes oli , siis ta pöördus Issanda , Iisraeli Jumala poole . Ja nad otsisid teda ning leidsid ta .
14015005	Neil aegadel ei olnud rahu minejal ega tulijal , sest suur segadus valitses kõigi maade elanike hulgas .
14015006	Rahvas purustas rahvast ja linn linna , sest Jumal tegi nad rahutuks kõiksugu hädade läbi .
14015007	Aga teie olge vahvad ja ärge laske oma käsi lõdvaks , sest teie tööl on tasu ! '
14015008	Kui Aasa kuulis neid sõnu ja prohvet Oodedi kuulutust , siis ta võttis julguse ja kõrvaldas jäledused kogu Juuda ja Benjamini maalt , samuti linnadest , mis ta Efraimi mäestikus oli vallutanud , ja uuendas Issanda altari , mis oli Issanda eeskoja ees .
14015009	Ja ta kogus kokku Juuda ja Benjamini , ja need , kes olid võõrastena nende juures Efraimist , Manassest ja Siimeonist , sest Iisraelist olid paljud tulnud üle tema poole , kui nad nägid , et Issand , tema Jumal , oli temaga .
14015010	Nad kõik kogunesid Jeruusalemma kolmandas kuus , Aasa valitsemise viieteistkümnendal aastal ,
14015011	ja nad ohverdasid sel päeval Issandale saagist , mis nad olid toonud , seitsesada veist ning seitse tuhat lammast ja kitse .
14015012	Ja nad võtsid endile kohustuse , et nad otsivad Issandat , oma vanemate Jumalat , kõigest oma südamest ja kõigest oma hingest ,
14015013	ja et igaüks , kes ei otsi Issandat , Iisraeli Jumalat , tuleb surmata , olgu väike või suur , mees või naine .
14015014	Ja nad andsid Issandale vande valju hääle ja hõiskamisega , pasunate ja sarvedega .
14015015	Ja kogu Juuda rõõmustas vande pärast , sest nad olid vandunud kõigest südamest ; ja nad otsisid teda tõesti hea meelega ning leidsid ta . Ja Issand andis neile ümberkaudu rahu .
14015016	Ja kuningas Aasa kõrvaldas isegi oma vanaema Maaka kui valitsejanna , sellepärast et too oli teinud Aðera häbikuju ; Aasa hävitas tema häbikuju , purustas selle ja põletas Kidroni jõe ääres .
14015017	Aga ohvrikünkad ei kadunud Iisraelist ; ometi oli Aasa süda siiras kogu ta eluaja .
14015018	Ta viis Jumala kotta oma isa pühitsetud annid ja mis ta ise pühitses : hõbeda , kulla ja riistad .
14015019	Sõda ei olnud kuni Aasa kolmekümne viienda valitsemisaastani .
14016001	Aasa kolmekümne kuuendal valitsemisaastal tuli Iisraeli kuningas Baesa Juuda vastu ja kindlustas Raama , et Juuda kuningal Aasal ei oleks välja - ega sissepääsu .
14016002	Siis Aasa tõi välja hõbeda ja kulla Issanda koja ja kuningakoja varanduste hulgast ja läkitas Ben-Hadadile , Süüria kuningale , kes elas Damaskuses , öeldes :
14016003	' Minu ja sinu vahel olgu leping , nagu oli minu isa ja sinu isa vahel ! Vaata , ma läkitan sulle hõbedat ja kulda . Mine , tühista oma leping Iisraeli kuninga Baesaga , et ta läheks ära minu kallalt ! '
14016004	Ja Ben-Hadad kuulas Aasat ning läkitas oma sõjaväepealikud Iisraeli linnade vastu ja need vallutasid Ijjoni , Daani ja Aabel-Maimi ja kõik Naftali linnade tagavaralaod .
14016005	Kui Baesa seda kuulis , siis ta loobus Raamat kindlustamast ja katkestas oma töö .
14016006	Aga kuningas Aasa tõi kaasa kogu Juuda , ja nad viisid Raamast ära kivid ja palgid , millega Baesa oli ehitanud ; ta kindlustas nendega Geba ja Mispa .
14016007	Sel ajal tuli nägija Hanani Juuda kuninga Aasa juurde ja ütles temale : ' Et sa toetusid Süüria kuningale ega toetunud Issandale , oma Jumalale , seepärast on Süüria kuninga sõjavägi sinu käest pääsenud .
14016008	Eks olnud etiooplased ja liibüalased suur sõjavägi väga paljude vankrite ja ratsanikega ? Aga kui sa toetusid Issandale , andis ta need su kätte .
14016009	Sest Issanda silmad jälgivad kogu maad , et võimsasti aidata neid , kes siira südamega hoiavad tema poole . Seda sa tegid rumalasti , sest nüüdsest peale on sul sõjad . '
14016010	Aga Aasa sai nägijale pahaseks ja pani ta vangihoonesse , sest selle kõne pärast oli tal viha tema vastu . Aasa kohtles sel ajal mõningaid rahva hulgast julmalt .
14016011	Ja vaata , Aasa varasemad ja hilisemad lood , vaata , need on kirja pandud Juuda ja Iisraeli Kuningate raamatus .
14016012	Oma kolmekümne üheksandal valitsemisaastal hakkas Aasa jalgu põdema ja tema haigus oli väga raske . Aga oma haiguseski ei otsinud ta Issandat , vaid arste .
14016013	Siis Aasa läks magama oma vanemate juurde ja suri oma neljakümne esimesel valitsemisaastal .
14016014	Ta maeti oma hauda , mille ta enesele oli lasknud raiuda Taaveti linnas ; ta sängitati asemele , mis oli täidetud palsamitega ja mitmesuguste segatud salvidega , ja tema auks põletati väga suur koolnusuitsutus .
14017001	Ja tema poeg Joosafat sai tema asemel kuningaks ; tema kindlustas ennast Iisraeli vastu .
14017002	Ta pani sõjaväe kõigisse Juuda kindlustatud linnadesse ja paigutas valveüksused Juuda maale ja Efraimi linnadesse , mis tema isa Aasa oli vallutanud .
14017003	Ja Issand oli Joosafatiga , sest ta käis oma isa Taaveti varasematel teedel ega otsinud baale ,
14017004	vaid ta otsis oma isa Jumalat ja käis tema käskude järgi ega teinud nagu Iisrael .
14017005	Issand kinnitas kuningriigi tema kätte ja kogu Juuda tõi Joosafatile ande ; ja tal oli palju rikkust ning au .
14017006	Issanda teedel olles oli ta süda julge ja peale selle kõrvaldas ta Juudast veel ohvrikünkad ja viljakustulbad .
14017007	Oma valitsemise kolmandal aastal läkitas ta oma vürstid Ben-Haili , Obadja , Sakarja , Netaneeli ja Miika Juuda linnadesse õpetama ,
14017008	ja koos nendega leviidid Semaja , Netanja , Sebadja , Asaeli , Semiramoti , Joonatani , Adonija , Toobija ja Toob-Adonija - leviidid ; ja koos nendega preestrid Elisama ja Joorami .
14017009	Need õpetasid Juudas ja neil oli kaasas Issanda Seaduse raamat ; nad käisid läbi kõik Juuda linnad ja õpetasid rahvast .
14017010	Hirm Issanda ees valdas kõiki Juuda ümberkaudsete maade kuningriike ja need ei sõdinud Joosafati vastu .
14017011	Ja vilistite poolt toodi Joosafatile ande ja rahamaksu ; isegi araablased tõid temale lambaid ja kitsi : seitse tuhat seitsesada jäära ja seitse tuhat seitsesada sikku .
14017012	Ja Joosafat sai üha vägevamaks ning ta ehitas Juudasse kindlustatud paiku ja tagavaraladude linnu .
14017013	Temal olid suured tagavarad Juuda linnades ja sõjamehed , vahvad võitlejad , Jeruusalemmas .
14017014	Ja niisugune oli nende teenistuslik jaotus vastavalt nende perekondadele : Juuda tuhandepealikud : pealik Adna ja koos temaga kolmsada tuhat vahvat võitlejat ;
14017015	tema kõrval pealik Joohanan ja koos temaga kakssada kaheksakümmend tuhat ;
14017016	tema kõrval Amasja , Sikri poeg , kes oli enese vabatahtlikult Issandale pühendanud , ja koos temaga kakssada tuhat vahvat võitlejat .
14017017	Benjaminist : Eljada , vahva võitleja , ja koos temaga kakssada tuhat , kes olid relvastatud ammu ja kilbiga ;
14017018	tema kõrval Joosabad ja koos temaga sada kaheksakümmend tuhat , kes olid sõjaks varustatud .
14017019	Need teenisid kuningat ; ja peale nende olid need , keda kuningas oli pannud kindlustatud linnadesse kogu Juudas .
14018001	Joosafatil oli palju rikkust ning au ja ta sai Ahabiga languks .
14018002	Mõne aasta pärast läks ta Ahabi juurde alla Samaariasse ; Ahab tappis palju lambaid , kitsi ja veiseid temale ja rahvale , kes oli koos temaga , ja õhutas teda minema üles Gileadi Raamotisse .
14018003	Ja Iisraeli kuningas Ahab küsis Juuda kuningalt Joosafatilt : ' Kas tuled koos minuga Gileadi Raamotisse ? ' Ja Joosafat vastas temale : ' Nagu sina , nõnda mina , nagu sinu rahvas , nõnda minu rahvas ! Ma tulen koos sinuga sõtta . '
14018004	Ja Joosafat ütles Iisraeli kuningale : ' Küsi ometi enne Issanda sõna ! '
14018005	Siis Iisraeli kuningas kogus kokku prohvetid , nelisada meest , ja küsis neilt : ' Kas me võime minna sõdima Gileadi Raamoti vastu või ma pean loobuma ? ' Ja nad vastasid : ' Mine , ja Jumal annab selle kuninga kätte ! '
14018006	Aga Joosafat küsis : ' Kas ei ole siin veel mõnda Issanda prohvetit , et saaksime temalt küsida ? '
14018007	Ja Iisraeli kuningas vastas Joosafatile : ' On küll veel üks mees , kellelt saaks küsida Issanda nõu . Aga mina vihkan teda , sest ta ei kuuluta mulle head , vaid alati halba . See on Miika , Jimla poeg . ' Aga Joosafat ütles : ' Kuningas ärgu rääkigu nõnda ! '
14018008	Siis Iisraeli kuningas kutsus ühe hoovkondlase ja ütles : ' Kähku siia Miika , Jimla poeg ! '
14018009	Iisraeli kuningas ja Juuda kuningas Joosafat istusid kumbki oma aujärjel , mantlid seljas ; nad istusid rehepeksu väljakul Samaaria värava suus ja kõik prohvetid kuulutasid nende ees .
14018010	Sidkija , Kenaana poeg , oli teinud enesele raudsarved ja ütles : ' Nõnda ütleb Issand : Nendega pead sa puskima süürlasi , kuni nad on hävitatud ! '
14018011	Ja kõik prohvetid kuulutasid sedasama ning ütlesid : ' Mine Gileadi Raamotisse ja see õnnestub sul , sest Issand annab selle kuninga kätte ! '
14018012	Ja käskjalg , kes oli läinud Miikat kutsuma , rääkis temaga ning ütles : ' Vaata , prohvetite sõnad on nagu ühest suust kuningale head ; olgu siis sinugi sõna nagu ühel nende hulgast , ja räägi head ! '
14018013	Aga Miika vastas : ' Nii tõesti kui Issand elab , mina räägin , mis mu Jumal ütleb ! '
14018014	Kui ta tuli kuninga juurde , siis kuningas ütles temale : ' Miika ! Kas me võime minna sõdima Gileadi Raamoti vastu või ma pean loobuma ? ' Ja ta vastas : ' Minge , ja teil õnnestub see , sest nad antakse teie kätte ! '
14018015	Aga kuningas ütles temale : ' Mitu korda ma pean sind vannutama , et sa ei räägiks mulle muud kui ainult tõtt Issanda nimel ? '
14018016	Siis ta ütles : ' Ma nägin kogu Iisraeli hajali olevat mägedel nagu lambad , kellel ei ole karjast . Ja Issand ütles : Neil pole isandaid . Igaüks pöördugu rahuga koju ! '
14018017	Siis ütles Iisraeli kuningas Joosafatile : ' Eks ma öelnud sulle , et ta ei kuuluta mulle head , küll aga halba ! '
14018018	Aga Miika ütles : ' Seepärast kuulge Issanda sõna ! Ma nägin Issandat istuvat oma aujärjel ja kogu taeva sõjaväe seisvat temast paremal ja vasakul pool .
14018019	Ja Issand ütles : Kes tahaks ahvatleda Ahabit , Iisraeli kuningat , et ta läheks ja langeks Gileadi Raamotis ? Siis rääkis üks nii ja teine rääkis naa .
14018020	Aga üks vaim tuli ja seisis Issanda ees ning ütles : Mina ahvatlen teda ! Ja Issand küsis temalt : Kuidas ?
14018021	Tema vastas : Ma lähen ja olen vale vaim kõigi ta prohvetite suus . Siis ütles Issand : Sina oled ahvatleja ja küllap sa suudad . Mine ja tee nõnda !
14018022	Ja nüüd , vaata , Issand on pannud vale vaimu nende sinu prohvetite suhu ja Issand on kuulutanud sulle halba . '
14018023	Siis astus ligi Sidkija , Kenaana poeg , ja lõi Miikat põse pihta ning küsis : ' Missugust teed on Issanda Vaim minust läinud sinusse rääkima ? '
14018024	Ja Miika vastas : ' Vaata , sa näed seda päeval , kui sa pead minema kambrist kambrisse , et ennast peita ! '
14018025	Siis ütles Iisraeli kuningas : ' Võtke Miika ja viige ta tagasi linnapealik Aamoni ja kuningapoeg Joase juurde
14018026	ning öelge : Nõnda ütleb kuningas : Pange ta vangikotta ja toitke teda hädapäraselt leiva ja veega , kuni ma rahuga tagasi tulen ! '
14018027	Aga Miika ütles : ' Kui sa tõesti rahuga tagasi tuled , siis ei ole Issand minu läbi rääkinud ! ' Ja ta ütles veel : ' Kuulge , kõik rahvad ! '
14018028	Ja Iisraeli kuningas ja Joosafat , Juuda kuningas , läksid üles Gileadi Raamotisse .
14018029	Ja Iisraeli kuningas ütles Joosafatile : ' Mina panen sõtta minnes teised riided selga , aga sina kanna oma riideid ! ' Ja Iisraeli kuningas pani teised riided selga ja nad läksid sõtta .
14018030	Aga Süüria kuningas oli andnud käsu oma sõjavankrite pealikuile ja oli öelnud : ' Ärge tapelge mitte ühegi muu , vähema või suurema vastu kui üksnes Iisraeli kuninga vastu ! '
14018031	Kui siis sõjavankrite pealikud nägid Joosafatti , ütlesid nad : ' See on Iisraeli kuningas ! ' Ja nad pöördusid tema vastu sõdima . Siis Joosafat hakkas kisendama ja Issand aitas teda : Jumal meelitas nad tema kallalt ära .
14018032	Kui sõjavankrite pealikud nägid , et see ei olnudki Iisraeli kuningas , siis nad pöördusid tagasi tema kannult .
14018033	Aga keegi mees , kes oli huupi oma ammu vinna tõmmanud , tabas Iisraeli kuningat rihmade ja soomustuse vahele . Ja kuningas ütles sõjavankri juhile : ' Pööra ümber ja vii mind võitlusest välja , sest ma olen haavatud ! '
14018034	Kuid taplus üha ägenes sel päeval ja Iisraeli kuningas pidi jääma vankrisse süürlaste vastu kuni õhtuni ; aga päikeseloojaku ajal ta suri .
14019001	Aga Juuda kuningas Joosafat tuli rahuga tagasi koju Jeruusalemma .
14019002	Siis läks nägija Jehu , Hanani poeg , temale vastu ja ütles kuningas Joosafatile : ' Kas sa tohid aidata õelat ja armastada neid , kes Issandat vihkavad ? Seepärast on su peal Issanda viha !
14019003	Ometi leidub su juures ka head , sest sa oled maalt kõrvaldanud Aðera kujud ja oled oma südant valmistanud Jumalat otsima . '
14019004	Ja Joosafat elas jälle Jeruusalemmas . Ta läks jälle rahva sekka Beer-Sebast kuni Efraimi mäestikuni ja tõi nad tagasi Issanda , nende vanemate Jumala juurde .
14019005	Ta seadis maale kohtumõistjaid kõigisse Juuda kindlustatud linnadesse , linn-linnalt ,
14019006	ja ütles kohtumõistjaile : ' Vaadake , mida te teete , sest teie ei mõista kohut inimese nimel , vaid Issanda nimel , ja tema on teiega , kui te õigust mõistate !
14019007	Nüüd siis valitsegu teid Issanda kartus ! Pange tähele , mida te teete , sest Issanda , meie Jumala juures ei ole ülekohut , erapoolikust ega meelehea võtmist ! '
14019008	Ka Jeruusalemmas seadis Joosafat leviite , preestreid ja Iisraeli perekondade peamehi Issanda kohtu ja riiuasjade tarvis , kui nad Jeruusalemma tagasi tulid .
14019009	Ja ta käskis neid , öeldes : ' Te peate Issanda kartuses , ustavuses ja südame siiruses tegema nõnda :
14019010	igas riiuasjas , mis teie ette tuuakse teie vendade poolt , kes elavad oma linnades , olgu see vere ja vere vahel , või mis puutub Seadusesse , käsusse , määrustesse ja seadlustesse , siis peate teie neid manitsema , et nad ei saaks Issanda ees süüdlasteks ja et viha ei tabaks teid ja teie vendi . Tehke nõnda , et te ei jääks süüdlasteks !
14019011	Ja vaata , ülempreester Amarja on teie ülemus kõigis Issanda asjus , ja Sebadja , Ismaeli poeg , Juuda soo vürst , kõigis kuninga asjus ; ja ametnikena olgu leviidid teie teenistuses ! Olge vahvad ja tegutsege , ja Issand olgu sellega , kes on tubli ! '
14020001	Aga pärast seda tulid moabid ja ammonlased , ja nendega koos oli meunlasi , Joosafati vastu sõdima .
14020002	Siis tuldi ja teatati Joosafatile : ' Sinu vastu tuleb suur jõuk teiselt poolt merd Aramist . Vaata , nad on Haseson-Taamaris , see on Een-Gedis ! '
14020003	Siis Joosafat hakkas kartma ja pööras oma palge Issandat otsima ; ta kuulutas välja paastu kogu Juudas .
14020004	Ja Juuda kogunes Issandalt abi otsima , ka kõigist Juuda linnadest tuldi Issandat otsima .
14020005	Ja Joosafat seisis Juuda ja Jeruusalemma koguduses Issanda kojas uue õue ees
14020006	ning ütles : ' Issand , meie vanemate Jumal , kas pole mitte sina Jumal taevas ja kõigi paganate kuningriikide valitseja ? Sinu käes on ju jõud ja vägi , ja ükski ei suuda sulle vastu panna .
14020007	Eks ole sina , meie Jumal , ära ajanud selle maa elanikud oma Iisraeli rahva eest ja andnud maa igaveseks ajaks oma sõbra Aabrahami soole ?
14020008	Nemad on seal elanud ja on seal ehitanud sinule , su nimele pühamu , öeldes :
14020009	Kui meid tabab õnnetus , mõõk , kohus , katk või nälg , siis me astume selle koja ette ja sinu ette , sest selles kojas on sinu nimi . Ja me hüüame sinu poole oma kitsikuses , et sa meid kuuleksid ja aitaksid .
14020010	Ja nüüd , vaata , Ammoni , Moabi ja Seiri mäestiku pojad , kelle maast sa ei lubanud Iisraeli läbi minna , kui nad Egiptusemaalt tulid , vaid pidid neist mööda minema ega saanud neid hävitada ,
14020011	vaata , need maksavad nüüd meile kätte , tulles meid välja ajama sinu omandist , mille sa meile oled andnud pärida .
14020012	Meie Jumal , kas sa ei tahaks nende üle kohut mõista ? Sest meil pole jõudu selle suure jõugu ees , kes tuleb meile kallale , ja me ise ei tea , mida peaksime tegema , vaid meie silmad vaatavad sinu poole ! '
14020013	Ja kogu Juuda seisis Issanda ees , isegi nende väetid , nende naised ja lapsed .
14020014	Ja Issanda Vaim tuli Jahasieli , Sakarja poja peale , kes oli Aasafi järeltulijaist pärit oleva leviit Mattanja poja Jeieli poja Benaja poja Sakarja poeg ,
14020015	ja ta ütles : ' Pange tähele , kogu Juuda , Jeruusalemma elanikud ja kuningas Joosafat : Nõnda ütleb teile Issand : Ärge kartke ja ärge tundke hirmu selle suure jõugu ees , sest see pole teie , vaid Jumala sõda !
14020016	Minge homme alla nende vastu ! Vaata , nad tulevad üles mööda Siisi tõusuteed ja te kohtate neid oru lõpus ida pool Jerueli kõrbe .
14020017	Seejuures ei ole teil vaja sõdida . Astuge ette , seiske ja vaadake , kuidas Issand teid päästab , Juuda ja Jeruusalemm ! Ärge kartke ja ärge tundke hirmu ! Minge homme nende vastu ja Issand on teiega ! '
14020018	Siis Joosafat kummardas silmili maha ja kõik Juuda ja Jeruusalemma elanikud heitsid Issanda ette ning kummardasid Issandat .
14020019	Ja need leviidid , kes olid kehatlastest ja korahlastest , tõusid üles , et Issandat , Iisraeli Jumalat , ülivalju häälega kiita .
14020020	Ja järgmisel hommikul tõusid nad vara ning läksid Tekoa kõrbe . Nende välja minnes astus Joosafat ette ja ütles : ' Kuulge mind , Juuda ja Jeruusalemma elanikud ! Uskuge Issandasse , oma Jumalasse , siis te jääte püsima ! Uskuge tema prohveteid , siis õnnestub teil kõik ! '
14020021	Ja ta pidas rahvaga nõu , seadis Issandale lauljad ja kiitjad , kes pühas ehtes pidid minema relvastatute ees ja ütlema : ' Tänage Issandat , sest tema heldus kestab igavesti ! '
14020022	Sel ajal , kui nad hakkasid hõiskama ja kiitma , pani Issand varitsejad Ammoni , Moabi ja Seiri mäestiku poegadele , kes olid tulnud Juuda vastu ; ja nad löödi maha .
14020023	Sest ammonlased ja moabid tõusid Seiri mäestiku elanike vastu , et need hävitada ja kaotada ; ja kui nad Seiri elanikele olid lõpu teinud , siis aitasid nad üksteist hävitada .
14020024	Kui siis Juuda jõudis vaatluspaika kõrbes ja nad vaatasid jõugu poole , ennäe , siis lamasid laibad maas ja ükski polnud pääsenud .
14020025	Ja Joosafat ja tema rahvas tulid neilt saaki riisuma ja leidsid nende juurest palju varandust , riideid ja kalleid riistu , ja nad võtsid endile rohkem , kui nad suutsid kanda ; nad olid kolm päeva saaki riisumas , sest seda oli palju .
14020026	Ja neljandal päeval kogunesid nad Kiituseorgu , sest seal kiitsid nad Issandat ; seepärast nimetatakse seda paika Kiituseoruks tänapäevani .
14020027	Siis pöördusid kõik Juuda ja Jeruusalemma mehed , ja Joosafat nende eesotsas , rõõmuga tagasi Jeruusalemma , sest Issand oli neid lasknud nende vaenlastest rõõmu tunda .
14020028	Ja nad tulid naablite , kannelde ja pasunatega Jeruusalemma Issanda kotta .
14020029	Aga hirm Jumala ees valdas kõigi maade kuningriike , kui nad kuulsid , et Issand oli sõdinud Iisraeli vaenlaste vastu .
14020030	Siis oli Joosafati kuningriigil vaikne aeg ; tema Jumal andis talle ümberkaudu rahu .
14020031	Ja Joosafat valitses Juuda üle ; ta oli kuningaks saades kolmkümmend viis aastat vana ja ta valitses Jeruusalemmas kakskümmend viis aastat ; ta ema nimi oli Asuuba , Silhi tütar .
14020032	Ta käis oma isa Aasa teed ega lahkunud sellelt , tehes , mis õige oli Issanda silmis .
14020033	Aga ohvrikünkad ei kadunud ja rahvas ei olnud veel valmistanud oma südant oma vanemate Jumalale .
14020034	Ja muud Joosafati lood , varasemad ja hilisemad , vaata , need on kirja pandud Jehu , Hanani poja lugudes , mis on võetud Iisraeli Kuningate raamatusse .
14020035	Ja pärast seda astus Juuda kuningas Joosafat ühendusse Iisraeli kuninga Ahasjaga , kes tegi õelat tööd .
14020036	Ta ühines temaga laevu ehitama , mis pidid minema Tarsisesse ; nad ehitasid laevu Esjon-Geberis .
14020037	Aga Elieser , Dodavahu poeg Maaresast , kuulutas prohvetlikult Joosafati vastu , öeldes : ' Sellepärast , et sa oled liitunud Ahasjaga , purustab Issand su töö ! ' Ja laevad hukkusid ega saanudki minna Tarsisesse .
14021001	Ja Joosafat läks magama oma vanemate juurde ning ta maeti oma vanemate juurde Taaveti linna . Ja tema poeg Jooram sai tema asemel kuningaks .
14021002	Temal olid vennad , Joosafati pojad : Asarja , Jehiel , Sakarja , Asarjahu , Miikael ja Sefatja ; need kõik olid Iisraeli kuninga Joosafati pojad .
14021003	Nende isa oli neile andnud suuri kingitusi , hõbedat , kulda ja kalleid asju ühes kindlustatud linnadega Juudas ; aga kuningriigi andis ta Jooramile , sest tema oli esmasündinu .
14021004	Kui Jooram oli tõusnud oma isa aujärjele ja oli ennast kindlustanud , siis ta tappis mõõgaga kõik oma vennad , samuti ka mõned Jeruusalemma vürstidest .
14021005	Jooram oli kuningaks saades kolmkümmend kaks aastat vana ja ta valitses Jeruusalemmas kaheksa aastat .
14021006	Aga ta käis Iisraeli kuningate teed , nõnda nagu Ahabi sugu oli teinud , sest tal oli Ahabi tütar naiseks ; ja ta tegi kurja Issanda silmis .
14021007	Kuid Issand ei tahtnud Taaveti sugu hävitada lepingu pärast , mille ta Taavetiga oli teinud , ja sellepärast et ta temale ja ta poegadele oli tõotanud anda lambi kõigiks aegadeks .
14021008	Tema ajal taganesid edomlased Juuda käe alt ja tõstsid endile kuninga .
14021009	Siis läks Jooram oma pealikutega sinna ja tal olid kaasas kõik sõjavankrid ; ta tõusis öösel ja lõi edomlasi , kes olid piiranud teda ja sõjavankrite pealikuid .
14021010	Siiski on Edom tänapäevani taganenud Juuda käe alt ; sel ajal taganes ka Libna tema käe alt , kuna ta oli hüljanud Issanda , oma vanemate Jumala .
14021011	Temagi tegi ohvrikünkaid Juuda mäestikku , saatis Jeruusalemma elanikud kõlvatust tegema ja eksitas Juudat .
14021012	Aga temale tuli prohvet Eelijalt kiri , milles öeldi : ' Nõnda ütleb Issand , su isa Taaveti Jumal : Sellepärast et sa ei ole käinud oma isa Joosafati teedel ega Juuda kuninga Aasa teedel ,
14021013	vaid oled käinud Iisraeli kuningate teed ja oled saatnud Juuda ja Jeruusalemma elanikud kõlvatust tegema , nõnda nagu Ahabi sugu saatis kõlvatust tegema , ja ka sellepärast , et sa oled tapnud oma isa perest oma vennad , kes olid paremad kui sina ,
14021014	vaata , sellepärast nuhtleb Issand suure nuhtlusega su rahvast , su poegi , su naisi ja kogu su omandit ,
14021015	ja sind ennast raskete haigustega , su sisikonna haigusega , kuni su sisikond on haiguse tõttu aja jooksul välja tulnud ! '
14021016	Ja Issand äratas Joorami vastu vilistite ja araablaste vaimu , kes asusid etiooplaste naabruses ,
14021017	ja need tulid üles Juudasse , tungisid sisse ja viisid ära kogu varanduse , mis leidus kuningakojas , ka tema pojad ja naised , nõnda et temale ei jäänud muud poega kui Jooahas , tema kõige noorem poeg .
14021018	Ja pärast kõike seda nuhtles Issand teda ravimatu sisikonnahaigusega :
14021019	aja jooksul , kahe aasta möödudes , tuli ta sisikond haiguse tõttu välja ja ta suri pahaloomulisse haigusesse . Aga tema rahvas ei põletanud tema auks koolnusuitsutust , nagu oli põletatud tema vanemate auks .
14021020	Ta oli kuningaks saades kolmkümmend kaks aastat vana ja ta valitses Jeruusalemmas kaheksa aastat ; ta läks ära , ilma et temast oleks hoolitud , ta maeti Taaveti linna , aga mitte kuningate hauda .
14022001	Siis Jeruusalemma elanikud tõstsid tema noorima poja Ahasja tema asemele kuningaks , sest kõik vanemad pojad oli tapnud see röövjõuk , kes koos araablastega oli tunginud leeri . Ja nõnda sai Ahasja , Juuda kuninga Joorami poeg , kuningaks .
14022002	Ahasja oli kuningaks saades kakskümmend kaks aastat vana ja ta valitses Jeruusalemmas ühe aasta ; ta ema nimi oli Atalja , Omri tütar .
14022003	Temagi käis Ahabi soo teedel , sest ta ema oli temale nõuandjaks süütegude kordasaatmisel .
14022004	Ta tegi kurja Issanda silmis , nõnda nagu Ahabi sugu , sest nemad olid tema nõuandjad pärast ta isa surma , hukatuseks temale .
14022005	Tema käis ka nende nõuande järgi ja läks koos Jooramiga , Iisraeli kuninga Ahabi pojaga , sõtta Süüria kuninga Hasaeli vastu Gileadi Raamotisse ; aga süürlased haavasid Jooramit .
14022006	Siis ta tuli tagasi , et Jisreelis ennast ravida , sest tal olid haavad , mis temale Raamas olid löödud , kui ta sõdis Süüria kuninga Hasaeli vastu . Ja Juuda kuningas Asarja , Joorami poeg , tuli alla Jisreeli vaatama Jooramit , Ahabi poega , kui see oli haige .
14022007	Aga Jumalalt oli see Ahasjale hukatuseks , et ta tuli Joorami juurde ; sest sinna jõudnult läks ta koos Jooramiga Nimsi poja Jehu juurde , keda Issand oli võidnud Ahabi sugu hävitama .
14022008	Ja kui Jehu mõistis kohut Ahabi soo üle , siis ta kohtas Juuda vürste ja Ahasja vendade poegi , kes Ahasjat teenisid , ja tappis need .
14022009	Siis ta otsis Ahasjat ; too võeti kinni Samaarias , kus ta ennast varjas . Ta viidi Jehu juurde ja surmati . Ja ta maeti maha , sest nad ütlesid : ' Tema on selle Joosafati pojapoeg , kes otsis Issandat kõigest oma südamest . ' Ja Ahasja sool ei olnud kedagi , kes oleks suutnud valitseda .
14022010	Kui Ahasja ema Atalja nägi , et ta poeg oli surnud , siis ta võttis kätte ja hävitas kogu Juuda koja kuningliku soo .
14022011	Aga Joosabat , kuninga tütar , võttis surmale määratud kuningapoegade hulgast salaja Ahasja poja Joase ja pani tema ja ta imetaja ühte magamiskambrisse ; nõnda peitis teda Joosabat , kuningas Joorami tütar , preester Joojada naine - sest ta oli Ahasja õde - , Atalja eest , ja nõnda ei saanud see teda surmata .
14022012	Ja Joas oli nende juures Jumala kojas peidus kuus aastat , kuna Atalja valitses maad .
14023001	Aga seitsmendal aastal võttis Joojada julguse ja tegi lepingu sajapealikutega : Jerohami poja Asarjaga , Joohanani poja Ismaeliga , Oobedi poja Asarjaga , Adaja poja Maasejaga ja Sikri poja Elisafatiga .
14023002	Nemad käisid Juudas ringi ja kogusid kokku kõigist Juuda linnadest leviidid ja Iisraeli perekondade peamehed ; ja nad tulid Jeruusalemma .
14023003	Ja terve kogudus tegi Jumala kojas lepingu kuninga küsimuses . Ja Joojada ütles neile : ' Vaata , kuninga poeg peab saama kuningaks , nõnda nagu Issand on öelnud Taaveti poegade kohta !
14023004	Teil tuleb teha nõnda : kolmandik teist , preestritest ja leviitidest , kes tuleb hingamispäeval , olgu värava lävehoidjaks ;
14023005	kolmandik olgu kuningakojas ja kolmandik olgu Jesoodi väravas ; ja kõik muu rahvas olgu Issanda koja õuedes .
14023006	Aga Issanda kotta ei tohi minna ükski peale preestrite ja teenistuses olevate leviitide ; nemad võivad sisse minna , sest nad on pühitsetud , aga kõik muu rahvas täitku Issanda korraldust .
14023007	Leviidid asugu ringi ümber kuninga , igaühel oma sõjariistad käes , ja kes kotta tuleb , see surmatagu ! Nõnda olge kuninga juures , kui ta sisse tuleb või välja läheb ! '
14023008	Ja leviidid ning kogu Juuda tegid kõik nõnda , nagu preester Joojada käskis ; ja igaüks võttis oma mehed , niihästi need , kes hingamispäeval tulid , kui ka need , kes hingamispäeval pidid ära minema , sest preester Joojada ei vabastanud neid rühmi .
14023009	Ja preester Joojada andis sajapealikuile piigid ning suured ja väikesed kilbid , mis olid kuulunud kuningas Taavetile ja mis olid Jumala kojas .
14023010	Ja ta paigutas kogu rahva , igaühel oma viskoda käes , koja paremast tiivast koja vasaku tiivani , altari ja koja suunas ümber kuninga .
14023011	Siis toodi kuningapoeg välja , pandi kroon pähe , anti kinnituskiri kätte ja tõsteti kuningaks , Joojada ja tema pojad võidsid teda ja hüüdsid : ' Elagu kuningas ! '
14023012	Kui Atalja kuulis jooksva ja kuningat ülistava rahva häält , siis tuli ta rahva juurde Issanda kotta .
14023013	Ta vaatas , ja ennäe , kuningas seisis samba juures sissekäigu ligidal . Pealikud ja pasunapuhujad olid kuninga juures , kogu maa rahvas oli rõõmus ja puhus pasunaid , ja lauljad mänguriistadega juhatasid kiituslaulu . Siis käristas Atalja oma riided lõhki ja hüüdis : ' Vandenõu ! Vandenõu ! '
14023014	Aga preester Joojada saatis välja sajapealikud , sõjaväe ülemad , ja ütles neile : ' Viige ta ridade vahelt välja , ja kes läheb temale järele , see surmatagu mõõgaga ! ' Sest preester oli öelnud : ' Ärge surmake teda Issanda kojas ! '
14023015	Siis nad panid käed ta külge ; ja kui Atalja oli jõudnud kuningakoja Hobuvärava sissekäiguni , siis nad surmasid ta seal .
14023016	Ja Joojada tegi lepingu iseenese ja kogu rahva ning kuninga vahel , et nad tahavad olla Issanda rahvas .
14023017	Siis läks kogu rahvas Baali kotta ja nad kiskusid selle maha ; nad purustasid selle altarid ja kujud ning tapsid Mattani , Baali preestri , altarite ees .
14023018	Siis Joojada seadis valvurid Issanda kojale , leviitpreestrite juhatuse alla , keda Taavet Issanda kojale oli jaotanud , et ohverdataks Issandale põletusohvreid , nõnda nagu Moosese Seaduses on kirjutatud , Taaveti korralduse kohaselt rõõmu ja lauluga .
14023019	Ja ta seadis väravahoidjad Issanda koja väravaile , et ei pääseks sisse see , kes mõnel põhjusel on roojane .
14023020	Ja ta võttis sajapealikud , ülikud ja rahva valitsejad ja kogu maa rahva ja viis kuninga Issanda kojast alla ; ja nad tulid läbi Ülavärava kuningakotta ning panid kuninga istuma kuninglikule aujärjele .
14023021	Ja kogu maa rahvas oli rõõmus , ja linnas oli rahu , kui Atalja oli mõõgaga surmatud .
14024001	Joas oli kuningaks saades seitse aastat vana ja ta valitses Jeruusalemmas nelikümmend aastat ; ta ema nimi oli Sibja , Beer-Sebast .
14024002	Joas tegi , mis õige oli Issanda silmis preester Joojada kõigil elupäevil .
14024003	Joojada võttis temale kaks naist , ja temale sündis poegi ja tütreid .
14024004	Ja pärast seda oli Joasel südame peal Issanda koja parandamine .
14024005	Ta kutsus kokku preestrid ja leviidid ning ütles neile : ' Minge Juuda linnadesse ja koguge kogu Iisraelist raha oma Jumala koja iga-aastaseks kohendamiseks , ja rutake sellega ! ' Aga leviidid ei rutanud .
14024006	Siis kutsus kuningas Joojada , ülempreestri , ja ütles temale : ' Miks sa ei nõua leviitidelt , et nad tooksid Juudast ja Jeruusalemmast Issanda sulase Moosese seatud maksu Iisraeli kogudusele tunnistustelgi tarvis ?
14024007	Sest nurjatu Atalja ja tema pojad tungisid Jumala kotta ja nad on ka kõik Issanda koja pühitsetud annid kulutanud baalide jaoks . '
14024008	Siis kuningas andis käsu , ja nad tegid ühe laeka ning asetasid selle Issanda koja väravasse , väljapoole .
14024009	Ja Juudas ja Jeruusalemmas kuulutati , et Issandale tuleb tuua maksu , mis Jumala sulane Mooses oli kõrbes Iisraelile peale pannud .
14024010	Ja kõik vürstid ning kogu rahvas olid rõõmsad ja tõid maksu ning heitsid laekasse , kuni see täis sai .
14024011	Ja iga kord , kui laegas viidi leviitide poolt kuninga ametnike juurde ja kui need nägid , et raha oli palju , tulid kuninga kirjutaja ja ülempreestri volinik , tühjendasid laeka ja kandsid selle siis tagasi ta paika ; nõnda tegid nad päev-päevalt ja kogusid palju raha .
14024012	Ja kuningas ja Joojada andsid seda neile , kelle hooleks oli Issanda kojas tehtav töö , ja nemad palkasid kiviraiujaid ja puuseppi Issanda koda uuendama , samuti ka raud - ja vaskseppi Issanda koda kohendama .
14024013	Ja töötegijad töötasid ning parandamine edenes nende käes ; nad seadsid Jumala koja korda , nagu see pidi olema , ja tegid selle kindlaks .
14024014	Ja kui nad olid sellega valmis saanud , siis nad tõid ülejäänud raha kuninga ja Joojada ette ; ja sellest tehti Issanda koja riistu , teenistus - ja ohvririistu ja peekreid ja kuld - ja hõbeasju . Ja Issanda kojas ohverdati alati põletusohvreid , niikaua kui Joojada elas .
14024015	Aga Joojada sai vanaks ja elatanuks , ja ta suri ; surres oli ta sada kolmkümmend aastat vana .
14024016	Ja ta maeti Taaveti linna kuningate juurde , sest ta oli Iisraelis head teinud Jumalale ja tema kojale .
14024017	Aga pärast Joojada surma tulid Juuda vürstid ja kummardasid kuningat ; siis kuningas kuulas neid .
14024018	Ja nad jätsid maha Issanda , oma vanemate Jumala koja ning teenisid viljakustulpi ja jumalakujusid ; siis tabas viha Juudat ja Jeruusalemma nende süü pärast .
14024019	Ta läkitas nende keskele prohveteid pöörama neid Issanda poole ; ja need manitsesid neid , aga nad ei võtnud kuulda .
14024020	Siis täitis Jumala Vaim Sakarja , preester Joojada poja , ja tema astus rahva ette ning ütles neile : ' Nõnda ütleb Jumal : Mispärast te astute üle Issanda käskudest ? See ei õnnestu teil ! Et te olete Issanda maha jätnud , siis jätab tema teid maha . '
14024021	Aga nad pidasid tema vastu vandenõu ja viskasid tema kuninga käsul Issanda koja õues kividega surnuks .
14024022	Kuningas Joas ei mõelnud armastusele , mida Sakarja isa Joojada temale oli osutanud , vaid tappis tema poja . Ja too ütles surres : ' Issand näeb ja tasub ! '
14024023	Ja aastavahetusel tuligi Süüria sõjavägi tema vastu ; nad tulid Juudasse ja Jeruusalemma , hävitasid rahvalt kõik rahvajuhid ja läkitasid kogu oma saagi Damaskuse kuningale .
14024024	Kuigi Süüria sõjavägi oli tulnud väheste meestega , andis Issand nende kätte väga suure sõjaväe , sest nad olid maha jätnud Issanda , oma vanemate Jumala ; nõnda mõisteti kohut Joase üle .
14024025	Ja kui nad tema kallalt ära läksid - nad jätsid ta maha raskesti haavatuna - , siis pidasid ta sulased tema vastu vandenõu preester Joojada poegade vere pärast ; nad tapsid tema voodis ja nõnda ta suri . Ta maeti Taaveti linna , aga teda ei maetud kuningate hauda .
14024026	Ja need , kes pidasid tema vastu vandenõu , olid Saabad , ammonlanna Simeati poeg , ja Joosabad , moablanna Simriti poeg .
14024027	Aga tema pojad ja paljud ennustused tema kohta ja Jumala koja ehitamine , vaata , need on kirja pandud Kuningate raamatu ' Seletuses ' . Ja tema poeg Amasja sai tema asemel kuningaks .
14025001	Amasja oli kuningaks saades kakskümmend viis aastat vana ja ta valitses Jeruusalemmas kakskümmend üheksa aastat ; ta ema nimi oli Jooaddan , Jeruusalemmast .
14025002	Tema tegi , mis õige oli Issanda silmis , aga mitte siirast südamest .
14025003	Kui tal oli kuningriik kindlalt käes , siis ta tappis ära oma sulased , kes olid maha löönud kuninga , tema isa .
14025004	Aga nende lapsi ta ei surmanud , sest nõnda on kirjutatud Seaduses , Moosese raamatus , milles Issand on käskinud ja öelnud : ' Isad ei pea surema laste pärast ja lapsed ei pea surema isade pärast , vaid igaüks surgu oma patu pärast ! '
14025005	Ja Amasja kogus kokku Juuda mehed ning seadis nad perekondade kaupa tuhande - ja sajapealikute juhatuse alla , kogu Juuda ja Benjamini ; ja ta luges nad ära , kahekümneaastased ja üle selle , ja leidis neid olevat kolmsada tuhat valitud sõjakõlvulist meest , piigi - ja kilbikandjat .
14025006	Ja ta palkas Iisraelist sada tuhat vahvat võitlejat saja hõbetalendi eest .
14025007	Aga üks jumalamees tuli tema juurde ja ütles : ' Kuningas ! Iisraeli sõjavägi ei tohi minna koos sinuga , sest Issand ei ole Iisraeliga ega ühegi Efraimi lapsega .
14025008	Sest kui sa nõnda tugevdatult sõtta lähed , paneb Jumal sind komistama vaenlase ees ; Jumalal on ju võimus aidata või panna komistama . '
14025009	Siis küsis Amasja jumalamehelt : ' Aga kuidas jääb selle saja talendiga , mis ma olen andnud Iisraeli väehulgale ? ' Ja jumalamees vastas : ' Issand võib sulle anda rohkem , kui see on ! '
14025010	Seepeale eraldas Amasja selle väehulga , kes Efraimist oli tulnud tema juurde , et see läheks koju . Siis süttis nende viha väga põlema Juuda vastu ja nad läksid tulise vihaga koju tagasi .
14025011	Aga Amasja võttis julguse ja viis oma rahva välja , läks Soolaorgu ja lõi seirlastest maha kümme tuhat .
14025012	Ja Juuda lapsed võtsid kümme tuhat elusalt vangi , viisid nad ühe kalju tippu ja paiskasid kaljutipust alla , nõnda et nad kõik kukkusid puruks .
14025013	Aga väehulga mehed , keda Amasja oli tagasi saatnud , et nad ei tuleks sõtta koos temaga , tungisid Juuda linnadesse Samaariast kuni Beet-Hooronini ja lõid neist maha kolm tuhat ning riisusid palju saaki .
14025014	Ja seejärel , kui Amasja oli edomlasi löömast tagasi tulnud , tõi ta seirlaste jumalad ja pani need enesele jumalaiks , kummardas nende ees ja suitsutas neile .
14025015	Siis Issanda viha süttis põlema Amasja vastu ja ta läkitas tema juurde prohveti , kes temale ütles : ' Mispärast sa otsid teise rahva jumalaid , kes ei suutnud päästa oma rahvast sinu käest ? '
14025016	Ja kui prohvet temale nõnda ütles , vastas Amasja temale : ' Kas me oleme pannud sinu kuningale nõuandjaks ? Jäta järele ! Miks peaks sind maha löödama ? ' Prohvet peatus ja ütles : ' Ma tean , et Jumal on võtnud nõuks sind hävitada , sellepärast et sa teed nõnda ega võta kuulda minu nõu . '
14025017	Ja Juuda kuningas Amasja pidas nõu ning läkitas ütlema Iisraeli kuningale Joasele , Jehu poja Jooahase pojale : ' Tule , vaadakem teineteisele näkku ! '
14025018	Aga Iisraeli kuningas Joas läkitas Juuda kuningale Amasjale vastuse : ' Liibanoni orjavits läkitas ütlema Liibanoni seedrile : Anna oma tütar naiseks mu pojale ! Aga Liibanoni metsloomad läksid mööda ja tallasid orjavitsa ära .
14025019	Sa mõtled , vaata , et sa oled edomlased maha löönud ja seepärast ajab su süda sind püüdma au . Aga jää nüüd koju ! Mispärast sa tikud õnnetusse , kus sa langed ise ja koos sinuga Juuda ? '
14025020	Aga Amasja ei võtnud kuulda , sest see tuli Jumalalt , et neid anda Joase kätte , sellepärast et nad olid otsinud Edomi jumalaid .
14025021	Ja Iisraeli kuningas Joas tuli üles ja nad vaatasid teineteisele näkku , tema ja Juuda kuningas Amasja , Juudale kuuluvas Beet-Semesis .
14025022	Aga Juuda löödi maha Iisraeli ees ja igamees põgenes oma telki .
14025023	Ja Iisraeli kuningas Joas võttis kinni Juuda kuninga Amasja , Jooahase poja Joase poja , Beet-Semesis ja viis ta Jeruusalemma . Ta kiskus ka maha nelisada küünart Jeruusalemma müüri Efraimi väravast kuni Nurgaväravani .
14025024	Ja ta võttis ära kõik kulla ja hõbeda , samuti kõik riistad , mis leidusid Jumala kojas Oobed-Edomi juures , ja kuningakoja varanduse , võttis pantvange ja läks tagasi Samaariasse .
14025025	Aga Juuda kuningas Amasja , Joase poeg , elas pärast Iisraeli kuninga Joase , Jooahase poja surma viisteist aastat .
14025026	Ja muud Amasja lood , varasemad ja hilisemad , vaata , eks need ole kirja pandud Juuda ja Iisraeli Kuningate raamatus ?
14025027	Ja alates sellest ajast , kui Amasja taganes Issanda järelt , peeti Jeruusalemmas tema vastu vandenõu . Ta põgenes Laakisesse , aga nad läkitasid mehed Laakisesse temale järele ja surmasid ta seal .
14025028	Ta tõsteti hobuse selga ja maeti oma vanemate juurde Juuda linna .
14026001	Ja kogu Juuda rahvas võttis Ussija , kes oli kuusteist aastat vana , ja tõstis ta tema isa Amasja asemele kuningaks .
14026002	Tema ehitas üles Eelati ja tõi selle tagasi Juudale , pärast seda kui kuningas oli läinud magama oma vanemate juurde .
14026003	Ussija oli kuningaks saades kuusteist aastat vana ja ta valitses Jeruusalemmas viiskümmend kaks aastat ; ta ema nimi oli Jekolja , Jeruusalemmast .
14026004	Tema tegi , mis õige oli Issanda silmis , kõigiti nõnda , nagu tema isa Amasja oli teinud .
14026005	Ta otsis Jumalat , niikaua kui elas Sakarja , kes oli arukas Jumala nägemises ; ja niikaua kui ta otsis Issandat , andis Jumal temale edu .
14026006	Ta läks välja ja sõdis vilistite vastu ning kiskus maha Gati müüri , Jabne müüri ja Asdodi müüri ning ehitas linnu Asdodi ja vilistite maa-alale .
14026007	Jumal aitas teda vilistite vastu ja nende araablaste vastu , kes elasid Guur-Baalis , ning meunlaste vastu .
14026008	Ja ammonlased andsid Ussijale ande ning tema kuulsus levis kuni Egiptuseni , sest ta sai väga võimsaks .
14026009	Ja Ussija ehitas Jeruusalemma tornid Nurgavärava , Oruvärava ja Kõveriku peale ning kindlustas need .
14026010	Ta ehitas torne kõrbe ja kaevas palju kaevusid , sest tal oli palju karja madalmaal ja tasandikul , põllumehi ja viinamäetöölisi mäestikus ja viljapuuaedades , kuna ta armastas põllutööd .
14026011	Ja Ussijal oli võitlusvalmis sõjavägi , kes rühmadena sõtta läks , olles arvuliselt ära loetud kirjutaja Jeieli ja nimestiku hooldaja Maaseja poolt Hananja juhatusel ; Hananja oli üks kuninga pealikuid .
14026012	Perekondade peameeste koguarv vahvate võitlejate hulgas oli kaks tuhat kuussada .
14026013	Nende juhatada oli sõjavägi , kolmsada seitse tuhat viissada meest , võitlusvalmis ja küllalt tugev , et aidata kuningat vaenlase vastu .
14026014	Ja Ussija varustas neid , kogu sõjaväge , kilpide , piikide , kiivrite , soomusrüüde , ambude ja lingukividega .
14026015	Ja ta tegi Jeruusalemma osavalt leiutatud seadeldised tornide ja nurkade peale , noolte ja suurte kivide heitmiseks ; ja tema kuulsus levis kaugele , sest ta sai imepäraselt abi , kuni ta sai vägevaks .
14026016	Aga kui ta oli saanud vägevaks , läks ta süda ülbeks , nõnda et ta talitas kõlvatult ja murdis truudust Issandale , oma Jumalale : ta läks Issanda templisse suitsutama suitsutusaltaril .
14026017	Siis läks preester Asarja tema järel sisse ja koos temaga kaheksakümmend Issanda preestrit , kõik tublid mehed .
14026018	Nemad astusid kuningas Ussijale vastu ning ütlesid temale : ' Pole sinu asi , Ussija , Issandale suitsutada , vaid see on preestrite , Aaroni poegade asi , kes on pühitsetud suitsutama . Mine pühamust välja , sest sa oled üle astunud ja see ei tule sulle auks Issandalt Jumalalt ! '
14026019	Siis vihastus Ussija , kel oli parajasti käes suitsutuspann suitsutamiseks ; ja kui ta preestrite pärast vihastus , lõi Issanda kojas suitsutusaltari juures preestrite nähes ta laubal välja pidalitõbi .
14026020	Ja kui ülempreester Asarja ja kõik preestrid vaatasid tema poole , vaata , siis oli ta laubal pidalitõbi . Siis nad ajasid ta sealt kiiresti ära , ja ka tema ise tõttas välja , sest Issand oli teda löönud .
14026021	Ja kuningas Ussija oli pidalitõbine kuni oma surmapäevani ning elas pidalitõbisena omaette kojas , sest teda hoiti Issanda kojast eemal . Ja Jootam , tema poeg , valitses kuningakoja üle ning mõistis kohut maa rahvale .
14026022	Ja muud Ussija lood , varasemad ja hilisemad , on prohvet Jesaja , Aamotsi poeg , kirja pannud .
14026023	Siis Ussija läks magama oma vanemate juurde ja ta maeti oma vanemate juurde matmisväljale , mis kuulus kuningatele , sest nad ütlesid : ' Ta on pidalitõbine . ' Ja tema poeg Jootam sai tema asemel kuningaks .
14027001	Jootam oli kuningaks saades kakskümmend viis aastat vana ja ta valitses Jeruusalemmas kuusteist aastat ; ta ema nimi oli Jeruusa , Saadoki tütar .
14027002	Tema tegi , mis õige oli Issanda silmis , kõigiti nõnda , nagu ta isa Ussija oli teinud , ainult ta ei tunginud Issanda templisse . Aga rahvas talitas veelgi kõlvatult .
14027003	Ta ehitas Issanda koja ülemise värava ja ta ehitas palju templikünka müüri .
14027004	Ta ehitas linnu Juuda mäestikku ning ehitas kindlustatud paiku ja torne metsadesse .
14027005	Ta sõdis ammonlaste kuninga vastu ning võitis nad ; ja ammonlased andsid temale sel aastal sada talenti hõbedat , kümme tuhat koori nisu ja kümme tuhat koori otri ; seda tõid ammonlased temale ka teisel ja kolmandal aastal .
14027006	Ja Jootam sai vägevaks , sest ta korrastas oma teid Issanda , oma Jumala ees .
14027007	Aga muud Jootami lood , kõik ta sõjad ja ettevõtmised , vaata , need on kirja pandud Iisraeli ja Juuda Kuningate raamatus .
14027008	Ta oli kuningaks saades kakskümmend viis aastat vana ja ta valitses Jeruusalemmas kuusteist aastat .
14027009	Siis Jootam läks magama oma vanemate juurde ja ta maeti Taaveti linna . Ja tema poeg Aahas sai tema asemel kuningaks .
14028001	Aahas oli kuningaks saades kakskümmend aastat vana ja ta valitses Jeruusalemmas kuusteist aastat . Tema ei teinud , mis õige oli Issanda silmis , nõnda nagu tema isa Taavet ,
14028002	vaid käis Iisraeli kuningate teedel ja tegi ka valatud kujusid baalidele .
14028003	Ja see oli tema , kes suitsutas Ben-Hinnomi orus ja laskis oma pojad käia läbi tule nende rahvaste jäledate tegude eeskujul , kelle Issand oli ära ajanud Iisraeli laste eest .
14028004	Ta ohverdas ning suitsutas ohvrikünkail ja kõrgendikel ja iga halja puu all .
14028005	Ja Issand , tema Jumal , andis ta Süüria kuninga kätte ; ja nad lõid teda ning võtsid temalt hulga vange ja viisid Damaskusesse . Ja ta anti ka Iisraeli kuninga kätte , kes valmistas temale suure kaotuse .
14028006	Pekah , Remalja poeg , tappis ühe päevaga Juudast sada kakskümmend tuhat , kõik vahvad mehed , sellepärast et nad olid hüljanud Issanda , oma vanemate Jumala .
14028007	Ja Sikri , Efraimi kangelane , tappis Maaseja , kuninga poja , ja Asrikami , kojaülema , ja Elkana , kes oli kuningast järgmine .
14028008	Ja Iisraeli lapsed viisid oma vendadelt vangi naisi , poegi ja tütreid - kakssada tuhat , riisusid neilt ka palju saaki ja viisid saagi Samaariasse .
14028009	Aga seal oli Issanda prohvet , Ooded nimi , ja tema läks vastu sõjaväele , kes oli teel Samaariasse , ja ütles neile : ' Vaata , Issand , teie vanemate Jumal , on vihastunud Juuda peale ja on andnud nad teie kätte . Ja teie olete neid tapnud niisuguse vihaga , mis ulatub taevani .
14028010	Ja nüüd te mõtlete alistada Juuda ja Jeruusalemma lapsi endile sulaseiks ja teenijaiks . Kas pole ka teil endil süüd Issanda , teie Jumala ees ?
14028011	Aga kuulge nüüd mind ja viige tagasi vangid , keda te olete võtnud oma vendadelt , muidu tabab teid Issanda tuline viha ! '
14028012	Siis tõusid mõned mehed efraimlaste peameestest : Asarja , Joohanani poeg , Berekja , Mesillemoti poeg , Hiskija , Sallumi poeg , ja Amaasa , Hadlai poeg , sõjast tulijaile vastu
14028013	ja ütlesid neile : ' Ärge tooge vange siia , sest te teete meid süüdlasteks Issanda ees , kui mõtlete lisa tuua meie pattudele ja süütegudele ! Tõesti , meie süü on suur ja Iisraeli peal on tuline viha ! '
14028014	Siis sõjamehed loobusid vangidest ja saagist vürstide ja terve koguduse ees .
14028015	Ja nimeliselt nimetatud mehed tõusid ning võtsid vangid ja riietasid saagist võetuga kõik , kes neist olid alasti : nad andsid neile riided selga ja jalatsid jalga , söötsid ja jootsid neid , võidsid neid ja panid eeslite selga kõik , kes olid nõrgad , ja viisid need Jeerikosse , Palmidelinna , nende vendade juurde . Seejärel tulid nad Samaariasse tagasi .
14028016	Selsamal ajal läkitas kuningas Aahas sõna Assuri kuningatele , et nad aitaksid teda .
14028017	Sest ka edomlased tulid jälle ja lõid Juudat ning võtsid vange .
14028018	Ja vilistid tungisid Juuda madalmaa ja lõunamaa linnadesse ning vallutasid Beet-Semesi , Ajjaloni , Gederoti , Sooko ja selle tütarlinnad , Timna ja selle tütarlinnad , Gimso ja selle tütarlinnad , ja asusid neisse .
14028019	Sest Issand alandas Juudat Iisraeli kuninga Aahase pärast , sellepärast et ta andis Juudamaal vaba voli korralagedusele ja oli truuduseta Issanda vastu .
14028020	Assuri kuningas Tiglat-Pileser aga tuli tema vastu ja kimbutas teda ega andnud temale toetust .
14028021	Sest kuigi Aahas rüüstas Issanda koja ning kuninga ja vürstide kojad ja andis Assuri kuningale , ei olnud tal sellest abi .
14028022	Aga isegi sel ajal , kui teda rõhuti , murdis ta üha truudust Issandale , seesama kuningas Aahas .
14028023	Siis ta ohverdas Damaskuse jumalatele , kes teda olid löönud , ja ütles : ' Kuna Süüria kuningate jumalad neid aitavad , siis ma ohverdan neile , et nad mindki aitaksid ! ' Aga need saidki komistuseks temale ja kogu Iisraelile .
14028024	Ja Aahas kogus kokku Jumala koja riistad ja raius katki Jumala koja riistad ; ta sulges Issanda koja uksed ja tegi enesele altarid igasse Jeruusalemma nurka .
14028025	Ja ta tegi igasse Juuda linna ohvrikünkaid teistele jumalatele suitsutamiseks ning ärritas Issandat , oma vanemate Jumalat .
14028026	Aga tema muud lood ja kõik tema ettevõtted , varasemad ja hilisemad , vaata , need on kirja pandud Juuda ja Iisraeli Kuningate raamatus .
14028027	Siis Aahas läks magama oma vanemate juurde ja ta maeti linna , Jeruusalemma , aga teda ei viidud Iisraeli kuningate hauda . Ja tema poeg Hiskija sai tema asemel kuningaks .
14029001	Hiskija oli kuningaks saades kakskümmend viis aastat vana ja ta valitses Jeruusalemmas kakskümmend üheksa aastat ; ta ema nimi oli Abija , Sakarja tütar .
14029002	Tema tegi , mis õige oli Issanda silmis , kõigiti nõnda , nagu ta isa Taavet oli teinud .
14029003	Oma valitsemise esimese aasta esimeses kuus avas ta Issanda koja uksed ja parandas need .
14029004	Ja ta laskis tulla preestrid ja leviidid ning kogus need idapoolsele väljakule .
14029005	Ta ütles neile : ' Kuulge mind , leviidid ! Pühitsege nüüd iseendid ja pühitsege Issanda , oma vanemate Jumala koda ja viige saast pühamust välja !
14029006	Sest meie vanemad on üle astunud ja kurja teinud Issanda , meie Jumala silmis ja on tema maha jätnud . Nad pöörasid ära oma palge Issanda elamu poolt ja pöörasid selja .
14029007	Nad sulgesid ka eeskoja uksed ja kustutasid lambid ; nad ei toonud suitsutusohvreid ega ohverdanud pühamus põletusohvreid Iisraeli Jumalale .
14029008	Seepärast tabas Issanda viha Juudat ja Jeruusalemma ja ta tegi need ehmatuse , hirmu ja vilistamise põhjuseks , nagu te oma silmaga näete .
14029009	Jah , vaata , meie isad on langenud mõõga läbi ja meie pojad , meie tütred ja meie naised on sellepärast vangi viidud .
14029010	Nüüd on mul südame peal teha leping Issandaga , Iisraeli Jumalaga , et ta tuline viha meilt pöörduks .
14029011	Mu pojad , ärge nüüd puhake , sest Issand on teid valinud seisma tema ees , teda teenima ja olema temale teenreiks ning suitsutajaiks ! '
14029012	Siis leviidid Mahat , Amaasai poeg , ja Joel , Asarja poeg , Kehati poegadest ; ja Merari poegadest Kiis , Abdi poeg , ja Asarja , Jehalleleeli poeg ; ja geersonlastest Joah , Simma poeg , ja Eeden , Joahi poeg ;
14029013	ja Elisafani poegadest Simri ja Jeiel ; ja Aasafi poegadest Sakarja ja Mattanja ;
14029014	ja Heemani poegadest Jehiel ja Simei ; ja Jedutuuni poegadest Semaja ja Ussiel ,
14029015	võtsid kätte , kogusid oma vennad , pühitsesid endid ja läksid , nagu kuningas Issanda sõna kohaselt oli käskinud , Issanda koda puhastama .
14029016	Aga preestrid läksid Issanda koja siseruumi puhastama ja tõid kõik saasta , mis nad Issanda templist leidsid , Issanda koja õue ; ja leviidid võtsid selle ning viisid välja Kidroni jõkke .
14029017	Nad hakkasid pühitsema esimese kuu esimesel päeval ja jõudsid kuu kaheksandal päeval Issanda koja eeskotta ; nad pühitsesid Issanda koda kaheksa päeva ja lõpetasid esimese kuu kuueteistkümnendal päeval .
14029018	Siis nad läksid kuningas Hiskija juurde sisse ja ütlesid : ' Me oleme puhastanud kogu Issanda koja , põletusohvrialtari ja kõik selle riistad .
14029019	Nõndasamuti oleme korda seadnud ja pühitsenud kõik riistad , mis kuningas Aahas oma valitsemisajal oli ära visanud , kui ta truudust murdis , ja vaata , need on Issanda altari ees . '
14029020	Siis kuningas Hiskija tõusis järgmisel hommikul vara ja kogus linna ülemad ning läks üles Issanda kotta .
14029021	Ja nad tõid seitse härjavärssi , seitse jäära , seitse oinastalle ja seitse sikku patuohvriks kuningakoja , pühamu ja Juuda eest . Ja ta käskis Aaroni poegi , preestreid , et nad ohverdaksid need Issanda altaril .
14029022	Siis nad tapsid veised ja preestrid võtsid vere ning piserdasid altarile ; ja nad tapsid jäärad ning piserdasid vere altarile ; siis nad tapsid oinastalled ning piserdasid vere altarile .
14029023	Seejärel toodi patuohvri sikud kuninga ja koguduse ette , ja nad panid oma käed nende peale .
14029024	Ja preestrid tapsid need ning ohverdasid nende vere patuohvriks altaril lepituse tegemiseks kogu Iisraeli eest , sest kuningas oli käskinud ohverdada põletus - ja patuohvri kogu Iisraeli eest .
14029025	Ja ta asetas leviidid Issanda kotta simblite , naablite ja kanneldega Taaveti ja kuninga nägija Gaadi ja prohvet Naatani käsu kohaselt ; sest see oli Issanda käsk tema prohvetite läbi .
14029026	Ja leviidid astusid ette Taaveti mänguriistadega ning preestrid pasunatega .
14029027	Ja Hiskija käskis ohverdada põletusohvreid altaril ; ja kui ohverdamine algas , siis algas Issanda-laul ja pasunate puhumine Iisraeli kuninga Taaveti mänguriistade saatel .
14029028	Ja terve kogudus kummardas , laul kõlas ja pasunad puhusid - see kõik kestis , kuni põletusohver oli ohverdatud .
14029029	Ja kui ohverdamine oli lõpetatud , siis põlvitasid kuningas ja kõik , kes tema juures olid , ja kummardasid .
14029030	Ja kuningas Hiskija ning ülemad käskisid leviite Issandat kiita Taaveti ja nägija Aasafi sõnadega ; ja nad kiitsid rõõmsasti , põlvitasid ja kummardasid .
14029031	Siis Hiskija võttis sõna ja ütles : ' Nüüd olete teie oma käe täitnud Issandale . Astuge ette ja tooge tapa - ja tänuohvreid Issanda kojale ! ' Ja kogudus tõi tapa - ja tänuohvreid , ja igaüks , kes tahtis , põletusohvreid .
14029032	Koguduse toodud põletusohvrite arv oli seitsekümmend veist , sada jäära , kakssada oinastalle - need kõik olid põletusohvriks Issandale .
14029033	Ja pühitsetud ande oli kuussada veist ning kolm tuhat lammast ja kitse .
14029034	Aga preestreid oli vähe ja nad ei suutnud nülgida kõiki põletusohvreid ; siis aitasid neid nende vennad leviidid , kuni töö oli tehtud ja kuni preestrid olid endid pühitsenud , sest leviidid olid agaramad olnud endid pühitsema kui preestrid .
14029035	Ka põletusohvreid oli palju koos tänuohvri rasvadega ja põletusohvri joogiohvritega . Nõnda taastati Issanda koja teenistus .
14029036	Ja Hiskija ning kogu rahvas olid rõõmsad selle pärast , mis Jumal oli rahvale valmistanud , sest see asi oli sündinud hõlpsasti .
14030001	Ja Hiskija läkitas sõna kogu Iisraelile ja Juudale ja kirjutas kirjad ka Efraimile ja Manassele , et nad tuleksid Issanda kotta Jeruusalemma pidama paasapüha Issanda , Iisraeli Jumala auks .
14030002	Kuningas oma vürstidega ja kogu Jeruusalemma kogudusega oli otsustanud pidada paasapüha teises kuus .
14030003	Sest nad ei saanud seda pidada õigel ajal , kuna preestrid ei olnud küllaldasel arvul endid pühitsenud ja rahvas ei olnud kogunenud Jeruusalemma .
14030004	See asi oli õige kuninga silmis ja terve koguduse silmis .
14030005	Ja nad otsustasid , et kutse pidi käima läbi kogu Iisraeli Beer-Sebast Daanini , et tuldaks Jeruusalemma paasapüha pidama Issanda , Iisraeli Jumala auks . Seda ei olnud peetud nii rohke osavõtuga , kui oli ette kirjutatud .
14030006	Ja jooksjad käisid kirjadega kuningalt ja tema vürstidelt läbi kogu Iisraeli ja Juuda ning ütlesid , nagu oli kuninga käsk : ' Iisraeli lapsed , pöörduge taas Issanda , Aabrahami , Iisaki ja Iisraeli Jumala juurde , siis ta pöördub selle jäägi juurde , kes on pääsenud Assuri kuningate pihust !
14030007	Ärge olge oma vanemate ja vendade sarnased , kes murdsid truudust Issandale , oma vanemate Jumalale , ja keda ta andis koleduste kätte , nõnda nagu te ise näete !
14030008	Ärge tehke nüüd oma kaela kangeks , nagu teie vanemad tegid , andke käsi Issandale ja tulge tema pühamusse , mille ta on pühitsenud igaveseks ajaks , ja teenige Issandat , oma Jumalat , et ta pööraks teie pealt oma tulise viha !
14030009	Sest kui te pöördute tagasi Issanda juurde , siis leiavad teie vennad ja pojad halastust oma vangistajate ees ja võivad tulla tagasi sellele maale . Sest Issand , teie Jumal , on armuline ja halastaja , ja ta ei pööra teilt oma palet , kui te pöördute tagasi tema juurde . '
14030010	Ja jooksjad käisid linnast linna Efraimi ja Manasse maal kuni Sebulonini ; aga neid naerdi ja pilgati .
14030011	Ainult mehed Aaserist , Manassest ja Sebulonist alandasid endid ja tulid Jeruusalemma .
14030012	Ka Juudas oli Jumala käsi , andes neile üksmeelse südame kuninga ja vürstide Issanda sõna kohase käsu täitmiseks .
14030013	Nõnda kogunes palju rahvast Jeruusalemma , et pidada hapnemata leibade püha teises kuus - väga suur kogudus .
14030014	Ja nad võtsid kätte ja kõrvaldasid Jeruusalemmas olevad altarid ; nad kõrvaldasid ka kõik suitsutusaltarid ja viskasid Kidroni jõkke .
14030015	Teise kuu neljateistkümnendal päeval tapsid nad paasatalle . Aga preestrid ja leviidid häbenesid , ja nad pühitsesid endid ning tõid Issanda kotta põletusohvreid .
14030016	Ja nad asusid oma kohtadele jumalamehe Moosese Seaduse korra kohaselt : preestrid piserdasid leviitide käest vastuvõetud verd .
14030017	Aga koguduses olid paljud , kes ei olnud ennast pühitsenud ; seepärast tapsid leviidid paasatallesid kõigile , kes ei olnud puhtad , et neid pühitseda Issandale .
14030018	Sest suur osa rahvast , paljud Efraimist , Manassest , Issaskarist ja Sebulonist , ei olnud ennast puhastanud , vaid nad sõid paasatalle teisiti , kui oli ette kirjutatud . Aga Hiskija oli nende eest palunud , öeldes : ' Hea Issand annab andeks
14030019	igaühele , kes valmistab oma südant otsima Jumalat , Issandat , oma vanemate Jumalat , kuigi ta ei ole puhas , nagu pühadus nõuab ! '
14030020	Ja Issand kuulis Hiskijat ning säästis rahva .
14030021	Ja Iisraeli lapsed , kes olid Jeruusalemmas , pidasid hapnemata leibade püha seitse päeva suure rõõmuga . Ja leviidid ja preestrid kiitsid iga päev Issandat võimsate mänguriistadega .
14030022	Ja Hiskija ütles tunnustust kõigile leviitidele , kes olid näidanud nii head arusaamist Issanda teenistuses . Ja nad sõid pühade ohvreid seitse päeva , ohverdasid tänuohvreid ja ülistasid Issandat , oma vanemate Jumalat .
14030023	Ja terve kogudus otsustas veel teist seitse päeva püha pidada , ja nõnda nad pidasid rõõmsasti püha ka need seitse päeva .
14030024	Sest Hiskija , Juuda kuningas , oli kogudusele annetanud tuhat härjavärssi ning seitse tuhat lammast ja kitse ; ja vürstid olid kogudusele annetanud tuhat härjavärssi ning kümme tuhat lammast ja kitse ; ka olid paljud preestrid endid pühitsenud .
14030025	Ja terve Juuda kogudus , preestrid ja leviidid , ja kõik Iisraelist tulnud kogudus , nõndasamuti võõrad , kes olid tulnud Iisraelimaalt või elasid Juudas , olid rõõmsad .
14030026	Ja Jeruusalemmas oli rõõm suur , sest Iisraeli kuninga Saalomoni , Taaveti poja päevist saadik ei olnud midagi niisugust Jeruusalemmas sündinud .
14030027	Ja leviitpreestrid tõusid ning õnnistasid rahvast . Issand võttis kuulda nende häält ja nende palve jõudis tema pühasse eluasemesse , taevasse .
14031001	Kui see kõik oli lõpetatud , siis läks kogu kohalolev Iisrael välja Juuda linnadesse ; ja nad purustasid ebaususambad , raiusid katki viljakustulbad ning kiskusid maha ohvrikünkad ja altarid kogu Juudas , Benjaminis , Efraimis ja Manasses , kuni kõik oli hävitatud . Siis läksid kõik Iisraeli lapsed tagasi , igaüks oma pärisosale , oma linnadesse .
14031002	Ja Hiskija seadis preestrite ja leviitide rühmad rühmade viisi , igaühe vastavalt teenistusele , mis preestritele ja leviitidele oli ette nähtud , tooma põletus - ja tänuohvreid , teenima , tänama ja kiitma Issanda leeri väravais .
14031003	Ja kuninga poolt oli toetus tema isiklikust omandist põletusohvrite tarvis : hommikusteks ja õhtusteks põletusohvriteks ja põletusohvriteks hingamispäevil , noorkuupäevil ja pühil , nõnda nagu Issanda Seaduses on kirjutatud .
14031004	Ja ta käskis rahvast , kes elas Jeruusalemmas , anda preestritele ja leviitidele nende osa , et nad püsiksid Issanda Seaduses .
14031005	Ja kui see käsk oli laiali läinud , siis tõid Iisraeli lapsed palju uudsesaaki viljast , veinist , õlist ja meest ning igasugu põllusaadustest ; nad tõid rohkesti kümnist kõigest .
14031006	Ja Iisraeli ja Juuda lapsed , kes elasid Juuda linnades , needki tõid kümnist veistest ning lammastest ja kitsedest , samuti kümnist pühadest andidest , mis olid pühitsetud Issandale , nende Jumalale , ja panid selle kuhjadesse .
14031007	Nad hakkasid panema kuhjadesse kolmandas kuus ja lõpetasid seitsmendas kuus .
14031008	Kui Hiskija ja vürstid tulid ning nägid kuhje , siis nad kiitsid Issandat ja tema rahvast Iisraeli .
14031009	Ja kui Hiskija küsitles preestreid ja leviite nende kuhjade kohta ,
14031010	siis vastas temale ülempreester Asarja , Saadoki soost , ja ütles : ' Sellest alates , kui Issanda kotta hakati tooma tõstelõivu , oleme söönud ja meie kõhud on täis , ja veelgi on palju järele jäänud ; sest Issand on õnnistanud oma rahvast ja nõnda on see suur kogus üle jäänud . '
14031011	Siis Hiskija käskis kambrid Issanda kojas korda seada ; ja kui need olid korda seatud ,
14031012	siis viidi tõstelõiv , kümnis ja pühad annid hoolsasti sisse . Nende ülevaatajaks sai leviit Konanja ; ja tema vend Simei oli teiseks .
14031013	Ja Jehiel , Asasja , Nahat , Asael , Jerimot , Joosabad , Eliel , Jismakja , Mahet ja Benaja olid ametnikud Konanja ja tema venna Simei käe all kuningas Hiskija ja Jumala koja eestseisja Asarja määramise kohaselt .
14031014	Ja leviit Koore , Jimna poeg , idapoolse värava hoidja , oli Jumalale toodavate vabatahtlike andide hooldaja , kes pidi jaotama Issanda tõstelõivu ja kõige pühamaid ande .
14031015	Ja tema käe all olid Eeden , Minjamin , Jeesua , Semaja , Amarja ja Sekanja , kes pidid preestrite linnades ustavalt jaotama oma vendadele , niihästi vanemaile kui nooremaile rühmade kaupa ,
14031016	vastavalt nende suguvõsakirja kandmisele , meessoost kolmeaastased ja üle selle , kõigile , kes pidid tulema Issanda kotta igapäevast teenistuskohustust täitma oma rühmade kaupa .
14031017	Ja preestrid kanti suguvõsakirja nende perekondade kaupa , aga leviidid , kahekümneaastased ja üle selle , vastavalt nende teenistuskohustustele rühmade kaupa .
14031018	Nad kanti suguvõsakirja kõigi oma laste , naiste , poegade ja tütardega , terve kogudusena , sest oma ametikohustuse tõttu said nad pühitsetuiks .
14031019	Ja Aaroni poegadel , preestritel , kes elasid oma karjamaalinnade väljadel , olid igas linnas nimeliselt määratud mehed , kes pidid osa kätte andma igale meesterahvale preestrite hulgas ja igale suguvõsakirja kantud leviidile .
14031020	Nõnda tegi Hiskija kogu Juudas ; ta tegi , mis oli hea , õige ja kohus Issanda , tema Jumala ees .
14031021	Ja iga tööd , mida ta alustas , et otsida oma Jumalat , olgu Jumala koja teenistuses või Seaduse ja käskudega seoses , tegi ta kõigest südamest ja see läks tal korda .
14032001	Pärast neid sündmusi ja seda osutatud ustavust tuli Assuri kuningas Sanherib ja tungis Juudasse , lõi kindlustatud linnade vastu leeri üles ja mõtles need enesele vallutada .
14032002	Kui Hiskija nägi , et Sanherib tuleb ja et tema eesmärgiks on sõdida Jeruusalemma vastu ,
14032003	siis ta pidas nõu oma vürstide ja võitlejatega veeallikate sulgemiseks , mis olid väljaspool linna ; ja temaga oldi nõus .
14032004	Siis koguti kokku palju rahvast ja nad sulgesid kõik allikad ja jõe , mis maa all voolas , öeldes : ' Miks peaksid Assuri kuningad , kui nad tulevad , leidma nii palju vett ? '
14032005	Siis ta kindlustas ennast ja ehitas üles kõik mahakistud müüriosad , ehitas kõrgemaks tornid ja väljapoole veel teise müüri , kindlustas kantsi , Taaveti linna , valmistas palju viskodasid ja kilpe .
14032006	Ja ta seadis rahvale sõjapealikud ning kogus need enese juurde linna värava väljakule ja kõneles neile julgustavalt , öeldes :
14032007	' Olge vahvad ja tugevad , ärge kartke ja ärge kohkuge Assuri kuninga ees ja kogu selle jõugu ees , kes on koos temaga ! Sest see , kes on meiega , on suurem kui see , kes on temaga .
14032008	Temaga on lihane käsivars , aga meiega on Issand , meie Jumal , meid aitamas ja meie võitlusi võitlemas . ' Ja rahvas toetus Juuda kuninga Hiskija sõnadele .
14032009	Pärast seda läkitas Assuri kuningas Sanherib , olles ise kogu oma väega Laakise all , oma sulased Jeruusalemma Juuda kuninga Hiskija juurde ja kogu Jeruusalemmas oleva Juuda juurde ütlema :
14032010	' Nõnda ütleb Sanherib , Assuri kuningas : Mille peale te loodate , et istute sissepiiratud Jeruusalemmas ?
14032011	Kas mitte Hiskija teid ei ässita , saates teid surema nälga ja janusse , kui ta ütleb : Issand , meie Jumal , päästab meid Assuri kuninga pihust ?
14032012	Eks ole Hiskija ise kõrvaldanud tema ohvrikünkad ja altarid ning andnud käsu Juudale ja Jeruusalemmale , öeldes : Te peate kummardama üheainsa altari ees ja suitsutama selle peal ?
14032013	Kas te ei tea , mida mina ja mu isad oleme teinud kõigi teiste maade rahvastega ? Kas nende maade rahvaste jumalad on suutnud päästa oma maad minu käest ?
14032014	Kes kõigist nende rahvaste jumalaist , kelle mu isad hävitasid , on suutnud päästa oma rahva minu käest ? Kuidas siis teie jumal suudab teid päästa minu käest ?
14032015	Ärge siis nüüd laske endid petta Hiskija poolt ega sel viisil ässitada ja ärge uskuge teda , sest mitte ühegi rahva või kuningriigi jumal pole suutnud päästa oma rahvast minu ja mu isade käest , veel vähem siis teie jumal : ei ta päästa teid minu käest ! '
14032016	Ja tema sulased rääkisid veel rohkemgi Issanda Jumala ja tema sulase Hiskija vastu .
14032017	Ta kirjutas ka kirju Issanda , Iisraeli Jumala teotamiseks ja rääkis tema vastu , öeldes : ' Nõnda nagu muude maade rahvaste jumalad ei päästnud oma rahvast minu käest , nõnda ei päästa ka Hiskija jumal oma rahvast minu käest ! '
14032018	Ja nad hüüdsid valju häälega juudi keeles müüri peal olevale Jeruusalemma rahvale , et neid hirmutada ja kartma panna , et nad siis saaksid linna vallutada .
14032019	Ja nad rääkisid Jeruusalemma Jumalast nõnda nagu muude maade rahvaste jumalaist , kes olid inimeste kätetöö .
14032020	Aga kuningas Hiskija ja prohvet Jesaja , Aamotsi poeg , palvetasid selle pärast ja kisendasid taeva poole .
14032021	Siis Issand läkitas ingli , kes hävitas kõik sõjakangelased , pealikud ja vürstid Assuri kuninga leeris , ja too pidi minema tagasi oma maale , silmad häbi täis . Ja kui ta läks oma jumala kotta , siis ta oma lihased järeltulijad lõid tema seal mõõgaga maha .
14032022	Nõnda päästis Issand Hiskija ja Jeruusalemma elanikud Assuri kuninga Sanheribi käest ja kõigi käest ja andis neile rahu ümberkaudu .
14032023	Ja paljud tõid Jeruusalemma ande Issandale ja kalleid asju Juuda kuningale Hiskijale ; ja ta tõusis pärast seda kõigi rahvaste silmis .
14032024	Neil päevil jäi Hiskija haigeks ja oli suremas ; siis palvetas ta Issanda poole , kes vastas temale ja andis temale tunnustähe .
14032025	Aga Hiskija ei tasunud heategu , mis temale tehti , vaid ta süda oli ülbe ; seepärast oleks viha pidanud tabama teda , Juudat ja Jeruusalemma .
14032026	Et aga Hiskija oma südame ülbuses ennast alandas , tema ja Jeruusalemma elanikud , siis ei tabanud Issanda viha neid Hiskija päevil .
14032027	Ja Hiskijal oli väga palju rikkust ning au ; ta hankis enesele hõbeda , kulla , kalliskivide , palsamite , kilpide ja igasugu kalliste asjade tagavarasid ,
14032028	ja varaaitu viljasaagi , veini ja õli tarvis , ja lautu igasugu loomadele ning tarasid karjadele .
14032029	Ta ehitas enesele linnu ja tal oli suur kari lambaid , kitsi ja veiseid , sest Jumal andis temale väga suure varanduse .
14032030	Ja tema , Hiskija , sulges ka Giihoni vete ülemjooksu ja juhtis veed alla lääne poole , Taaveti linna ; Hiskijal läks korda kõik , mis ta tegi .
14032031	Ja samuti siis , kui Paabeli vürstide vahemehed olid läkitatud tema juurde küsima tunnustähe asjas , mis maal oli aset leidnud , laskis Jumal teda vabalt toimida , kusjuures ta pani teda proovile , et teada saada kõike , mis tal südames oli .
14032032	Ja muud Hiskija lood ja tema vagad teod , vaata , need on kirja pandud prohvet Jesaja , Aamotsi poja ' Nägemustes ' , Juuda ja Iisraeli Kuningate raamatus .
14032033	Siis Hiskija läks magama oma vanemate juurde ja ta maeti Taaveti poegade haudade astangule ; kogu Juuda ja Jeruusalemma elanikud austasid teda , kui ta oli surnud . Ja tema poeg Manasse sai tema asemel kuningaks .
14033001	Manasse oli kuningaks saades kaksteist aastat vana ja ta valitses Jeruusalemmas viiskümmend viis aastat .
14033002	Tema tegi kurja Issanda silmis nende rahvaste jõleduste eeskujul , kelle Issand oli ära ajanud Iisraeli laste eest .
14033003	Tema ehitas jälle üles ohvrikünkad , mis ta isa Hiskija oli maha kiskunud , ja ta püstitas altareid baalidele , valmistas Aðera kujusid ja kummardas kõiki taevavägesid ning teenis neid .
14033004	Tema ehitas altareid Issanda kotta , kuigi Issand oli öelnud : ' Jeruusalemmas peab minu nimi olema igavesti ! '
14033005	Tema ehitas altareid kõigile taevavägedele Issanda koja kumbagi õue .
14033006	Tema laskis oma pojad tulest läbi käia Ben-Hinnomi orus , toimetas lausumist ja kuulutas märkidest , nõidus ning seadis vaimudemanajaid ja ennustajaid ; ta tegi palju kurja Issanda silmis ja vihastas teda .
14033007	Tema paigutas Jumala kotta nikerdatud ebajumalakuju , mille ta oli valmistanud , kuigi Jumal oli öelnud Taavetile ja ta pojale Saalomonile : ' Siia kotta ja Jeruusalemma , mille ma olen valinud kõigist Iisraeli suguharudest , panen ma oma nime igaveseks ajaks .
14033008	Ma ei vii enam Iisraeli jalga ära sellelt maalt , mille ma olen määranud teie vanemaile , kui nad ainult panevad tähele ja teevad kõike , mida ma Moosese läbi neid olen käskinud , mis puutub kogu Seadusesse , määrustesse ja seadlustesse . '
14033009	Aga Manasse ahvatles Juuda ja Jeruusalemma elanikke tegema rohkem kurja , kui tegid need paganad , kelle Issand oli hävitanud Iisraeli laste eest .
14033010	Ja Issand rääkis Manassele ja tema rahvale , aga nemad ei pannud tähele .
14033011	Siis tõi Issand nende kallale Assuri kuninga sõjaväepealikud ja need võtsid Manasse kinni peiduurkas , sidusid ta vaskahelatega ja viisid Paabelisse .
14033012	Aga kui tal kitsas käes oli , siis ta püüdis leevendada Issanda , oma Jumala palet ja alandas ennast väga oma vanemate Jumala ees .
14033013	Ja kui ta palvetas tema poole , siis andis Jumal temale järele , kuulis ta anumist ja tõi tema tagasi Jeruusalemma , ta oma kuningriiki . Siis mõistis Manasse , et Issand on Jumal .
14033014	Ja seejärel ehitas ta Taaveti linna välimise müüri orgu Giihonist lääne pool , Kalavärava suunas ja ümber templikünka , tehes selle väga kõrgeks ; ja ta paigutas väepealikud kõigisse Juuda kindlustatud linnadesse .
14033015	Ta kõrvaldas võõrad jumalad ja kuju Issanda kojast , samuti kõik altarid , mis ta oli ehitanud Issanda koja mäele ja Jeruusalemma , ja viskas need linnast välja .
14033016	Ja ta seadis korda Issanda altari ning ohverdas selle peal tänu - ja kiituseohvreid , ja andis Juudale käsu teenida Issandat , Iisraeli Jumalat .
14033017	Ometi ohverdas rahvas veelgi ohvriküngastel , kuigi Issandale , oma Jumalale .
14033018	Ja muud Manasse lood ja tema palve oma Jumala poole ning nende nägijate sõnad , kes temale rääkisid Issanda , Iisraeli Jumala nimel , vaata , need on Iisraeli Kuningate raamatus .
14033019	Ja tema palve ning kuidas seda kuulda võeti , ja kõik tema patud ja üleastumised , ja paigad , kuhu ta ehitas ohvrikünkad , püstitas viljakustulbad ja nikerdatud kujud , enne kui ta ennast alandas , vaata , need on kirja pandud Hoosai lugudes .
14033020	Siis Manasse läks magama oma vanemate juurde ja ta maeti oma kotta . Ja tema poeg Aamon sai tema asemel kuningaks .
14033021	Aamon oli kuningaks saades kakskümmend kaks aastat vana ja ta valitses Jeruusalemmas kaks aastat .
14033022	Tema tegi kurja Issanda silmis , nõnda nagu tema isa Manasse oli teinud . Aamon ohverdas kõigile nikerdatud kujudele , mis ta isa Manasse oli teinud , ja teenis neid .
14033023	Aga ta ei alandanud ennast Issanda ees , nõnda nagu tema isa Manasse oli ennast alandanud , vaid tema , Aamon , suurendas süüd .
14033024	Siis pidasid ta sulased vandenõu tema vastu ja nad surmasid ta tema oma kojas .
14033025	Aga maa rahvas lõi maha kõik need , kes olid pidanud vandenõu kuningas Aamoni vastu , ja maa rahvas tõstis tema poja Joosija tema asemele kuningaks .
14034001	Joosija oli kuningaks saades kaheksa aastat vana ja ta valitses Jeruusalemmas kolmkümmend üks aastat .
14034002	Tema tegi , mis õige oli Issanda silmis , ja käis oma isa Taaveti teedel ega kaldunud paremale või vasakule .
14034003	Oma valitsemise kaheksandal aastal , kuigi ta oli alles noor , hakkas ta otsima oma isa Taaveti Jumalat ; ja kaheteistkümnendal aastal hakkas ta puhastama Juudat ja Jeruusalemma ohvriküngastest , viljakustulpadest ning nikerdatud ja valatud kujudest .
14034004	Tema juuresolekul kisti maha baalide altarid ; ta lõi katki suitsutusaltarid , mis olid ülal nende peal , purustas viljakustulbad ning nikerdatud ja valatud kujud , pihustas ja puistas need nende haudade peale , kes neile olid ohverdanud .
14034005	Ja ta põletas preestrite luud nende altarite peal ; nõnda ta puhastas Juuda ja Jeruusalemma .
14034006	Ka Manasse , Efraimi ja Siimeoni linnades kuni Naftalini , kõikjal nende varemeil ,
14034007	kiskus ta maha altarid , lõi pihuks ja põrmuks viljakustulbad ja nikerdatud kujud ning raius katki suitsutusaltarid kogu Iisraelimaal . Siis ta läks tagasi Jeruusalemma .
14034008	Ja oma valitsemise kaheksateistkümnendal aastal , kui ta maa ja koja oli puhastanud , läkitas ta Saafani , Asalja poja , ja linnapealiku Maaseja ja usaldusmehe Joahi , Jooahase poja , kohendama Issanda , oma Jumala koda .
14034009	Ja need tulid ülempreester Hilkija juurde ja andsid üle raha , mis oli toodud Jumala kotta , mida leviidid , lävehoidjad , olid kogunud Manassest , Efraimist ja kogu ülejäänud Iisraelist ja kogu Juudast ja Benjaminist ja Jeruusalemma elanikelt .
14034010	Ja nad andsid selle tööjuhatajate kätte , kelle hooleks oli Issanda koda , et need annaksid seda töötegijaile , kes töötasid Issanda kojas koja parandamiseks ja kohendamiseks .
14034011	Ja need andsid seda meistritele ja ehitustöölistele , et nad ostaksid tahutud kive ja puitu aampalkideks ning nende kodade katmiseks , mis Juuda kuningad olid lasknud laguneda .
14034012	Ja need mehed tegid ustavalt tööd . Neil olid ülevaatajaiks leviidid Jahat ja Obadja Merari poegadest , Sakarja ja Mesullam Kehati poegadest , et neid juhatada ; ja leviidid , kõik , kes oskasid mänguriistu käsitseda ,
14034013	olid ülevaatajaiks kandjaile ja juhatasid kõiki töötegijaid mitmesugustel töödel . Ja leviitidest olid kirjutajad , ametnikud ja väravahoidjad .
14034014	Ja kui nad võtsid välja raha , mis Issanda kotta oli toodud , siis leidis preester Hilkija Issanda Seaduse raamatu , mis Moosese läbi oli antud .
14034015	Ja Hilkija võttis sõna ning ütles kirjutaja Saafanile : ' Ma leidsin Issanda kojast Seaduse raamatu . ' Ja Hilkija andis raamatu Saafanile .
14034016	Ja Saafan viis raamatu kuningale ja tõi kuningale ka veel sõna , öeldes : ' Su sulased on teinud kõik , mis nende kätte oli antud .
14034017	Raha , mis leidus Issanda kojas , on toodud ja antud ülevaatajaile ning töötegijaile . '
14034018	Ja kirjutaja Saafan teatas kuningale ning ütles : ' Preester Hilkija andis mulle raamatu . ' Ja Saafan luges sellest kuningale ette .
14034019	Aga kui kuningas kuulis Seaduse sõnu , siis ta käristas oma riided lõhki .
14034020	Ja kuningas andis käsu Hilkijale ja Ahikamile , Saafani pojale , ja Abdonile , Miika pojale , ja kirjutaja Saafanile ja kuninga sulasele Asajale , öeldes :
14034021	' Minge küsitlege Issandat minu ning Iisraelist ja Juudast ülejäänute nimel leitud raamatu sõnade pärast , sest suur on Issanda viha , mis meie peale on valatud , sellepärast et meie vanemad ei ole tähele pannud Issanda sõna ega ole teinud kõike nõnda , nagu selles raamatus on kirjutatud ! '
14034022	Siis läksid Hilkija ja need , keda kuningas käskis , naisprohvet Hulda juurde , kes oli riietehoidja Sallumi , Tokhati poja , Hasra pojapoja naine ja elas Jeruusalemmas teises linnaosas , ja rääkisid temale , nagu see asi oli .
14034023	Ja tema ütles neile : ' Nõnda ütleb Issand , Iisraeli Jumal : Öelge sellele mehele , kes teid minu juurde läkitas :
14034024	Nõnda ütleb Issand : Vaata , ma saadan sellele paigale ja selle elanikele õnnetuse , kõik need sajatused , mis on kirja pandud selles raamatus , mida Juuda kuningale ette loeti ,
14034025	sellepärast et nad jätsid minu maha ja suitsutasid teistele jumalatele , et mind vihastada oma igasugu kätetöödega , sellepärast valatakse ka minu tuline viha selle paiga peale ja see ei kustu mitte .
14034026	Aga Juuda kuningale , kes teid läkitas Issandat küsitlema , öelge nõnda : Nõnda ütleb Issand , Iisraeli Jumal , sõnadest , mis sa oled kuulnud :
14034027	Et su süda pehmenes ja sa alandasid ennast Jumala ees , kui sa kuulsid tema sõnu selle paiga ja selle elanike kohta , et sa alandasid ennast minu ees , käristasid oma riided lõhki ja nutsid minu ees , siis olen ka mina sind kuulnud , ütleb Issand .
14034028	Vaata , ma koristan sind su vanemate juurde ja sind koristatakse rahus oma hauda ja sinu silmad ei saa näha kogu seda õnnetust , mille ma saadan sellele paigale ja selle elanikele . ' Ja nad tõid kuningale sõna tagasi .
14034029	Siis kuningas läkitas käsu ja kogus kokku kõik Juuda ja Jeruusalemma vanemad .
14034030	Ja kuningas läks Issanda kotta , ka kõik Juuda mehed ja Jeruusalemma elanikud , preestrid ja leviidid ja kogu rahvas , niihästi suured kui väikesed , ja ta luges nende kuuldes Issanda kojast leitud Seaduse raamatu kõik sõnad .
14034031	Ja kuningas astus oma kohale ja tegi Issanda ees lepingu , et nad käivad Issanda järel ja peavad tema käske , manitsusi ja määrusi kõigest südamest ja kõigest hingest , et täita selle Seaduse sõnu , mis sellesse raamatusse oli kirjutatud .
14034032	Ja ta seadis selle lepingu alla kõik , kes leiti Jeruusalemmast ja Benjaminist . Ja Jeruusalemma elanikud täitsid Jumala , oma vanemate Jumala lepingut .
14034033	Ja Joosija kõrvaldas kõik jäledused kõigist Iisraeli laste maakondadest ja pani kõik , kes elasid Iisraelis , teenima Issandat , nende Jumalat . Niikaua kui ta elas , ei taganenud nad Issandast , oma vanemate Jumalast .
14035001	Ja Joosija pidas Jeruusalemmas paasapüha Issanda auks ; esimese kuu neljateistkümnendal päeval tapeti paasatall .
14035002	Tema seadis preestrid nende ametisse ja kinnitas nad Issanda koja teenistusse .
14035003	Ja ta ütles leviitidele , kes õpetasid kogu Iisraeli ja olid pühitsetud Issandale : ' Pange püha laegas kotta , mille Saalomon , Taaveti poeg , Iisraeli kuningas , on ehitanud ; teil pole enam vaja seda õlgadel kanda . Teenige nüüd Issandat , oma Jumalat , ja tema rahvast Iisraeli !
14035004	Ja korraldage endid oma perekondade kaupa rühmadena Taaveti , Iisraeli kuninga eeskirja ja tema poja Saalomoni määruse järgi
14035005	ja astuge pühamusse - leviitide perekonnarühmad olgu vastavalt teie vendade , rahva poegade perekondade jaotusele -
14035006	ja tapke paasatall , pühitsege endid ja valmistage see oma vendadele , tehes , nagu Issand Moosese läbi on käskinud ! '
14035007	Ja Joosija annetas rahva poegadele lambaid ja kitsi , lamba - ja kitsetallesid - kõik paasaohvreiks kõigile kohalviibijaile - arvult kolmkümmend tuhat , ja kolm tuhat veist ; need olid kuninga omandist .
14035008	Ka tema vürstid annetasid vabatahtlikult rahvale , preestritele ja leviitidele ; Hilkija , Sakarja ja Jehiel , Jumala koja eestseisjad , andsid preestritele paasaohvreiks kaks tuhat kuussada talle ja kolmsada veist .
14035009	Ja Konanja , ja Semaja ja Netaneel , tema vennad , ja Hasabja , Jeiel ja Joosabad , leviitide ülemad , annetasid leviitidele paasaohvreiks viis tuhat talle ja viissada veist .
14035010	Nõnda valmistuti teenistuseks . Siis asusid preestrid oma kohtadele , nõndasamuti leviidid rühmade kaupa , nagu kuningas oli käskinud ,
14035011	ja nad tapsid paasatalle ; preestrid piserdasid verd nende käest ja leviidid nülgisid .
14035012	Aga nad panid kõrvale põletusohvrid , mis nad pidid andma rahva poegade perekondadele rühmade kaupa ohverdamiseks Issandale , nõnda nagu Moosese raamatus on kirjutatud ; ja nõndasamuti oli lugu veistega .
14035013	Ja nad küpsetasid paasatalle korra kohaselt tulel , pühitsetud annid aga keetsid nad pottides , padades ja pannidel , ja viisid need rutates kõigile rahva poegadele .
14035014	Seejärel nad valmistasid iseendile ja preestritele , sest preestrid , Aaroni pojad , olid ööni ohverdamas põletusohvreid ja rasvu ; seepärast valmistasid leviidid iseendile ja preestritele , Aaroni poegadele .
14035015	Ja lauljad , Aasafi pojad , olid oma kohal Taaveti , Aasafi , Heemani ja kuninga nägija Jedutuuni käsu kohaselt ; ja väravahoidjad olid igas väravas ; neil ei olnud vaja oma teenistusest lahkuda , sest nende vennad leviidid valmistasid neile .
14035016	Nõnda korraldus kogu Issanda teenistus sel päeval - paasapüha pidamine ja põletusohvrite ohverdamine Issanda altaril - kuningas Joosija käsu kohaselt .
14035017	Ja kohal viibivad Iisraeli lapsed pidasid seekord paasapüha ja hapnemata leibade püha seitse päeva .
14035018	Niisugust paasapüha ei olnud Iisraelis peetud prohvet Saamueli päevist peale ; sest ükski Iisraeli kuningaist ei olnud pidanud niisugust paasapüha , nagu pidasid Joosija , preestrid ja leviidid , kogu kohal viibiv Juuda ja Iisrael ja Jeruusalemma elanikud .
14035019	Joosija kaheksateistkümnendal valitsemisaastal peeti see paasapüha .
14035020	Pärast kõike seda , kui Joosija oli koja korda seadnud , tuli Egiptuse kuningas Neko sõdima Karkemise vastu Frati jõe ääres ; ja Joosija läks temale vastu .
14035021	Aga see läkitas tema juurde saadikud ütlema : ' Mis on mul sinuga tegemist , Juuda kuningas ? Ei ole ma täna tulnud sinu vastu , vaid selle soo vastu , kes minuga sõdib . Jumal on mind käskinud rutata . Jäta rahule Jumal , kes on minuga , et ta sind ei hävitaks ! '
14035022	Aga Joosija ei hoidunud temast eemale , vaid muutis end tundmatuks , et temaga võidelda ; ta ei kuulanud Neko sõnu , mis olid Jumala suust , vaid läks sõdima Megiddo orgu .
14035023	Aga kütid ambusid kuningas Joosijat ; ja kuningas ütles oma sulastele : ' Viige mind ära , sest ma olen raskesti haavatud ! '
14035024	Siis ta sulased tõstsid ta sõjavankrist teise vankrisse , mis tal oli , ja viisid ta Jeruusalemma . Ta suri ja ta maeti oma vanemate hauda . Ja kogu Juuda ja Jeruusalemm leinasid Joosijat .
14035025	Ja Jeremija tegi Joosija pärast nutulaulu ; kõik lauljad ja lauljannad on oma nutulauludes rääkinud Joosijast kuni tänapäevani . See kujunes Iisraelis tavaks ; ja vaata , need on Nutulauludes kirja pandud .
14035026	Ja muud Joosija lood ja tema vagad teod , mis vastasid Issanda Seaduse eeskirjale ,
14035027	tema varasemad ja hilisemad lood , vaata , need on kirja pandud Iisraeli ja Juuda Kuningate raamatus .
14036001	Ja maa rahvas võttis Jooahase , Joosija poja , ja tõstis tema kuningaks Jeruusalemmas tema isa asemele .
14036002	Jooahas oli kuningaks saades kakskümmend kolm aastat vana ja ta valitses Jeruusalemmas kolm kuud .
14036003	Aga Egiptuse kuningas kõrvaldas ta Jeruusalemmas võimult ja pani maale rahatrahvi peale : sada talenti hõbedat ja talent kulda .
14036004	Ja Egiptuse kuningas tõstis tema venna Eljakimi Juuda ja Jeruusalemma kuningaks ning muutis tema nime Joojakimiks ; aga Jooahase , tema venna , võttis Neko ja viis Egiptusesse .
14036005	Joojakim oli kuningaks saades kakskümmend viis aastat vana ja ta valitses Jeruusalemmas üksteist aastat ; tema tegi kurja Issanda , oma Jumala silmis .
14036006	Nebukadnetsar , Paabeli kuningas , tuli tema vastu ja sidus ta vaskahelatega , et teda Paabelisse viia .
14036007	Ka osa Issanda koja riistu viis Nebukadnetsar Paabelisse ja pani need Paabelis oma templisse .
14036008	Ja muud Joojakimi lood ja tema põlastusväärsed teod , mis ta tegi ja mis veel tema vastu leiti , vaata , need on kirja pandud Iisraeli ja Juuda Kuningate raamatus . Ja tema poeg Joojakin sai tema asemel kuningaks .
14036009	Joojakin oli kuningaks saades kaheksateist aastat vana ja ta valitses Jeruusalemmas kolm kuud ja kümme päeva ; tema tegi kurja Issanda silmis .
14036010	Ja aastavahetusel läkitas kuningas Nebukadnetsar talle järele ja laskis ta koos Issanda koja kalliste riistadega tuua Paabelisse , ja tõstis tema venna Sidkija Juuda ja Jeruusalemma kuningaks .
14036011	Sidkija oli kuningaks saades kakskümmend üks aastat vana ja ta valitses Jeruusalemmas üksteist aastat .
14036012	Tema tegi kurja Issanda , oma Jumala silmis ; ta ei alandanud ennast prohvet Jeremija ees , kes rääkis Issanda käsul .
14036013	Ta hakkas vastu ka kuningas Nebukadnetsarile , kes teda oli vannutanud Jumala juures ; ja tema tegi oma kaela kangeks ja südame kõvaks ega pöördunud Issanda , Iisraeli Jumala poole .
14036014	Nõndasamuti ka kõik Juuda vürstid , preestrid ja rahvas lisasid üha üleastumisi paganate igasugu jäleduste eeskujul ja rüvetasid Issanda koja , mille ta Jeruusalemmas oli pühitsenud .
14036015	Ja Issand , nende vanemate Jumal , läkitas neile korduvalt sõna oma käskjalgade kaudu , sest ta tahtis säästa oma rahvast ja oma eluaset .
14036016	Aga nad pilkasid Jumala käskjalgu , põlgasid tema sõnu ja tegid nalja tema prohvetitega , kuni Issanda viha tõusis oma rahva vastu , nõnda et enam ei olnud abi .
14036017	Siis ta tõi nende kallale kaldealaste kuninga ja see tappis mõõgaga nende noored mehed nende pühas paigas ega andnud armu poisile ega tüdrukule , vanale ega raugale - Issand andis kõik tema kätte .
14036018	Ja kõik Jumala koja riistad , suured ja väikesed , ja Issanda koja varandused ja kuninga ning tema vürstide varandused - need kõik viis ta Paabelisse .
14036019	Ja nad põletasid Jumala koja , kiskusid maha Jeruusalemma müüri , põletasid tulega kõik selle paleed ja hävitasid kõik selle kallid asjad .
14036020	Ja kes olid mõõgast üle jäänud , need viis ta Paabelisse vangi ja need said orjadeks temale ja ta poegadele kuni Pärsia kuningriigi valitsuse alguseni -
14036021	et läheks täide Issanda sõna Jeremija suust - , kuni maa oli hüvitanud oma pidamata jäetud hingamispäevad : kõik laastatud oleku päevad olid hingamiseks , kuni seitsekümmend aastat sai täis .
14036022	Aga Pärsia kuninga Koorese esimesel aastal - et läheks täide Issanda sõna Jeremija suust - äratas Issand Pärsia kuninga Koorese vaimu , nõnda et ta laskis kogu oma kuningriigis kuulutada ja ka kirjalikult öelda :
14036023	' Nõnda ütleb Koores , Pärsia kuningas : Issand , taevaste Jumal , on andnud mulle kõik kuningriigid maa peal ja tema on mind käskinud ehitada temale koja Juudas olevas Jeruusalemmas . Kes iganes teie hulgas on tema rahvast , sellega olgu Issand , tema Jumal , ja see võib minna ! '
15001001	Pärsia kuninga Koorese esimesel aastal - et läheks täide Issanda sõna Jeremija suust - äratas Issand Pärsia kuninga Koorese vaimu , nõnda et ta laskis kogu oma kuningriigis kuulutada ja ka kirjalikult öelda :
15001002	' Nõnda ütleb Koores , Pärsia kuningas : Issand , taevaste Jumal , on andnud mulle kõik kuningriigid maa peal ja ta on mind käskinud ehitada temale koja Juudamaal olevas Jeruusalemmas .
15001003	Kes teie hulgas on tema rahvast , sellega olgu tema Jumal ja see mingu Jeruusalemma , mis on Juudamaal , ja ehitagu üles Issanda , Iisraeli Jumala koda ; tema on see Jumal , kes asub Jeruusalemmas .
15001004	Ja igaühte , kes iganes on jäänud mõnesse paika , kus ta võõrana elab , aidaku selle paiga elanikud hõbeda ja kullaga , asjade ja kariloomadega ning vabatahtlike andidega Jumala koja heaks Jeruusalemmas ! '
15001005	Siis tõusid Juuda ja Benjamini perekondade peamehed ning preestrid ja leviidid , kõik , kelle vaimu Jumal äratas , et minna üles ehitama Issanda koda Jeruusalemmas .
15001006	Ja kõik nende naabrid toetasid neid hõberiistade , kulla , vara , kariloomade ja kalliste asjadega lisaks kõigile vabatahtlikele andidele .
15001007	Ja kuningas Koores laskis välja tuua Issanda koja riistad , mis Nebukadnetsar oli Jeruusalemmast ära toonud ja oli pannud oma jumalakotta .
15001008	Koores , Pärsia kuningas , laskis need tuua varahoidja Mitredati kätte , ja tema luges neid Sesbassarile , Juuda vürstile .
15001009	Ja nende arv oli järgmine : kolmkümmend kuldkaussi , tuhat hõbekaussi , kakskümmend üheksa nuga ;
15001010	kolmkümmend kuldpeekrit , nelisada kümme teisejärgulist hõbepeekrit , tuhat muud riista .
15001011	Kuld - ja hõberiistu oli kokku viis tuhat nelisada ; kõik need võttis Sesbassar kaasa , kui vangid viidi Paabelist Jeruusalemma .
15002001	Ja need on maa pojad , kes neist asumisele viidud vangidest teele läksid , keda Nebukadnetsar , Paabeli kuningas , oli viinud Paabelisse asumisele ja kes pöördusid tagasi Jeruusalemma ja Juudamaale , igaüks oma linna ,
15002002	need , kes tulid koos Serubbaabeliga , Jeesuaga , Nehemjaga , Serajaga , Reelajaga , Mordokaiga , Bilsaniga , Mispariga , Bigvaiga , Rehumiga ja Baanaga . Iisraeli rahva meeste arv oli :
15002003	Parosi poegi kaks tuhat ükssada seitsekümmend kaks ;
15002004	Sefatja poegi kolmsada seitsekümmend kaks ;
15002005	Aarahi poegi seitsesada seitsekümmend viis ;
15002006	Pahat-Moabi poegi , Jeesua ja Joabi poegadest , kaks tuhat kaheksasada kaksteist ;
15002007	Eelami poegi tuhat kakssada viiskümmend neli ;
15002008	Sattu poegi üheksasada nelikümmend viis ;
15002009	Sakkai poegi seitsesada kuuskümmend ;
15002010	Baani poegi kuussada nelikümmend kaks ;
15002011	Beebai poegi kuussada kakskümmend kolm ;
15002012	Asgadi poegi tuhat kakssada kakskümmend kaks ;
15002013	Adonikami poegi kuussada kuuskümmend kuus ;
15002014	Bigvai poegi kaks tuhat viiskümmend kuus ;
15002015	Aadini poegi nelisada viiskümmend neli ;
15002016	Aateri poegi , Hiskija harust , üheksakümmend kaheksa ;
15002017	Beesai poegi kolmsada kakskümmend kolm ;
15002018	Joora poegi sada kaksteist ;
15002019	Haasumi poegi kakssada kakskümmend kolm ;
15002020	Gibbari mehi üheksakümmend viis ;
15002021	Petlemma mehi sada kakskümmend kolm ;
15002022	Netofa mehi viiskümmend kuus ;
15002023	Anatoti mehi sada kakskümmend kaheksa ;
15002024	Asmaveti mehi nelikümmend kaks ;
15002025	Kirjat-Aarimi , Kefiira ja Beeroti mehi seitsesada nelikümmend kolm ;
15002026	Raama ja Geba mehi kuussada kakskümmend üks ;
15002027	Mikmasi mehi sada kakskümmend kaks ;
15002028	Peeteli ja Ai mehi kakssada kakskümmend kolm ;
15002029	Nebo poegi viiskümmend kaks ;
15002030	Magbisi poegi sada viiskümmend kuus ;
15002031	teise Eelami poegi tuhat kakssada viiskümmend neli ;
15002032	Haarimi poegi kolmsada kakskümmend ;
15002033	Loodi , Haadidi ja Oono mehi seitsesada kakskümmend viis ;
15002034	Jeeriko mehi kolmsada nelikümmend viis ;
15002035	Senaa poegi kolm tuhat kuussada kolmkümmend .
15002036	Preestreid oli : Jedaja poegi , Jeesua soost , üheksasada seitsekümmend kolm ;
15002037	Immeri poegi tuhat viiskümmend kaks ;
15002038	Pashuri poegi tuhat kakssada nelikümmend seitse ;
15002039	Haarimi poegi tuhat seitseteist .
15002040	Leviite oli : Jeesua ja Kadmieli poegi Hoodavja poegadest seitsekümmend neli .
15002041	Lauljaid oli : Aasafi poegi sada kakskümmend kaheksa .
15002042	Väravahoidjate poegi oli : Sallumi poegi , Aateri poegi , Talmoni poegi , Akkubi poegi , Hatita poegi , Soobai poegi - kokku sada kolmkümmend üheksa .
15002043	Templisulased olid : Siiha pojad , Hasuufa pojad , Tabbaoti pojad ;
15002044	Keerosi pojad , Siiaha pojad , Paadoni pojad ;
15002045	Lebana pojad , Hagaba pojad , Akkubi pojad ;
15002046	Haagabi pojad , Samlai pojad , Haanani pojad ;
15002047	Giddeli pojad , Gahari pojad , Reaja pojad ;
15002048	Resini pojad , Nekooda pojad , Gassami pojad ;
15002049	Ussa pojad , Paaseahi pojad , Beesai pojad ;
15002050	Asna pojad , meunlaste pojad , nefuslaste pojad ;
15002051	Bakbuki pojad , Hakufa pojad , Harhuuri pojad ;
15002052	Basluti pojad , Mehiida pojad , Harsa pojad ;
15002053	Barkosi pojad , Siisera pojad , Taamahi pojad ;
15002054	Nesiahi pojad , Hatiifa pojad .
15002055	Saalomoni orjade pojad olid : Sootai pojad , Soofereti pojad , Peruuda pojad ;
15002056	Jaala pojad , Darkoni pojad , Giddeli pojad ;
15002057	Sefatja pojad , Hattili pojad , Pokeret-Hassebaimi pojad , Aami pojad .
15002058	Templisulaseid ja Saalomoni orjade poegi oli kokku kolmsada üheksakümmend kaks .
15002059	Ja need olid teeleminejad Tel-Melahist , Tel-Harsast , Kerubist , Addanist , Immerist , kes ei suutnud selgeks teha , kas nende vanemate kodu ja sugu pärines Iisraelist :
15002060	Delaja pojad , Toobija pojad , Nekooda pojad - kuussada viiskümmend kaks .
15002061	Ja preestrite poegadest olid : Habaja pojad , Hakkosi pojad , Barsillai pojad ; Barsillai oli võtnud naise gileadlase Barsillai tütreist ja teda nimetati selle nime järgi .
15002062	Need otsisid oma suguvõsakirja , aga ei leidnud , ja nad vabastati kui kõlbmatud preestriametist .
15002063	Ja maavalitseja keelas neid söömast kõige pühamat , enne kui uurimi ja tummimi jaoks on taas preester .
15002064	Terve kogudus kokku oli nelikümmend kaks tuhat kolmsada kuuskümmend hinge ;
15002065	peale selle nende sulased ja teenijad , keda oli seitse tuhat kolmsada kolmkümmend seitse ; ja neil oli kakssada mees - ja naislauljat ;
15002066	neil oli seitsesada kolmkümmend kuus hobust , kakssada nelikümmend viis muula ;
15002067	neil oli nelisada kolmkümmend viis kaamelit , kuus tuhat seitsesada kakskümmend eeslit .
15002068	Ja jõudnud Jeruusalemma Issanda koja juurde , andsid perekondade peameestest mõned vabatahtlikke ande Jumala koja tarvis , et seda püstitada selle endisesse kohta .
15002069	Nad andsid oma jõudu mööda selle alusvaraks kuuskümmend üks tuhat kulddrahmi , viis tuhat hõbemiini ja sada preestrikuube .
15002070	Siis asusid preestrid ja leviidid ning osa rahvast , lauljad , väravahoidjad ja templisulased oma linnadesse , ja kõik muu Iisrael oma linnadesse .
15003001	Kui seitsmes kuu kätte jõudis ja Iisraeli lapsed olid juba oma linnades , kogunes rahvas nagu üks mees Jeruusalemma .
15003002	Ja Jeesua , Joosadaki poeg , ja tema vennad preestrid ja Serubbaabel , Sealtieli poeg , ja tema vennad võtsid kätte ja ehitasid üles Iisraeli Jumala altari , et selle peal ohverdada põletusohvreid , nõnda nagu jumalamehe Moosese Seaduses on kirjutatud .
15003003	Nad ehitasid altari selle endisesse kohta , kuigi maa elanikud olid nende vastu vaenulikud ; ja nad ohverdasid selle peal Issandale põletusohvreid , hommikusi ja õhtusi põletusohvreid .
15003004	Ja nad pidasid lehtmajadepüha , nagu oli ette kirjutatud , ja ohverdasid igapäevaseid põletusohvreid vastaval arvul , nagu igaks päevaks oli määratud ;
15003005	ja seejärel korralisi põletusohvreid , noorkuu - ja kõigi Issanda pühitsetud pühade ohvreid , ja kõigi nende ohvreid , kes tõid Issandale vabatahtliku ohvri .
15003006	Seitsmenda kuu esimesest päevast alates hakkasid nad Issandale põletusohvreid ohverdama , kuigi Issanda templile ei olnud veel alust pandud .
15003007	Ja nad andsid raha kiviraiujaile ja puuseppadele , ning toitu , jooki ja õli siidonlastele ja tüüroslastele , et nad tooksid seedripuid Liibanonist mere äärde Jaafosse Pärsia kuninga Koorese loal , mis neile oli antud .
15003008	Ja teisel aastal pärast nende jõudmist Jumala koja juurde Jeruusalemma , teises kuus , tegid alguse Serubbaabel , Sealtieli poeg , ja Jeesua , Joosadaki poeg , ja nende muud vennad , preestrid ja leviidid ja kõik , kes vangist olid tulnud Jeruusalemma , ja seadsid kahekümneaastasi ja vanemaid leviite Issanda koja tööd juhatama .
15003009	Ja Jeesua , tema pojad ja vennad , Kadmiel ja tema pojad , Juuda järeltulijad , asusid nagu üks mees juhatama neid , kes tegid Jumala koja tööd ; nõndasamuti Heenadadi pojad , nende pojad ja nende vennad leviidid .
15003010	Ja kui ehitajad Issanda templile alust panid , siis astusid ette ametirüüs preestrid pasunatega , ja leviidid , Aasafi pojad , simblitega , et Iisraeli kuninga Taaveti korra järgi Issandat kiita .
15003011	Ja nad laulsid Issandat kiites ning tänades : ' Sest tema on hea , sest tema heldus kestab igavesti Iisraeli vastu ! ' Ja kogu rahvas tõstis suurt rõõmukisa Issandat kiites , et Issanda kojale oli alus pandud .
15003012	Aga paljud preestritest ja leviitidest ning perekondade peameestest , vanad , kes olid endist koda näinud , nutsid suure häälega , kui sellele kojale nende silma all alus pandi ; ent paljud tõstsid rõõmuga hõisates häält .
15003013	Ja ükski ei suutnud vahet teha rõõmuhõiskehääle ja nutuhääle vahel , sest rahvas tõstis suurt rõõmukisa ja hääl kostis kaugele .
15004001	Aga kui Juuda ja Benjamini vaenlased kuulsid , et need , kes olid vangis olnud , ehitasid templit Issandale , Iisraeli Jumalale ,
15004002	siis astusid nad Serubbaabeli ja perekondade peameeste juurde ja ütlesid neile : ' Me tahame koos teiega ehitada , sest me austame teie Jumalat nagu teiegi , ja me oleme temale ohverdanud alates Assuri kuninga Eesar-Haddoni päevist , kes meid siia tõi ! '
15004003	Aga Serubbaabel ja Jeesua ning teised Iisraeli perekondade peamehed ütlesid neile : ' Meil pole teiega midagi tegemist koja ehitamisel meie Jumalale , vaid meie üksi ehitame Issandale , Iisraeli Jumalale , nagu kuningas Koores , Pärsia kuningas , meid käskis . '
15004004	Kuid maa rahvas tegi Juuda rahva käed lõdvaks ja hirmutas neid ehitamast .
15004005	Ja nad andsid altkäemaksu nõunikele , kes tegid nende kavatsuse tühjaks kogu Pärsia kuninga Koorese eluajal kuni Pärsia kuninga Daarjavese valitsuseni .
15004006	Ja Ahasverose valitsemisajal , tema valitsemisaja alguses , kirjutasid nad süüdistuskirja Juuda ja Jeruusalemma elanike vastu .
15004007	Ja Artahsasta ajal kirjutasid Bislam , Mitredat ja Taabeel ning teised nende kaaslased Artahsastale , Pärsia kuningale ; kiri oli koostatud ja kirjutatud aramea keeles ja kirjaviisis .
15004008	Rehum , käsunduspealik , ja Simsai , kirjutaja , kirjutasid kuningas Artahsastale ühe niisuguse kirja Jeruusalemma vastu -
15004009	seekord kirjutasid käsunduspealik Rehum ja kirjutaja Simsai ja nende teised kaaslased , kohtunikud ja ametnikud , Pärsia teenistujad , elanikud Urukist , Paabelist , Suusanist , see tähendab eelamlased ,
15004010	ja muud rahvad , keda suur ja kuulus Aasnappar oli viinud asumisele ja pannud elama Samaaria linnadesse ning mujale teisele poole Frati jõge - ja nüüd :
15004011	see on selle kirja ärakiri , mille nad temale läkitasid : ' Kuningas Artahsastale , sinu sulased , mehed teisel pool Frati jõge . Ja nüüd
15004012	saagu kuningale teatavaks , et juudid , kes sinu juurest tulid , on saabunud meie juurde Jeruusalemma . Nad ehitavad üles seda mässulist ja paha linna ning parandavad müüre ; alused on juba rajatud .
15004013	Nüüd olgu kuningale teada , et kui see linn üles ehitatakse ja müürid valmis saavad , siis ei anna nad maksu , tolli ega muud koormist , ja kuninga varakamber saab kahju .
15004014	Kuna me nüüd sööme kuningakoja soola ja meil pole sünnis näha kuninga teotust , siis oleme läkitanud ja kuningale teada andnud ,
15004015	et võiks järele uurida sinu isade ajaraamatust ; ja ajaraamatust sa leiad ning saad teada , et see linn on olnud vastuhakkaja linn , mis kuningatele ja maadele on kahju teinud , ja et seal ammust ajast on mässu tõstetud ; seepärast on see linn ka hävitatud .
15004016	Me teeme kuningale teatavaks , et kui see linn üles ehitatakse ja selle müürid valmis saavad , siis ei jää sulle enam osa teisel pool Frati jõge . '
15004017	Kuningas läkitas vastuse käsunduspealik Rehumile ja kirjutaja Simsaile ja teistele nende kaaslastele , kes elasid Samaarias ja mujal teisel pool Frati jõge : ' Rahu ! Ja nüüd -
15004018	kirjutis , mis te meile läkitasite , on mulle selgesti ette loetud .
15004019	Ja mina andsin käsu , ja uuriti järele ning leiti , et see linn on vanast ajast tõusnud kuningate vastu ja et seal on mässu ning vastuhakku toime pandud .
15004020	Jeruusalemmal on olnud vägevad kuningad , kes on valitsenud kõikjal sealpool Frati jõge ja kellele on antud maksu , tolli ja muud koormist .
15004021	Nüüd andke käsk , et need mehed peatataks ja et seda linna ei ehitataks üles , enne kui mina olen käsu andnud !
15004022	Ja vaadake ette , et te selles asjas ei ole hooletud ! Sest miks peaks viga kuningate kahjuks suurenema ? '
15004023	Niipea kui kuningas Artahsasta kirja ärakiri oli Rehumile , kirjutaja Simsaile ja nende kaaslastele ette loetud , läksid nad rutuga Jeruusalemma juutide juurde ja peatasid neid väevõimuga .
15004024	Siis jäi Jumala koja töö Jeruusalemmas seisma ja seisis kuni Pärsia kuninga Daarjavese teise valitsemisaastani .
15005001	Aga prohvetid Haggai ja Sakarja , Iddo poeg , astusid prohvetlikult üles juutide ees Juudamaal ja Jeruusalemmas Iisraeli Jumala nimel , kes oli üle nende .
15005002	Siis Serubbaabel , Sealtieli poeg , ja Jeesua , Joosadaki poeg , võtsid kätte ja hakkasid Jumala koda Jeruusalemmas üles ehitama ; ja nendega olid koos Jumala prohvetid , kes neid toetasid .
15005003	Sel ajal tulid nende juurde Tatnai , maavalitseja siinpool Frati jõge , ja Setar-Boosnai ja nende kaaslased ning ütlesid neile nõnda : ' Kes on teid käskinud seda koda ehitada ja selle müüre valmis teha ? '
15005004	Siis me ütlesime neile nende meeste nimed , kes seda ehitust ehitasid .
15005005	Aga juutide vanemate peal oli nende Jumala silm , ja neid ei takistatud , seni kui ettekanne oli jõudnud Daarjaveseni ja kuni määrus selle kohta oli tulnud tagasi .
15005006	Ärakiri kirjast , mille Tatnai , maavalitseja siinpool Frati jõge , ja Setar-Boosnai ning tema kaaslased , ametnikud , kes olid siinpool Frati jõge , läkitasid kuningas Daarjavesele .
15005007	Nad läkitasid temale ettekande , ja selles oli kirjutatud nõnda : ' Kuningas Daarjavesele palju rahu !
15005008	Kuningale saagu teatavaks , et me läksime Juudamaale suure Jumala koja juurde . Seda ehitatakse tahutud kividest ja seina pannakse palke . Tööd tehakse usinasti ja see edeneb nende käes .
15005009	Siis me küsisime vanemailt ja ütlesime neile nõnda : Kes on teid käskinud seda koda ehitada ja selle müüre valmis teha ?
15005010	Ja küsisime neilt ka nende nimesid sinule teatavaks tegemiseks ; me tahtsime üles kirjutada meeste nimed , kes on nende peamehed .
15005011	Ja nad andsid meile niisuguse vastuse , öeldes : Meie oleme taeva ja maa Jumala sulased ja me ehitame üles selle koja , mis oli ehitatud paljude aastate eest , mille suur Iisraeli kuningas ehitas ja valmis sai .
15005012	Kuna aga meie vanemad taeva Jumalat vihastasid , siis andis tema nad kaldealase Nebukadnetsari , Paabeli kuninga kätte ja see hävitas selle koja ning viis rahva Paabelisse .
15005013	Aga Koorese , Paabeli kuninga esimesel aastal andis kuningas Koores käsu selle Jumala koja ülesehitamiseks .
15005014	Ja Jumala koja riistadki , kullast ja hõbedast , mis Nebukadnetsar oli Jeruusalemma templist ära võtnud ja Paabeli templisse viinud , laskis kuningas Koores Paabeli templist võtta ja anda Sesbassari-nimelisele mehele , kelle ta maavalitsejaks oli pannud ,
15005015	ja ütles temale : Võta need riistad , mine pane need Jeruusalemma templisse ! Ja Jumala koda ehitatagu üles endisesse paika !
15005016	Siis tuli seesama Sesbassar ja pani Jeruusalemmas Jumala kojale aluse ; ja sellest ajast kuni tänaseni on seda ehitatud , aga pole valmis saadud .
15005017	Ja kui nüüd kuningas heaks arvab , siis uuritagu seal Paabelis kuninga varakambris järele , kas on nõnda olnud , et kuningas Koores on käskinud selle Jumala koja Jeruusalemmas üles ehitada ; ja kuningas läkitagu meile selle asja kohta oma otsus ! '
15006001	Siis kuningas Daarjaves käskis järele uurida varakambreis , kuhu raamatud Paabelis olid pandud .
15006002	Ja Ahmeta linnas Meedia maakonnas leiti üks rullraamat , ja selles oli kirjutatud : ' Meelespidamiseks .
15006003	Kuningas Koorese esimesel aastal andis kuningas Koores käsu Jumala koja kohta Jeruusalemmas : koda tuleb üles ehitada kui paik , kus ohverdatakse ohvreid , ja selle alused peavad kindlad olema ; selle kõrgus olgu kuuskümmend küünart ja laius kuuskümmend küünart ;
15006004	kolm kihti tahutud kividest ja üks kiht uutest palkidest ; kulud tasutagu kuningakojast !
15006005	Ka Jumala koja riistad , kullast ja hõbedast , mis Nebukadnetsar Jeruusalemma templist ära võttis ja Paabelisse viis , tuleb tagasi anda , et need pandaks oma kohale Jeruusalemma templisse ja Jumala kotta . '
15006006	- ' Ja nüüd , Tatnai , maavalitseja teisel pool Frati jõge , Setar-Boosnai ja teie kaaslased , ametnikud teisel pool Frati jõge , hoiduge sealt eemale !
15006007	Ärge segage Jumala koja tööd ! Las juutide maavalitseja ja juutide vanemad ehitavad Jumala koja selle paika !
15006008	Ja mina annan käsu selle kohta , mis teil tuleb teha nende juutide vanemate heaks selle Jumala koja ehitamisel : kuninglikest tuludest , see on maksudest teisel pool Frati jõge , antagu neile meestele täpselt ja viivitamata , mis kuludeks vajalik !
15006009	Ja mis neil on tarvis - noori härgi , jäärasid ja tallesid põletusohvriks taeva Jumalale , nisu , soola , veini ja õli , nii palju kui preestrid Jeruusalemmas küsivad , antagu neile iga päev , ilma et midagi puuduks ,
15006010	et nad saaksid tuua suitsutusohvri taeva Jumalale ja palvetada kuninga ja tema poegade elu pärast .
15006011	Ja mina annan käsu , et kes iganes seda korraldust muudab , selle kojast kistakse palk välja ja ta puuakse selle külge ; ja tema koda tehakse selle pärast rusuhunnikuks .
15006012	Ja Jumal , kes on pannud oma nime sinna elama , paisaku maha kõik kuningad ja rahvad , kes sirutavad oma käe selle muutmiseks , et hävitada seda Jumala koda Jeruusalemmas ! Mina , Daarjaves , olen andnud selle käsu . Seda täidetagu täpselt ! '
15006013	Siis tegid Tatnai , maavalitseja teisel pool Frati jõge , Setar-Boosnai ja nende kaaslased täpselt nõnda , nagu kuningas Daarjaves käsu oli läkitanud .
15006014	Ja juutide vanemad ehitasid ning töö edenes neil prohvet Haggai ja Sakarja , Iddo poja kuulutuse toetusel ; ja nad ehitasid ning said selle valmis Iisraeli Jumala käsul , ja Koorese , Daarjavese ja Artahsasta , Pärsia kuningate käsul .
15006015	Nõnda sai see koda valmis adarikuu kolmandal päeval , kuningas Daarjavese kuuendal valitsemisaastal .
15006016	Ja Iisraeli lapsed , preestrid ja leviidid ning teised , kes olid vangis olnud , pühitsesid seda koda rõõmuga
15006017	ja ohverdasid selle Jumala koja pühitsemiseks sada härga , kakssada jäära , nelisada talle , ja patuohvriks kaksteist sikku kogu Iisraeli eest , vastavalt Iisraeli suguharude arvule .
15006018	Ja preestrid pandi rühmiti ja leviidid jagude kaupa Jumalat teenima Jeruusalemmas , nõnda nagu Moosese raamatus on kirjutatud .
15006019	Siis pidasid need , kes olid vangis olnud , esimese kuu neljateistkümnendal päeval paasapüha .
15006020	Sest preestrid ja leviidid olid endid puhastanud nagu üks mees , nad kõik olid puhtad ; ja nad tapsid paasatalle kõigile vangisolnuile ja oma vendadele preestritele ning iseendile .
15006021	Ja Iisraeli lapsed , kes olid vangist tagasi tulnud , sõid seda , nõndasamuti kõik , kes olid end lahti öelnud maa paganate rüvedusest , et koos nendega otsida Issandat , Iisraeli Jumalat .
15006022	Ja nad pidasid hapnemata leibade püha seitse päeva , olles rõõmsad , sest Issand oli neid rõõmustanud , pöörates Assuri kuninga südame nende poole , nõnda et tema nende käsi kinnitas Jumala , Iisraeli Jumala koja töös .
15007001	Pärast neid sündmusi , Pärsia kuninga Artahsasta valitsemisajal , tuli Esra , Seraja poeg , kes oli Asarja poeg , kes oli Hilkija poeg ,
15007002	kes oli Sallumi poeg , kes oli Saadoki poeg , kes oli Ahituubi poeg ,
15007003	kes oli Amarja poeg , kes oli Asarja poeg , kes oli Merajoti poeg ,
15007004	kes oli Serahja poeg , kes oli Ussi poeg , kes oli Bukki poeg ,
15007005	kes oli Abisua poeg , kes oli Piinehasi poeg , kes oli Eleasari poeg , kes oli ülempreester Aaroni poeg -
15007006	see Esra tuli Paabelist üles . Tema oli kirjatundja , vilunud Moosese Seaduses , mille Issand , Iisraeli Jumal , oli andnud . Ja kuningas andis temale kõik , mis ta soovis , kuna Issanda , tema Jumala käsi oli ta peal .
15007007	Ka osa Iisraeli lastest , preestritest ja leviitidest , lauljatest ja väravahoidjatest ja templisulastest , tuli üles Jeruusalemma kuningas Artahsasta seitsmendal aastal .
15007008	Ja tema tuli Jeruusalemma viiendas kuus , kuninga seitsmendal aastal ,
15007009	sest esimese kuu esimesel päeval algas Paabelist minek ja viienda kuu esimesel päeval jõudis ta Jeruusalemma , kuna tema Jumala hea käsi oli ta peal .
15007010	Sest Esra oli oma südant valmistanud Issanda Seadust nõudma ja täitma , et õpetada Iisraelis seadust ja õigust .
15007011	Ja see on ärakiri kirjast , mille kuningas Artahsasta andis preester Esrale , kirjatundjale , kes tundis Issanda käsusõnu ja tema seadusi Iisraelile :
15007012	' Artahsasta , kuningate kuningas , preester Esrale , taeva Jumala seadusetundjale , ja nõnda edasi . Ja nüüd -
15007013	minu poolt on antud käsk , et minu kuningriigis iga Iisraeli rahva liige ja selle preestrid ja leviidid , kes tahavad Jeruusalemma minna , võivad minna koos sinuga ,
15007014	sest sina oled kuninga ja tema seitsme nõuandja poolt läkitatud toimetama uurimist Juuda ja Jeruusalemma kohta vastavalt oma Jumala seadusele , mis su käes on ,
15007015	ja viima sinna hõbedat ja kulda , mida kuningas ja tema nõuandjad hea meelega on andnud Iisraeli Jumalale , kelle eluase on Jeruusalemmas ,
15007016	nõndasamuti kõike hõbedat ja kulda , mida sa saad kogu Paabeli maakonnast koos rahva ja preestrite vabatahtliku anniga , mida nad annavad teie Jumala koja heaks Jeruusalemmas .
15007017	Osta siis selle raha eest usinasti härgi , jäärasid ja tallesid ning nende juurde kuuluvaid roa - ja joogiohvreid , ja ohverda neid teie Jumala koja altaril Jeruusalemmas !
15007018	Ja mida sina ja su vennad heaks arvate teha ülejäänud hõbeda ja kullaga , seda tehke oma Jumala tahte järgi !
15007019	Ja riistad , mis sulle antakse teenistuse jaoks su Jumala kojas , anna kõik üle Jumala ees Jeruusalemmas !
15007020	Ja su Jumala koja muuks tarviduseks , mis sul tuleb rahuldada , võid sa anda kuninga varakambrist .
15007021	Ja mina , kuningas Artahsasta , annan käsu kõigile varahoidjaile teisel pool Frati jõge : kõik , mida preester Esra , taeva Jumala seadusetundja , teilt nõuab , tuleb täpselt täita :
15007022	hõbedat kuni sada talenti , nisu kuni sada koori , veini kuni sada batti ja õli kuni sada batti , aga soola piiramatult .
15007023	Kõike , mida taeva Jumal käsib , tehtagu taeva Jumala koja jaoks hoolega , sest miks peaks viha tulema kuninga ja tema poegade riigi peale ?
15007024	Ja teile tehakse teatavaks , et ühegi preestri , leviidi , laulja , väravahoidja , templisulase või muu Jumala koja teenri peale ei ole lubatud panna maksu , tolli ega muud koormist .
15007025	Ja sina , Esra , pane oma Jumala tarkust mööda , mis su käes on , kohtumõistjaid ja õigusetundjaid , kes kohut mõistaksid kogu rahvale teisel pool Frati jõge , kõigile , kes tunnevad sinu Jumala seadusi ; aga neid , kes ei tunne , õpetage !
15007026	Ja igaühele , kes ei tee sinu Jumala seaduse ja kuninga seaduse järgi , mõistetagu täpselt kohut , olgu surmaks või pagendamiseks , rahakaristuseks või vangistuseks ! '
15007027	Kiidetud olgu Issand , meie vanemate Jumal , kes pani kuningale südame peale Issanda koda Jeruusalemmas toredaks teha
15007028	ja kes pööras minu poole kuninga ja tema nõuandjate ja kõigi kuninga vägevate vürstide heatahtlikkuse ! Nõnda ma sain kinnituse , et Issanda , mu Jumala käsi oli mu peal , ja ma kogusin Iisraelist peamehed , et need läheksid teele koos minuga .
15008001	Need olid perekondade peamehed ja need suguvõsakirjades olijad , kes kuningas Artahsasta valitsemisajal koos minuga Paabelist teele läksid :
15008002	Piinehasi poegadest Geersom , Iitamari poegadest Taaniel , Taaveti poegadest Hattus , Sekanja poeg ;
15008003	Parosi poegadest Sakarja ja koos temaga sada viiskümmend suguvõsakirjas olnud meest ;
15008004	Pahat-Moabi poegadest Eljoenai , Serahja poeg , ja koos temaga kakssada meest ;
15008005	Sekanja poegadest : Jahasieli poeg ja koos temaga kolmsada meest ;
15008006	Aadini poegadest Ebed , Joonatani poeg , ja koos temaga viiskümmend meest ;
15008007	Eelami poegadest Jesaja , Atalja poeg , ja koos temaga seitsekümmend meest ;
15008008	Sefatja poegadest Sebadja , Miikaeli poeg , ja koos temaga kaheksakümmend meest ;
15008009	Joabi poegadest Obadja , Jehieli poeg , ja koos temaga kakssada kaheksateist meest ;
15008010	Baani poegadest Selomot , Joosifja poeg , ja koos temaga sada kuuskümmend meest ;
15008011	Beebai poegadest Sakarja , Beebai poeg , ja koos temaga kakskümmend kaheksa meest ;
15008012	Asgadi poegadest Joohanan , Hakkatani poeg , ja koos temaga sada kümme meest ;
15008013	Adonikami poegadest viimastena tulnud - nende nimed olid Elifelet , Jeiel ja Semaja , ja koos nendega kuuskümmend meest ;
15008014	Bigvai poegadest Uutai ja Sabbud ja koos nendega seitsekümmend meest .
15008015	Ma kogusin nad jõe äärde , mis Ahava poole voolab , ja me olime seal kolm päeva leeris ; aga kui ma vaatlesin rahvast ja preestreid , siis ei leidnud ma seal ühtegi Leevi poegadest .
15008016	Siis ma läkitasin peamehed Elieseri , Arieli , Semaja , Elnatani , Jaaribi , Elnatani , Naatani , Sakarja ja Mesullami ning õpetajad Joojaribi ja Elnatani
15008017	ning käskisin neid minna Iddo juurde , kes oli peamees Kaasifja paikkonnas ; ma panin neile suhu sõnad , mis nad pidid rääkima Iddole ja tema vennale , kes asusid Kaasifja paikkonnas , et nad saadaksid meile teenreid meie Jumala koja jaoks .
15008018	Ja nad saatsid meile , kuna meie Jumala hea käsi oli meie peal , ühe aruka mehe , Iisraeli poja Leevi poja Mahli poegadest , Seerebja , tema pojad ja vennad - kaheksateist meest ;
15008019	ja Hasabja ja koos temaga Jesaja , Merari poegadest , tema vennad ja nende pojad - kakskümmend ;
15008020	ja templisulastest , keda Taavet ja vürstid olid pannud leviite teenima , kakssada kakskümmend templisulast , kõik nimeliselt mainitud .
15008021	Ja ma kuulutasin seal Ahava jõe ääres paastu , et me alandaksime iseendid oma Jumala ees ja paluksime temalt õnnelikku teekonda enestele ja oma lastele ja kogu oma varale .
15008022	Sest mul oli häbi kuningalt küsida sõjaväge ja ratsanikke , et need kaitseksid meid teekonnal vaenlaste vastu , vaid me rääkisime kuningaga ja ütlesime : ' Meie Jumala käsi on heana kõigi peal , kes teda otsivad , aga tema võim ja viha on kõigi vastu , kes tema hülgavad . '
15008023	Nõnda me paastusime ja otsisime selles asjas abi oma Jumalalt , ja tema kuulis meie palvet .
15008024	Ja ma valisin ülemaist preestreist kaksteist , lisaks Serebja , Hasabja ja koos nendega kümme nende vendadest .
15008025	Siis ma vaagisin neile hõbeda ja kulla ja riistad , tõstelõivu meie Jumala kojale , mis kuningas ja tema nõuandjad ja vürstid ning kogu seal olev Iisrael olid andnud .
15008026	Ma vaagisin neile kätte kuussada viiskümmend talenti hõbedat , saja talendi eest hõberiistu ja sada talenti kulda ;
15008027	kakskümmend kuldkarikat , tuhat adarkoni väärt , ja kaks hästi hiilgavat vaskriista , kallid nagu kuld .
15008028	Ja ma ütlesin neile : ' Teie olete pühitsetud Issandale , nõndasamuti on pühitsetud ka riistad ; hõbe ja kuld on vabatahtlik and Issandale , teie vanemate Jumalale .
15008029	Valvake ja hoidke neid , kuni te need vaete ülemate preestrite ja leviitide ning Iisraeli perekondade peameeste ees Jeruusalemmas Issanda koja kambritesse ! '
15008030	Siis võtsid preestrid ja leviidid vastu vaetud hõbeda ja kulla ning riistad , et viia need Jeruusalemma meie Jumala kotta .
15008031	Ja me läksime Ahava jõe äärest teele esimese kuu kaheteistkümnendal päeval , et minna Jeruusalemma ; meie Jumala käsi oli meie peal ja ta päästis meid vaenlaste ja teeröövlite käest .
15008032	Ja me tulime Jeruusalemma ning viibisime seal kolm päeva .
15008033	Aga neljandal päeval vaeti hõbe ja kuld ning riistad meie Jumala kotta , preester Meremoti , Uurija poja kätte ; ja koos temaga oli Eleasar , Piinehasi poeg ; ja koos nendega olid leviidid Joosabad , Jeesua poeg , ja Nooadja , Binnui poeg .
15008034	Kõik loeti ja vaeti üle ja kõik , mis vaeti , pandi siis kirja .
15008035	Vangist tulnud asumiselesaadetud ohverdasid põletusohvriks Iisraeli Jumalale kaksteist härjavärssi kogu Iisraeli eest , üheksakümmend kuus jäära , seitsekümmend seitse oinastalle ja kaksteist patuohvri sikku - kõik põletusohvriks Issandale .
15008036	Ja nad andsid kuninga käsu üle kuninga asehaldureile ja maavalitsejaile siinpool Frati jõge , ja need aitasid rahvast ning Jumala koda .
15009001	Kui see oli korda saadetud , siis astusid mu juurde vürstid , öeldes : ' Iisraeli rahvas ning preestrid ja leviidid ei ole endid eraldanud teiste maade rahvaist ja nende jäledustest - kaananlastest , hettidest , perislastest , jebuuslastest , ammonlastest , moabidest , egiptlastest ja emorlastest ,
15009002	sest nad on nende tütreist võtnud naisi enestele ja oma poegadele , ja nõnda on püha seeme segunenud teiste maade rahvastega . Aga vürstide ja eestseisjate käsi on selles jumalavallatuses esimene olnud . '
15009003	Kui ma sellest asjaolust kuulsin , siis ma käristasin lõhki oma riided ja ülekuue , katkusin oma juukseid ja habet ning istusin masendunult .
15009004	Ja minu juurde kogunesid kõik , kes kartsid Iisraeli Jumala sõnu vangide jumalavallatuse pärast , mina aga istusin masendunult kuni õhtuse ohvrini .
15009005	Aga õhtuse ohvri ajal tõusin ma oma alandusest ; lõhkikäristatud riideis ja ülekuues langesin ma põlvili ja sirutasin käed Issanda , oma Jumala poole
15009006	ning ütlesin : ' Mu Jumal ! Ma häbenen ja mul on piinlik tõsta oma palet sinu poole , mu Jumal ! Sest meie pahateod ulatuvad meil üle pea ja meie süü on tõusnud taevani .
15009007	Oma vanemate päevist kuni tänapäevani oleme me suured süüdlased , ja meie pahategude pärast on meid , meie kuningaid ja meie preestreid antud teiste maade kuningate kätte , mõõga kätte , vangideks ja riisutavaiks , ja meie näod on olnud täis häbi nagu tänagi .
15009008	Nüüd on küll üürikeseks silmapilguks Issandalt , meie Jumalalt , meile arm osaks saanud , et ta meile on jätnud pääsenuid ja on meile andnud vaia oma pühas paigas , et meie Jumal saaks valgustada meie silmi ja anda meile pisut elu meie orjuses .
15009009	Sest orjad me oleme , aga meie orjuseski ei ole meie Jumal meid hüljanud , vaid on oma helduse meie poole pööranud Pärsia kuningate ees , et meid elustada meie Jumala koja püstitamiseks ja selle varemete ülesehitamiseks , ja et anda meile kaitsemüür Juudamaal ja Jeruusalemmas .
15009010	Ja nüüd , meie Jumal , mida peaksime selle peale ütlema , et me oleme hüljanud sinu käsud ,
15009011	mis sa andsid oma sulaste , prohvetite läbi , öeldes : Maa , mida te lähete pärima , on rüvetatud teiste maade rahvaste jäleduste pärast , millega nad selle oma rüveduses on täitnud äärest ääreni .
15009012	See on põhjuseks , miks te ei tohi anda oma tütreid nende poegadele ega võtta nende tütreid oma poegadele ; ja te ei tohi iialgi otsida nende õnne ja heaolu , et võiksite saada tugevaks ja süüa maa headusest ning jätta see oma lastele igaveseks pärandiks !
15009013	Ja pärast kõike seda , mis meie peale on tulnud meie kurjade tegude ja meie suure süü tõttu - ometi oled sina , meie Jumal , arvestanud meie pahateod vähemaks ja oled meile andnud pääsenuid , nagu need - ,
15009014	kas peaksime jälle tühistama su käsud ja saama langudeks nende jäledate rahvastega ? Kas sa mitte ei vihastu lõplikult meie peale , nõnda et ükski ei jää üle ega pääse ?
15009015	Issand , Iisraeli Jumal , sina oled õiglane , seetõttu on täna meist veel pääsenuid järele jäänud . Vaata , me oleme sinu ees oma süüga , kuigi selle tõttu ei võiks ükski seista sinu ees . '
15010001	Ja kui Esra nõnda palvetas ja tunnistas , nuttes ja maha heites Jumala koja ees , kogunes tema juurde väga suur kogudus Iisraelist , mehi , naisi ja lapsi ; sest rahvaski nuttis suurt nuttu .
15010002	Ja Sekanja , Jehieli poeg Eelami poegadest , rääkis ning ütles Esrale : ' Me oleme truuduseta olnud oma Jumala vastu ja oleme võtnud võõraid naisi maa rahvaste hulgast . Aga veel nüüdki on Iisraelil selles asjas lootust .
15010003	Tehkem nüüd oma Jumalaga leping , et me saadame ära kõik naised ja kes neist on sündinud , vastavalt Issanda ja nende otsusele , kes kardavad meie Jumala käsku ; ja seda tehtagu Seaduse põhjal .
15010004	Tõuse üles , sest see on sinu asi , aga meiegi oleme sinuga ! Ole kindel ja tegutse ! '
15010005	Siis Esra tõusis ja vannutas preestreid , leviite ja kogu Iisraeli , et nad teeksid selle sõna järgi ; ja nad andsid vande .
15010006	Ja Esra tõusis Jumala koja esiselt ning läks Joohanani , Eljasibi poja kambrisse ; ta läks sinna , ei söönud leiba ega joonud vett , sest ta leinas vangisolnute jumalavallatuse pärast .
15010007	Ja kõigile vangisolnuile kuulutati Juudas ja Jeruusalemmas , et nad koguneksid Jeruusalemma ,
15010008	aga kes kolme päeva jooksul ei tule , vastavalt vürstide ja vanemate otsusele , selle kogu varandus pannakse vande alla ja ta ise eraldatakse vangide kogudusest .
15010009	Siis kogunesid kõik Juuda ja Benjamini mehed Jeruusalemma kolmandaks päevaks , mis oli üheksanda kuu kahekümnes päev ; ja kõik rahvas istus Jumala koja väljakul , värisedes selle asja ja vihmahoogude pärast .
15010010	Ja preester Esra tõusis ning ütles neile : ' Te olete olnud jumalavallatud ja olete enestele võtnud võõraid naisi , lisades nõnda Iisraelile süüd !
15010011	Aga nüüd tunnistage seda Issandale , oma vanemate Jumalale , ja tehke tema tahtmist : lahutage endid maa rahvaist ja võõrastest naistest ! '
15010012	Ja kogudus vastas ning ütles suure häälega : ' Meie kohus on teha nõnda , nagu sa oled öelnud !
15010013	Aga rahvast on palju , ja on vihmaaeg , nõnda et väljas ei saa seista . Ka ei ole see ühe või kahe päeva töö , sest me oleme selles asjas rohkesti üle astunud .
15010014	Meie vürstid esindagu nüüd tervet kogudust , ja kõik , kes on meie linnades võtnud võõrad naised , peavad tulema määratud aegadel , ja koos nendega iga linna vanemad ja kohtumõistjad , kuni meie Jumala tuline viha selle asja pärast meist on ära pöördunud ! '
15010015	Ainult Joonatan , Asaeli poeg , ja Jahseja , Tikva poeg , astusid üles selle vastu , ning Mesullam ja leviit Sabbetai toetasid neid .
15010016	Aga vangisolnud tegid nõnda , ja preester Esra valis mehi , perekondade peamehi , vastavalt nende perekondadele , kõiki nimeliselt nimetades ; ja need istusid maha kümnenda kuu esimesel päeval seda asja uurima .
15010017	Ja esimese kuu esimesel päeval said nad valmis kõigi meestega , kes olid enestele võtnud võõrad naised .
15010018	Preestrite poegadest , kes olid võtnud võõrad naised , leiti : Jeesua , Joosadaki poja poegadest ja tema vendadest : Maaseja , Elieser , Jaarib ja Gedalja ,
15010019	kes andsid käe , et nad saadavad ära oma naised ; ja nende süü eest oli süüohvriks üks jäär ;
15010020	ja Immeri poegadest : Hanani ja Sebadja ;
15010021	ja Haarimi poegadest : Maaseja , Eelija , Semaja , Jehiel ja Ussija ;
15010022	ja Pashuri poegadest : Eljoenai , Maaseja , Ismael , Netaneel , Joosabad ja Elasa .
15010023	Ja leviitidest : Joosabad , Simei , Kelaaja , see on Keliita , Petahja , Juuda ja Elieser .
15010024	Ja lauljaist : Eljasib ; ja väravahoidjaist : Sallum , Telem ja Uuri .
15010025	Ja Iisraelist : Parosi poegadest : Ramja , Jissija , Malkija , Miijamin , Eleasar , Malkija ja Benaja ;
15010026	ja Eelami poegadest : Mattanja , Sakarja , Jehiel , Abdi , Jeremot ja Eelija ;
15010027	ja Sattu poegadest : Eljoenai , Eljasib , Mattanja , Jeremot , Saabad ja Asiisa ;
15010028	ja Beebai poegadest : Joohanan , Hananja , Sabbai ja Atlai ;
15010029	ja Baani poegadest : Mesullam , Malluk , Adaja , Jaasub , Seal ja Jeremot ;
15010030	ja Pahat-Moabi poegadest : Adna , Kelal , Benaja , Maaseja , Mattanja , Betsalel , Binnui ja Manasse ;
15010031	ja Haarimi poegadest : Elieser , Jissija , Malkija , Semaja , Siimeon ,
15010032	Benjamin , Malluk ja Semarja ;
15010033	ja Haasumi poegadest : Matnai , Mattatta , Saabad , Elifelet , Jeremai , Manasse ja Simei ;
15010034	ja Baani poegadest : Maadai , Amram , Uuel ,
15010035	Benaja , Beedja , Keluuhi ,
15010036	Vanja , Meremot , Eljasib ,
15010037	Mattanja , Matnai , Jaasai ,
15010038	Baani , Binnui , Simei ,
15010039	Selemja , Naatan , Adaja ,
15010040	Maknadbai , Saasai , Saarai ,
15010041	Asarel , Selemja , Semarja ,
15010042	Sallum , Amarja , Joosep ;
15010043	ja Nebo poegadest : Jeiel , Mattitja , Saabad , Sebina , Jaddai , Joel ja Benaja .
15010044	Need kõik olid võtnud võõrad naised , ja osa neist naistest oli sünnitanud lapsi .
16001001	Nehemja , Hakalja poja sõnad . ' Ja see sündis kahekümnenda aasta kislevikuus , et ma olin Suusani palees .
16001002	Siis tuli Hanani , üks mu vendadest , tema ise ja mõned mehed Juudamaalt . Ma küsitlesin neid pääsenud juutide kohta , kes vangiviimisel olid alles jäänud , ja Jeruusalemma kohta .
16001003	Ja nemad ütlesid mulle : ' Need , kes seal maal vangiviimisest on alles jäänud , on suures õnnetuses ja häbis , Jeruusalemma müürid on maha kistud ja selle väravad tulega põletatud . '
16001004	Kui ma neid sõnu kuulsin , siis ma istusin maha , nutsin ja leinasin mitu päeva , ja ma paastusin ja palvetasin taeva Jumala ees .
16001005	Ja ma ütlesin : ' Oh Issand , taeva Jumal , suur ja kartustäratav Jumal , kes hoiab lepingut ja heldust neile , kes teda armastavad ja tema käske peavad !
16001006	Olgu nüüd su kõrv tähelepanelik ja su silmad lahti kuulma oma sulase palvet , mida ma nüüd sinu ees palvetan päevad ja ööd , Iisraeli laste , su sulaste pärast , ja millega ma tunnistan Iisraeli laste patte , mis me sinu vastu oleme teinud ! Ka mina ja mu isa pere oleme pattu teinud .
16001007	Me oleme väga kõlvatult talitanud sinu vastu ega ole pidanud käske , määrusi ja seadlusi , mis sa Moosesele , oma sulasele , andsid .
16001008	Tuleta nüüd meelde seda sõna , mille sa andsid Moosesele , oma sulasele , öeldes : Kui te olete truuduseta , siis ma pillutan teid rahvaste sekka ,
16001009	aga kui te pöördute minu juurde ja peate minu käske ning teete nende järgi , siis kui teie pillutatud oleksid kas või taeva servas , ma kogun nad sealtki ja viin paika , mille ma olen valinud eluasemeks oma nimele .
16001010	Need on ju sinu sulased ja sinu rahvas , kelle sa oled lunastanud oma suure rammu ja vägeva käega .
16001011	Oh Issand , pangu nüüd su kõrv tähele oma sulase palvet ja oma sulaste palvet , kes tahavad karta su nime ! Ja lase siis täna korda minna oma sulase nõu ja anna temale halastust selle mehe ees ! ' Mina olin nimelt kuninga joogikallajate ülem .
16002001	Ja niisanikuus , kuningas Artahsasta kahekümnendal aastal , oli tema ees vein ; mina tõin veini ja andsin kuningale . Kuna ma tema palge ees ei olnud iialgi olnud kurb ,
16002002	siis kuningas ütles mulle : ' Mispärast sa oled kurva näoga ? Ega sa ometi haige ole ? See ei ole muud kui südame kurbus . ' Siis ma kartsin üliväga
16002003	ja ütlesin kuningale : ' Kuningas elagu igavesti ! Miks ma ei peaks olema kurva näoga , kui see linn , kus on mu vanemate hauad , on varemeis ja selle väravad on tulega põletatud ? '
16002004	Siis küsis kuningas minult : ' Mida sa nüüd soovid ? ' Aga mina palusin taeva Jumalat
16002005	ja ütlesin kuningale : ' Kui kuningas heaks arvab ja su sulane on sulle meelepärane , siis läkita mind Juudamaale , mu vanemate haudade linna , et ma saaksin selle üles ehitada ! '
16002006	Siis kuningas , kelle kõrval istus kuninganna , küsis minult : ' Kui kaua su teekond kestab ja millal sa tagasi tuled ? ' Kui ma nimetasin temale vastava aja , siis oli see kuningale meele järgi ja ta läkitas mind .
16002007	Ja ma ütlesin kuningale : ' Kui kuningas heaks arvab , siis antagu mulle kaasa kirjad maavalitsejaile teisel pool Frati jõge , et nad laseksid mu läbi , kuni ma jõuan Juudamaale ,
16002008	nõndasamuti kiri Aasafile , kuninga metsaülemale , et ta annaks mulle puid templipalee väravate ehitamiseks ja linna müüri ning koja jaoks , kuhu ma asun . ' Ja kuningas andis mulle need , sest mu peal oli mu Jumala hea käsi .
16002009	Siis ma tulin maavalitsejate juurde teisele poole Frati jõge ja andsin neile kuninga kirjad ; ja kuningas oli koos minuga läkitanud väepealikuid ja ratsanikke .
16002010	Aga kui Sanballat , hooronlane , ja ametnik Toobija , ammonlane , seda kuulsid , siis pahandas see neid väga , et keegi oli tulnud nõutama head Iisraeli lastele .
16002011	Ja kui ma olin jõudnud Jeruusalemma ning olin seal olnud kolm päeva ,
16002012	siis ma tõusin öösel üles , mina ja mõned mehed koos minuga , ilma et ma kellelegi oleksin rääkinud , mis Jumal mu südamesse oli pannud Jeruusalemma heaks teha ; ka ei olnud mul kaasas muud looma kui see , kellega ma ise ratsutasin .
16002013	Ja ma läksin öösel Oruväravast välja Loheallika poole ja Sõnnikuvärava juurde , ja vaatlesin Jeruusalemma müüre , mis olid maha kistud , ja selle väravaid , mis olid tulega põletatud .
16002014	Ja ma läksin edasi Allikavärava ja Kuningatiigi juurde ; aga seal ei olnud eeslil , kelle seljas ma istusin , edasipääsuks maad .
16002015	Siis ma läksin öösel orgu mööda ülespoole ja vaatlesin müüri ; seejärel ma pöördusin ümber ja tulin tagasi tulles Oruväravast sisse .
16002016	Aga ülemad ei teadnud , kuhu ma läksin ja mis ma tegin , sest ma ei olnud senini seda avaldanud ei juutidele ega preestritele , ei suurnikele ega ülemaile , ka mitte muile , kes seda tööd pidid tegema .
16002017	Aga nüüd ma ütlesin neile : ' Te näete , missuguses õnnetuses me oleme , kuidas Jeruusalemm on varemeis ja selle väravad on tulega põletatud . Mingem ja ehitagem üles Jeruusalemma müür , et meid enam ei teotataks ! '
16002018	Ja ma jutustasin neile , kuidas mu peal oli olnud mu Jumala hea käsi , ja ka neist sõnadest , mis kuningas mulle oli öelnud . Siis nad ütlesid : ' Võtkem kätte ja ehitagem ! ' Ja nad kinnitasid oma käsi selleks heaks tööks .
16002019	Aga kui hooronlane Sanballat ja ammonlane , ametnik Toobija , ja araablane Gesem seda kuulsid , siis nad pilkasid meid , osutasid meile põlgust ja küsisid : ' Mis see on , mida te teete ? Kas tahate kuningale vastu hakata ? '
16002020	Siis ma vastasin ja ütlesin neile : ' Taeva Jumal annab meile kordamineku , ja meie , tema sulased , võtame kätte ja ehitame ! Aga teil ei ole osa , õigust ega mälestust Jeruusalemmas ! '
16003001	Siis ülempreester Eljasib ja tema vennad preestrid võtsid kätte ja ehitasid Lambavärava ; nad pühitsesid selle ja panid sellele väravad ette , ja pühitsesid kuni Sajatornini ja kuni Hananeli tornini .
16003002	Ja nende kõrval ehitasid Jeeriko mehed ; nende kõrval ehitas Sakkur , Imri poeg .
16003003	Ja Kalavärava ehitasid Senaa pojad ; nemad raiusid selle palkidest ja panid sellele ette väravad , lukud ja riivid .
16003004	Ja nende kõrval parandas Meremot , Hakkosi poja Uurija poeg ; nende kõrval parandas Mesullam , Mesesabeli poja Berekja poeg ; nende kõrval parandas Saadek , Baana poeg .
16003005	Ja nende kõrval parandasid tekoalased ; aga nende suurnikud ei painutanud oma kaela oma isanda teenistusse .
16003006	Ja Vanavärava parandasid Joojada , Paaseahi poeg , ja Mesullam , Besodja poeg ; nemad raiusid selle palkidest ja panid sellele ette väravad , lukud ja riivid .
16003007	Ja nende kõrval parandasid Melatja , gibeonlane , ja Jaadon , meeronotlane , Gibeoni ja Mispa mehed Frati-taguse maavalitseja piirkonnast .
16003008	Nende kõrval parandas Ussiel , Harhaja poeg , kullassepp ; tema kõrval parandas Hananja , salvisegaja ; nemad taastasid Jeruusalemma müüri kuni laia müürini .
16003009	Ja nende kõrval parandas Refaja , Huuri poeg , Jeruusalemma piirkonna ühe poole ülem .
16003010	Ja tema kõrval parandas Jedaja , Harumafi poeg , oma koja kohal ; tema kõrval parandas Hattus , Hasabneja poeg .
16003011	Järgmist lõiku parandasid Malkija , Haarimi poeg , ja Hassub , Pahat-Moabi poeg , kuni Ahjutornini .
16003012	Ja nende kõrval parandas Sallum , Halloohesi poeg , Jeruusalemma piirkonna teise poole ülem , tema ise ja ta tütred .
16003013	Oruvärava parandasid Haanun ja Saanoahi elanikud ; nemad ehitasid selle ja panid sellele ette väravad , lukud ja riivid ; ja veel tuhat küünart müüri kuni Sõnnikuväravani .
16003014	Ja Sõnnikuvärava parandas Malkija , Reekabi poeg , Beet-Keremi piirkonna ülem ; ta ehitas selle ja pani sellele ette väravad , lukud ja riivid .
16003015	Ja Allikavärava parandas Sallun , Kol-Hose poeg , Mispa piirkonna ülem ; tema ehitas selle , tegi sellele katuse ja pani sellele ette väravad , lukud ja riivid ; ja veel parandas ta Veejuhtmetiigi müüri kuninga rohuaia juures kuni astmeteni , mis Taaveti linnast alla viivad .
16003016	Tema järel parandas Nehemja , Asbuki poeg , Beet-Suuri piirkonna ühe poole ülem , kuni Taaveti haudade kohani ja kaevatud tiigi ning sõjameeste hooneni .
16003017	Tema järel parandasid leviidid : Rehum , Baani poeg ; tema kõrval parandas Hasabja , Keila piirkonna ühe poole ülem , oma piirkonna eest .
16003018	Tema järel parandasid nende vennad : Bavvai , Heenadadi poeg , Keila piirkonna teise poole ülem .
16003019	Ja tema kõrval parandas Eeser , Jeesua poeg , Mispa ülem , kahekordset osa selle koha vastas , kust nurgal olevasse lattu üles minnakse .
16003020	Tema järel parandas agarasti Baaruk , Sabbai poeg , järgmist lõiku nurgast alates kuni ülempreester Eljasibi koja ukseni .
16003021	Tema järel parandas Meremot , Hakkosi poja Uurija poeg , järgmist lõiku Eljasibi koja uksest Eljasibi koja otsani .
16003022	Ja tema järel parandasid preestrid , ümbruskonna mehed .
16003023	Nende järel parandasid Benjamin ja Hassub oma koja kohal ; nende järel parandas Ananja poja Maaseja poeg Asarja oma koja kõrval .
16003024	Tema järel parandas Binnui , Heenadadi poeg , järgmist lõiku Asarja kojast kuni nurgani ja kuni käänakuni .
16003025	Paalal , Uusai poeg , parandas Nurga - ja Ülatorni kohal , mis kuningakojast välja ulatub vahtkonnaõue juures ; tema järel Pedaja , Parosi poeg , -
16003026	ja Ofelil elavad templisulased - idapoolse Veevärava ja väljaulatuva torni kohal .
16003027	Tema järel parandasid tekoalased järgmist lõiku suure väljaulatuva torni kohalt kuni templikünka müürini .
16003028	Ülalpool Hobuväravat parandasid preestrid , igaüks oma koja kohal .
16003029	Nende järel parandas Saadok , Immeri poeg , oma koja kohal ; ja tema järel parandas Semaja , Sekanja poeg , Idavärava valvur .
16003030	Tema järel parandasid Hananja , Selemja poeg , ja Haanun , Salafi kuues poeg , järgmist lõiku ; nende järel parandas Mesullam , Berekja poeg , oma kambri kohal .
16003031	Tema järel parandas Malkija , kullassepp , templisulaste ja kaupmeeste kojani , Ülevaatusevärava kohal ja kuni nurgarõduni .
16003032	Ja nurgarõdu ning Lambavärava vahel parandasid kullassepad ja kaupmehed .
16004001	Aga kui Sanballat ja Toobija , araablased , ammonlased ja asdodlased kuulsid , et Jeruusalemma müüride parandamine edenes , et mahakistud kohad hakkasid kinni saama , siis nad vihastusid väga .
16004002	Ja nad kõik pidasid üheskoos vandenõu , et tulla Jeruusalemma vastu sõdima ja temale tüli tegema .
16004003	Aga me palusime oma Jumalat ja panime nende vastu vahimehi päeval ja öösel , et nende eest kaitset leida .
16004004	Juudas öeldi : ' Kandja ramm raugeb , prügi on palju - meil pole jaksu ehitada müüri . '
16004005	Meie vaenlased aga mõtlesid : ' Enne kui nad märkavad ja näevad , tuleme meie nende sekka ja tapame nad ning lõpetame töö . '
16004006	Kui juudid , kes elasid nende naabruses , tulid ja ütlesid meile vähemalt kümme korda , et kõigist paigust , kus nad elavad , tullakse meile kallale ,
16004007	siis ma panin mehi madalamatesse paikadesse müüri taha , lahtistele kohtadele , ja seadsin rahva üles suguvõsade kaupa mõõkade , piikide ja ambudega .
16004008	Siis ma vaatasin ja võtsin kätte ning ütlesin suurnikele ja ülemaile ning muule rahvale : ' Ärge kartke neid ! Mõelge suurele ja kardetavale Issandale ja võidelge oma vendade , poegade ja tütarde , naiste ja kodade eest ! '
16004009	Ja kui meie vaenlased kuulsid , et see meile oli teatavaks saanud ja Jumal nende nõu oli tühistanud , siis me pöördusime kõik tagasi müüri juurde , igaüks oma tööle .
16004010	Ja sellest päevast alates tegid tööd ainult pooled minu noortest meestest ja pooled kandsid piike , kilpe , ambusid ja soomusrüüsid ; ja vürstid seisid kogu Juuda soo taga ,
16004011	kes müüri ehitas . Ja koormakandjad kandsid , tehes ühe käega tööd ja hoides teisega viskoda .
16004012	Ja ehitajail oli ehitades igaühel oma mõõk vööle seotud ; ja minu kõrval oli sarvepuhuja .
16004013	Ja ma ütlesin suurnikele , ülemaile ja muule rahvale : ' Töö on suur ja laialdane ja me oleme hajali piki müüri , üksteisest kaugel .
16004014	Aga kust te kuulete sarvehäält , sinna paika kogunege meie juurde ! Meie Jumal sõdib meie eest . '
16004015	Nõnda me siis tegime tööd , aga pooled hoidsid piike , koiduajast kuni tähtede ilmumiseni .
16004016	Sel ajal ma ütlesin ka rahvale , et igaüks jääks oma sulasega ööseks Jeruusalemma , et nad oleksid meil öösel valves ja päeval töös .
16004017	Ja meie , ei mina ega mu vennad , ei mu sulased ega vahimehed , kes mulle järgnesid , ei võtnud endil riideid seljast ; igaüks võttis end lahti ainult vette minnes .
16004018	Aga kui Sanballat kuulis , et me müüri ehitame , siis ta vihastus ja oli väga pahane ; ta pilkas juute
16004019	ja rääkis oma vendade ja Samaaria sõjaväe ees ning ütles : ' Mida need väetid juudid teevad ? Kas see peaks neile jääma ? Kas nad hakkavad ohverdama ? Kas nad juba täna saavad valmis ? Kas nad tahavad põlenud kivid rusuhunnikust teha kõlblikuks ? '
16004020	Ja tema kõrval oli ammonlane Toobija , kes ütles : ' Ehitagu aga ! Kui rebane peaks minema nende kivimüüri peale , ta kisuks selle maha ! '
16004021	Kuule , meie Jumal , kuidas meid põlastatakse ! Pööra nende teotus nende endi pähe ja anna nad riisutavaiks vangistusemaal !
16004022	Ära kata kinni nende süütegu ja ära lase kustuda nende pattu oma palge eest , sest nad on ehitajaid pahandanud !
16004023	Aga me ehitasime müüri ja kogu müür sai valmis pooles kõrguses . Ja rahvas oli südamega töö juures .
16005001	Aga rahva ja nende naiste kisa oli suur oma vendade juutide vastu .
16005002	Oli neid , kes ütlesid : ' Meid , meie poegi ja tütreid on palju . Antagu meile vilja , et saaksime süüa ja jääksime ellu ! '
16005003	Ja oli neid , kes ütlesid : ' Me peame oma põllud , viinamäed ja kojad nälja pärast pandiks andma , et vilja saada . '
16005004	Ja oli neid , kes ütlesid : ' Me oleme pidanud kuninga maksuks raha laenama oma põldude ja viinamägede vastu .
16005005	On ju küll meiegi ihu nagu meie vendade ihu , meiegi lapsed nagu nende lapsed , aga vaata , meie peame siiski oma pojad ja tütred orjadeks andma , ja mõned meie tütreist ongi juba orjastatud ; kuid me oleme selle vastu võimetud , sest meie põllud ja viinamäed on teiste käes . '
16005006	Kui ma nende kisa ja neid sõnu kuulsin , siis ma vihastusin väga .
16005007	Ma pidasin oma südames nõu ja riidlesin siis suurnikega ja ülematega ning ütlesin neile : ' Te võtate üksteiselt liigkasu ! ' Siis ma seadsin neile vastu suure koguduse
16005008	ja ütlesin neile : ' Meie oleme , nõnda palju kui suutsime , lunastanud oma vennad juudid , kes ennast paganaile olid müünud . Teie seevastu müüte oma vendi , et neid siis jälle meile peaks müüdama ! ' Siis nad vaikisid ega leidnud vastust .
16005009	Ja ma ütlesin : ' See pole hea , mis te teete ! Kas te ei peaks mitte elama meie Jumala kartuses , paganate , meie vaenlaste teotuse vältimiseks ?
16005010	Ka mina , mu vennad ja mu sulased oleme neile laenanud raha ja vilja . Loobugem nüüd selle nõudmisest !
16005011	Andke neile juba täna tagasi nende põllud , viinamäed , õlipuud ja kojad ja sajas osa rahast , viljast , veinist ja õlist , mida te neile olete laenanud ! '
16005012	Ja nad vastasid : ' Me anname tagasi ega nõua neilt midagi ; me teeme nõnda , nagu sa oled öelnud . ' Siis , kutsudes preestrid , ma vannutasin neid , et nad teeksid nõnda .
16005013	Minagi puistasin oma põue ja ütlesin : ' Nõnda puistaku Jumal tema kojast ja tööst igaühte , kes seda sõna ei pea ! Jäägu ta seesuguseks puistatuks ja tühjaks ! ' Ja terve kogudus ütles : ' Aamen ! ' ning kiitis Issandat . Ja rahvas tegi selle sõna järgi .
16005014	Ja edasi - alates sellest päevast , mil mind kästi olla Juudamaa maavalitsejaks , kuningas Artahsasta kahekümnendast valitsemisaastast kolmekümne teise valitsemisaastani , kaksteist aastat , ei ole mina ega mu vennad söönud maavalitseja leiba .
16005015	Endised maavalitsejad , kes olid enne mind , olid rahvast raskesti koormanud ja neilt võtnud leiba ja veini , peale selle veel nelikümmend hõbeseeklit ; ka oli nende sulastel meelevald rahva üle . Aga mina ei teinud nõnda Jumala kartuse pärast .
16005016	Ka võtsin ma ise osa sellest müüritööst , kuigi me enestele põldu ei olnud ostnud ; ja kõik mu sulased olid sinna tööle kogutud .
16005017	Juudid ja ülemad , sada viiskümmend meest , ja need , kes ümberkaudseist paganaist meie juurde tulid , olid mu lauas .
16005018	Seda , mis üheks päevaks valmistati , oli üks härg , kuus valitud lammast ja linnud - neidki valmistati mulle - ja iga kümne päeva järel oli rohkesti kõiksugust veini , aga ma siiski ei nõudnud maavalitseja leiba , sest selle rahva peal oli raske orjus .
16005019	Meenuta minu heaks , mu Jumal , kõike , mis ma sellele rahvale olen teinud !
16006001	Aga kui Sanballat ja Toobija ja araablane Gesem ja meie muud vaenlased said kuulda , et mina olin ehitanud müüri ja et sellesse ei olnud enam jäänud pragugi , kuigi ma selle ajani veel ei olnud väravaile uksi ette pannud ,
16006002	siis läkitasid Sanballat ja Gesem mulle ütlema : ' Tule , saame üksteisega kokku mõnes külas Oono orus ! ' Aga nad mõtlesid teha mulle kurja .
16006003	Ma läkitasin nende juurde käskjalad , et need ütleksid : ' Mul on suur töö teha ja ma ei saa tulla . Töö jääks seisma , kui ma selle jätan ja teie juurde tulen . '
16006004	Nad läkitasid sel viisil mu juurde neli korda , kuid ma andsin neile sellesama vastuse .
16006005	Siis läkitas Sanballat sel viisil viiendat korda oma sulase mu juurde , ja sel oli käes lahtine kiri ,
16006006	milles oli kirjutatud : ' Rahvaste hulgas on saanud teatavaks , ja Gesem ütleb , et sina ja juudid kavatsete mässu . Seepärast sa ehitad müüri ja sa ise tahad saada neile kuningaks , nagu räägitakse .
16006007	Sa oled seadnud isegi prohveteid , et nad Jeruusalemmas sinust kuulutaksid ja ütleksid : Juudal on kuningas ! Nüüd saab kuningas sellest kuulda . Tule siis ja peame üheskoos nõu ! '
16006008	Aga ma läkitasin temale ütlema : ' Ei ole sündinud midagi sellesarnast , millest sa räägid , vaid sa ise oled selle välja mõelnud . '
16006009	Sest nad kõik tahtsid meid hirmutada , mõeldes : ' Nende käed muutuvad töö jaoks lõdvaks ja see jääb tegemata . ' Aga kinnita nüüd sina , Jumal , minu käsi !
16006010	Ja kui ma läksin Mehetabeli poja Delaja poja Semaja kotta - tema ise oli takistatud - , siis ta ütles : ' Kogunegem Jumala kotta , templi sisemusse , ja sulgegem templi uksed , sest nad tulevad sind tapma ! Öösel tullakse sind tapma ! '
16006011	Aga mina vastasin : ' Kas mees nagu mina peaks põgenema ? Või kes minutaolistest võiks minna templisse ja jääda ellu ? Mina ei lähe . '
16006012	Sest vaata , ma sain aru , et Jumal ei olnud teda läkitanud , kuigi ta kõneles mu vastu prohvetisõna , vaid Toobija ja Sanballat olid teda palganud :
16006013	ta oli palgatud selleks , et ma hakkaksin kartma ja teeksin nõnda ning patustaksin ; see oleks toonud mulle halva kuulsuse , millega nad oleksid saanud mind teotada .
16006014	Pea meeles , mu Jumal , Toobijat ja Sanballatit nende tegude pärast , samuti ka naisprohvet Nooadjat ja teisi prohveteid , kes tahtsid mind hirmutada !
16006015	Nõnda sai müür valmis elulikuu kahekümne viiendal päeval viiekümne kahe päevaga .
16006016	Ja kui kõik meie vaenlased seda kuulsid , siis kõik meie ümberkaudsed paganad kartsid ja langesid väga eneste silmis , sest nad mõistsid , et see töö oli tehtud meie Jumala abiga .
16006017	Neil päevil saatsid Juuda suurnikud Toobijale palju kirju , ja Toobijalt tuli neile .
16006018	Sest Juudas olid paljud tema vandeseltslased , kuna ta oli Sakanja , Aarahi poja väimees ja tema poeg Joohanan oli võtnud naiseks Berekja poja Mesullami tütre .
16006019	Mullegi räägiti tema kohta kuuldusi ja minu sõnad viidi temale ; aga Toobija läkitas kirju , et mind hirmutada .
16007001	Kui müür oli üles ehitatud ja ma olin väravad ette pannud , siis seati väravahoidjad , lauljad ja leviidid kohtadele .
16007002	Ja ma andsin käsutuse Jeruusalemma üle Hananile , oma vennale , ja Hananjale , paleeülemale , kes oli ustav mees ja kartis Jumalat enam kui paljud teised .
16007003	Ja ma ütlesin neile : ' Jeruusalemma väravaid ei tohi lahti teha enne , kui päike palavasti paistab . Ja kui veel seistakse , suletagu ja riivistatagu väravad ! Ja Jeruusalemma elanikest pandagu vahte , igaüks oma vahipostile ja igaüks oma koja kohale ! '
16007004	Linn oli kõikepidi lai ja suur , aga rahvast oli selles vähe ja kojad ei olnud üles ehitatud .
16007005	Siis pani mu Jumal mulle südamele , et ma koguksin ülikud , peamehed ja rahva suguvõsakirja kandmiseks . Ma leidsin nende suguvõsakirja , kes esimestena olid tulnud , ja leidsin selles olevat kirjutatud :
16007006	Need on maa pojad , kes neist asumisele viidud vangidest teele läksid , keda Nebukadnetsar , Paabeli kuningas , oli asumisele viinud ja kes tagasi pöördusid Jeruusalemma ja Juudamaale igaüks oma linna ,
16007007	need , kes tulid koos Serubbaabeliga , Jeesuaga , Nehemjaga , Asarjaga , Raamjaga , Nahamaniga , Mordokaiga , Bilsaniga , Misperetiga , Bigvaiga , Nehumiga ja Baanaga ; Iisraeli rahva meeste arv oli :
16007008	Parosi poegi kaks tuhat ükssada seitsekümmend kaks ;
16007009	Sefatja poegi kolmsada seitsekümmend kaks ;
16007010	Aarahi poegi kuussada viiskümmend kaks ;
16007011	Pahat-Moabi poegi , Jeesua ja Joabi poegadest , kaks tuhat kaheksasada kaheksateist ;
16007012	Eelami poegi tuhat kakssada viiskümmend neli ;
16007013	Sattu poegi kaheksasada nelikümmend viis ;
16007014	Sakkai poegi seitsesada kuuskümmend ;
16007015	Binnui poegi kuussada nelikümmend kaheksa ;
16007016	Beebai poegi kuussada kakskümmend kaheksa ;
16007017	Asgadi poegi kaks tuhat kolmsada kakskümmend kaks ;
16007018	Adonikami poegi kuussada kuuskümmend seitse ;
16007019	Bigvai poegi kaks tuhat kuuskümmend seitse ;
16007020	Aadini poegi kuussada viiskümmend viis ;
16007021	Aateri poegi , Hiskija harust , üheksakümmend kaheksa ;
16007022	Haasumi poegi kolmsada kakskümmend kaheksa ;
16007023	Beesai poegi kolmsada kakskümmend neli ;
16007024	Haarifi poegi sada kaksteist ;
16007025	Gibeoni mehi üheksakümmend viis ;
16007026	Petlemma ja Netofa mehi sada kaheksakümmend kaheksa ;
16007027	Anatoti mehi sada kakskümmend kaheksa ;
16007028	Beet-Asmaveti mehi nelikümmend kaks ;
16007029	Kirjat-Jearimi , Kefiira ja Beeroti mehi seitsesada nelikümmend kolm ;
16007030	Raama ja Geba mehi kuussada kakskümmend üks ;
16007031	Mikmasi mehi sada kakskümmend kaks ;
16007032	Peeteli ja Ai mehi sada kakskümmend kolm ;
16007033	teise Nebo mehi viiskümmend kaks ;
16007034	teise Eelami poegi tuhat kakssada viiskümmend neli ;
16007035	Haarimi poegi kolmsada kakskümmend ;
16007036	Jeeriko poegi kolmsada nelikümmend viis ;
16007037	Loodi , Haadidi ja Oono mehi seitsesada kakskümmend üks ;
16007038	Senaa poegi kolm tuhat üheksasada kolmkümmend .
16007039	Preestreid oli : Jedaja poegi , Jeesua soost , üheksasada seitsekümmend kolm ;
16007040	Immeri poegi tuhat viiskümmend kaks ;
16007041	Pashuri poegi tuhat kakssada nelikümmend seitse ;
16007042	Haarimi poegi tuhat seitseteist .
16007043	Leviite oli : Jeesua poegi Kadmielist , Hoodavja poegadest seitsekümmend neli .
16007044	Lauljaid oli : Aasafi poegi sada nelikümmend kaheksa .
16007045	Väravahoidjaid oli : Sallumi poegi , Aateri poegi , Talmoni poegi , Akkubi poegi , Hatita poegi , Soobai poegi - sada kolmkümmend kaheksa .
16007046	Templisulased olid : Siiha pojad , Hasuufa pojad , Tabbaoti pojad ;
16007047	Keerosi pojad , Siia pojad , Paadoni pojad ;
16007048	Lebana pojad , Hagaba pojad , Salmai pojad ;
16007049	Haanani pojad , Giddeli pojad , Gehari pojad ;
16007050	Reaja pojad , Resini pojad , Nekooda pojad ;
16007051	Gessami pojad , Ussa pojad , Paaseahi pojad ;
16007052	Beesai pojad , meunlaste pojad , nefuslaste pojad ;
16007053	Bakbuki pojad , Hakufa pojad , Harhuuri pojad ;
16007054	Basluti pojad , Mehiida pojad , Harsa pojad ;
16007055	Barkosi pojad , Siisera pojad , Taamahi pojad ;
16007056	Nesiahi pojad , Hatiifi pojad .
16007057	Saalomoni orjade pojad olid : Sootai pojad , Soofereti pojad , Periida pojad ;
16007058	Jaala pojad , Darkoni pojad , Giddeli pojad ;
16007059	Sefatja pojad , Hattili pojad , Pokeret-Hassebaimi pojad , Aamoni pojad .
16007060	Templisulaseid ja Saalomoni orjade poegi oli kokku kolmsada üheksakümmend kaks .
16007061	Ja need olid teeleminejad Tel-Melahist , Tel-Harsast , Kerubist , Addonist ja Immerist , kes ei suutnud selgeks teha , kas nende vanemate kodu ja sugu pärines Iisraelist :
16007062	Delaja pojad , Toobija pojad , Nekooda pojad - kuussada nelikümmend kaks .
16007063	Ja preestreist olid : Habaja pojad , Hakkosi pojad , Barsillai pojad ; Barsillai oli naise võtnud gileadlase Barsillai tütreist ja teda nimetati selle nimega , -
16007064	need , kes otsisid oma suguvõsakirja , aga ei leidnud , ja nad vabastati kui kõlbmatud preestriametist .
16007065	Ja maavalitseja keelas neid söömast kõige pühamat , enne kui uurimi ja tummimi jaoks on taas preester .
16007066	Terve kogudus kokku oli nelikümmend kaks tuhat kolmsada kuuskümmend hinge ;
16007067	peale selle nende sulased ja teenijad , keda oli seitse tuhat kolmsada kolmkümmend seitse ; ja neil oli kakssada nelikümmend viis mees - ja naislauljat ;
16007068	kaameleid oli nelisada kolmkümmend viis , eesleid kuus tuhat seitsesada kakskümmend . '
16007069	
16007070	Ja perekondade peameestest annetasid mõned töö tarvis . Maavalitseja andis alusvaraks tuhat kulddrahmi , viiskümmend piserdusnõu ja viissada kolmkümmend preestrikuube .
16007071	Ja perekondade peameestest annetasid mõned alusvaraks kakskümmend tuhat kulddrahmi ja kaks tuhat kakssada hõbemiini .
16007072	Ja mis muu rahvas andis , oli kakskümmend tuhat kulddrahmi , kaks tuhat hõbemiini ja kuuskümmend seitse preestrikuube .
16007073	Ja preestrid , leviidid , väravahoidjad , lauljad ning muu rahvas ja templisulased , kogu Iisrael , asusid oma linnadesse . Ja kui seitsmes kuu kätte jõudis , olid Iisraeli lapsed oma linnades .
16008001	Siis kogunes terve rahvas nagu üks mees Veevärava esisele väljakule , ja nad ütlesid kirjatundjale Esrale , et ta tooks Moosese Seaduse raamatu , mille Issand Iisraelile oli andnud .
16008002	Ja preester Esra tõi Seaduse koguduse ette , niihästi meeste kui naiste ette , ja kõigi ette , kes mõistsid kuulata , seitsmenda kuu esimesel päeval .
16008003	Ja ta luges seda Veevärava esisel väljakul koidust keskpäevani meeste ja naiste ning arusaajate ees ; ja kogu rahva tähelepanu oli suunatud Seaduse raamatule .
16008004	Ja Esra , kirjatundja , seisis puust laval , mis selleks oli ehitatud , ja tema kõrval seisid Mattitja , Sema , Anaja , Uurija , Hilkija ja Maaseja paremal pool , ja Pedaja , Miisael , Malkija , Haasum , Hasbaddana , Sakarja ja Mesullam vasakul pool .
16008005	Ja Esra avas raamatu kogu rahva nähes , sest ta seisis kõrgemal kui kõik muu rahvas ; ja kui ta selle avas , tõusis kogu rahvas püsti .
16008006	Ja Esra kiitis Issandat , suurt Jumalat , ja kogu rahvas vastas käsi tõstes : ' Aamen , aamen ! ' Ja nad põlvitasid ning heitsid Issanda ette silmili maha .
16008007	Ja Jeesua , Baani , Seerebja , Jaamin , Akkub , Sabbetai , Hoodija , Maaseja , Keliita , Asarja , Joosabad , Haanan , Pelaja , leviidid , õpetasid rahvale Seadust ja rahvas seisis püsti .
16008008	Ja nad lugesid raamatut , Jumala Seadust , peatükkide kaupa ja andsid seletust , nõnda et loetust aru saadi .
16008009	Ja Nehemja , kes oli maavalitseja , ja preester Esra , kirjatundja , ja leviidid , kes rahvast õpetasid , ütlesid kogu rahvale : ' See päev on pühitsetud Issandale , teie Jumalale . Ärge leinake ja ärge nutke ! ' Sest kogu rahvas nuttis , kui nad Seaduse sõnu kuulsid .
16008010	Ja ta ütles neile : ' Minge sööge rasvaseid roogi ja jooge magusaid jooke , ja läkitage osa neile , kellel midagi ei ole valmistatud ! Sest see päev on pühitsetud meie Issandale . Ja ärge kurvastage , sest rõõm Issandast on teie ramm ! '
16008011	Ja leviidid vaigistasid rahvakogu , öeldes : ' Rahunege , sest see päev on püha ! Ja ärge kurvastage ! '
16008012	Siis läks kogu rahvas sööma ja jooma , läkitama teistelegi osa ja pidama suurt rõõmupidu , sest nad mõistsid sõnu , mis neile oli teatavaks tehtud .
16008013	Ja teisel päeval tulid kokku kogu rahva perekondade peamehed , preestrid ja leviidid kirjatundja Esra juurde Seaduse sõnu tundma õppima .
16008014	Ja nad leidsid Seaduses , mille Issand Moosese läbi oli andnud , kirjutatud olevat , et Iisraeli lapsed pidid pühade ajal seitsmendas kuus elama lehtmajades ,
16008015	ja et kõigis nende linnades ja Jeruusalemmas pidi kuulutatama ja hüütama , öeldes : ' Minge mägedele ja tooge õlipuu või metsõlipuu oksi ja mürdi , palmi või muu leherikka puu oksi lehtmajade tegemiseks , nagu on kirjutatud ! '
16008016	Ja rahvas läks ja tõi ning tegi enesele lehtmaju , igaüks oma katusele ja õue ja Jumala koja õuedesse , Veevärava väljakule ja Efraimi värava väljakule .
16008017	Ja terve kogudus , kes vangist oli tagasi tulnud , tegi lehtmaju ja elas lehtmajades , sest Joosua , Nuuni poja päevist selle päevani ei olnud Iisraeli lapsed nõnda teinud . Ja rõõm oli väga suur .
16008018	Ja Jumala Seaduse raamatut loeti iga päev , esimesest päevast viimase päevani . Ja nad pidasid püha seitse päeva , ja kaheksandal päeval oli lõpetuspüha seatud viisi järgi .
16009001	Ja sellesama kuu kahekümne neljandal päeval kogunesid Iisraeli lapsed paastuma , kotiriided seljas ja mulda pea peal .
16009002	Ja Iisraeli sugu lahutas enese kõigist muulastest , astus ette ja tunnistas oma patte ning oma vanemate süütegusid .
16009003	Siis nad tõusid oma kohal püsti ja lugesid Issanda , oma Jumala Seaduse raamatut kolm tundi ; ja kolm tundi tunnistasid nad patte ning kummardasid Issandat , oma Jumalat .
16009004	Ja Jeesua , Baani , Kadmiel , Sebanja , Bunni , Seerebja , Baani ja Kenani läksid üles leviitide lavale ja hüüdsid suure häälega Issanda , oma Jumala poole .
16009005	Ja leviidid Jeesua , Kadmiel , Baani , Hasabneja , Seerebja , Hoodija , Sebanja ja Petahja ütlesid : ' Tõuske üles ja kiitke Issandat , oma Jumalat , igavesest ajast igavesti , ja õnnistage tema aulist nime , mis on ülem kui kõik kiitus ja ülistus !
16009006	Sina üksi oled Issand , sina oled teinud taeva , taevaste taevad ja kõik nende väe , maa ja kõik , mis selle peal on , mered ja kõik , mis neis on . Sina annad neile kõigile elu ja taevavägi kummardab sind .
16009007	Sina , Issand , oled Jumal , kes valis Aabrami ja tõi tema kaldealaste Uurist ning pani temale nimeks Aabraham .
16009008	Sina leidsid tema südame sinu ees ustava olevat ja sa tegid temaga lepingu , et sa annad tema soole kaananlaste , hettide , emorlaste , perislaste , jebuuslaste ja girgaaslaste maa . Ja sa pidasid oma sõna , sest sina oled õige .
16009009	Sina nägid meie vanemate viletsust Egiptuses ja kuulsid nende kisendamist Kõrkjamere ääres .
16009010	Sina tegid tunnustähti ja imetegusid vaarao ja kõigi tema sulaste ja kogu tema maa rahva kallal , sest sa teadsid , et nad nende vastu ülbed olid olnud , ja sa tegid enesele nime , nagu see tänapäevalgi on .
16009011	Sina lõhestasid nende ees mere ja nad läksid kuiva mööda mere keskelt läbi ; aga nende tagaajajad sa viskasid sügavustesse otsekui kivi võimsasse vette .
16009012	Sina juhtisid neid pilvesambas päeval ja tulesambas öösel , et valgustada neile teed , mida nad pidid käima .
16009013	Ja sa tulid alla Siinai mäele ja rääkisid nendega taevast ning andsid neile õiged seadlused , tõsised õpetused , head määrused ja käsud .
16009014	Sina tegid neile teatavaks oma püha hingamispäeva ja sa andsid neile käsud , määrused ja Seaduse oma sulase Moosese läbi .
16009015	Sina andsid neile taevast leiba , kui neil oli nälg , ja lasksid neile kaljust vett voolata , kui neil oli janu . Ja sa käskisid neid minna pärima maad , mille sa kätt tõstes olid lubanud neile anda .
16009016	Aga nemad , meie vanemad , läksid ülbeks , olid kangekaelsed ega kuulnud su käske .
16009017	Nad tõrkusid kuulmast ega tuletanud meelde sinu imetegusid , mis sa neile olid teinud , vaid olid kangekaelsed ja oma tõrksuses võtsid nad pähe oma orjapõlve tagasi minna . Aga sina oled andeksandja Jumal , armuline ja halastaja , pika meelega ja rikas heldusest ; sina ei jätnud neid maha .
16009018	Kuigi nad tegid endile valatud vasika ja ütlesid : ' See on su jumal , kes sind Egiptusest välja tõi ! ' ja kuigi nad suuri teotusi korda saatsid ,
16009019	ei jätnud sina siiski neid kõrbes maha oma suure halastuse pärast . Pilvesammas ei lahkunud neist päeval , juhatamast neid teekonnal , ega tulesammas öösel , valgustamast neile teed , mida nad käisid .
16009020	Sina andsid neile oma hea Vaimu , et neid targaks teha , oma mannat sa ei keelanud nende suudele ja andsid neile vett , kui neil oli janu .
16009021	Nelikümmend aastat toitsid sa neid kõrbes , neil ei puudunud midagi , ei kulunud nende riided ega paistetanud jalad .
16009022	Ja sa andsid neile kuningriigid ja rahvad ning jagasid need jaokaupa : nõnda pärisid nad Siihoni maa , Hesboni kuninga maa , ja Oogi , Baasani kuninga maa .
16009023	Ja sa tegid nende lapsed paljuks nagu taevatähed ja viisid nad maale , mille kohta sa nende vanemaile olid öelnud , et nad lähevad seda pärima .
16009024	Ja lapsed tulid ning pärisid maa , ja sina alandasid nende ees maa elanikud , kaananlased , ja andsid nad nende kätte , nende kuningad ja maa rahvad , et nad talitaksid nendega , nagu neile meeldib .
16009025	Ja nad vallutasid kindlustatud linnad ja rammusa maa ning pärisid kojad , mis olid täis kõike head , suurel hulgal raiutud kaevusid , viinamägesid , õlipuid ja viljapuid . Nad sõid , nende kõht sai täis , nad läksid lihavaks ja elasid hästi sinu suure headuse tõttu .
16009026	Ometi olid nad tõrksad ja hakkasid sulle vastu , heitsid sinu Seaduse selja taha ja tapsid sinu prohvetid , kes neid manitsesid sinu juurde tagasi pöörduma ; ja nad saatsid korda suuri teotusi .
16009027	Seepärast sa andsid nad nende vaenlaste kätte ja need rõhusid neid . Aga sel ajal , kui neil kitsas käes oli , kisendasid nad sinu poole ja sina kuulsid taevast ning andsid neile oma suure halastuse pärast päästjaid , kes päästsid nad nende vaenlaste käest .
16009028	Aga kui nad said hingata , siis nad tegid jälle kurja sinu ees . Ja sina jätsid nad nende vaenlaste kätte , et need valitseksid nende üle . Aga kui nad jälle sind hüüdsid , siis sa kuulsid taevast ja päästsid nad oma halastuse pärast palju kordi .
16009029	Ja sa manitsesid neid tagasi pöörduma sinu Seaduse juurde , aga nemad olid ülbed ega kuulnud su käske , vaid patustasid su seadluste vastu , mida inimene peab täitma , et ellu jääda , ja pöörasid tõrksalt selja ning olid kangekaelsed ega kuulnud mitte .
16009030	Sa kannatasid nendega palju aastaid ja manitsesid neid oma Vaimu läbi oma prohvetite kaudu , aga nad ei pannud seda tähele ; seepärast sa andsid nad teiste maade rahvaste kätte .
16009031	Aga oma suure halastuse pärast ei teinud sa neile lõppu ega jätnud neid maha , sest sina oled armuline ja halastaja Jumal !
16009032	Ja nüüd , meie Jumal , suur , vägev ja kartustäratav Jumal , kes peab lepingut ja osutab heldust : ära pea väheseks kõike seda kannatust , mis on tabanud meid , meie kuningaid , meie vürste , meie preestreid , meie prohveteid , meie vanemaid ja kogu su rahvast Assuri kuningate päevist kuni tänapäevani !
16009033	Sina oled õiglane kõiges , mis meie peale on tulnud , sest sina oled osutanud ustavust , meie aga oleme olnud õelad .
16009034	Jah , meie kuningad , meie vürstid , meie preestrid ja meie vanemad ei ole teinud su Seaduse järgi , ei ole tähele pannud su käske ja manitsusi , millega sa neid manitsesid .
16009035	Nad ei teeninud sind oma kuningriigis , hoolimata sinu suurest headusest , mida sa neile osutasid , ja hoolimata avarast ja rammusast maast , mille sa neile olid andnud , ega pöördunud oma kurjadest tegudest .
16009036	Vaata , me oleme nüüd sulased . Maal , mille sa andsid meie vanemaile , et nad sööksid selle vilja ja häid asju , vaata , seal me oleme sulased .
16009037	Selle rikkalik saak läheb neile kuningaile , keda sa meie pattude pärast oled pannud meie üle ; nemad valitsevad meie ihu ja meie karjade üle , nagu neile meeldib , ja meie oleme suures hädas . '
16009038	Selle kõige tõttu me teeme ja kirjutame kindla lepingu , ja meie vürstid , meie leviidid ja meie preestrid kinnitavad seda pitseriga .
16010001	Ja pitseriga kinnitajad on : maavalitseja Nehemja , Hakalja poeg , ja Sidkija ,
16010002	Seraja , Asarja , Jeremija ,
16010003	Pashur , Amarja , Malkija ,
16010004	Hattus , Sebanja , Malluk ,
16010005	Haarim , Meremot , Obadja ,
16010006	Taaniel , Ginneton , Baaruk ,
16010007	Mesullam , Abija , Mijamin ,
16010008	Maasja , Bilgai , Semaja - need on preestrid .
16010009	Ja leviidid on : Jeesua , Asanja poeg , Binnui , Heenadadi poegadest , Kadmiel ,
16010010	ja nende vennad Sebanja , Hoodija , Keliita , Pelaja , Haanan ,
16010011	Miika , Rehob , Hasabja ,
16010012	Sakkur , Seerebja , Sebanja ,
16010013	Hoodija , Baani , Beniinu .
16010014	Rahva peamehed on : Paros , Pahat-Moab , Eelam , Sattu , Baani ,
16010015	Bunni , Asgad , Beebai ,
16010016	Adonija , Bigvai , Aadin ,
16010017	Aater , Hiskija , Assur ,
16010018	Hoodija , Haasum , Beesai ,
16010019	Haarif , Anatot , Neebai ,
16010020	Magpias , Mesullam , Heesir ,
16010021	Mesesabel , Saadok , Jaddua ,
16010022	Pelatja , Haanan , Anaja ,
16010023	Hoosea , Hananja , Hassub ,
16010024	Halloohes , Pilha , Soobek ,
16010025	Rehum , Hasabna , Maaseja ,
16010026	Ahija , Haanan , Aanan ,
16010027	Malluk , Haarim , Baana .
16010028	Ja ülejäänud rahvas , preestrid , leviidid , väravahoidjad , lauljad , templisulased ja kõik , kes olid end lahti öelnud teiste maade rahvaist Jumala Seaduse kasuks , nende naised , nende pojad ja tütred , kõik , kes olid võimelised aru saama ,
16010029	need liitusid oma vägevamate vendadega ja võtsid needuse ja vande kinnitusel endile kohustuse käia Jumala Seaduse järgi , mis Jumala sulase Moosese läbi oli antud , ja tähele panna ning täita kõiki Issanda , meie Jumala käske , tema seadlusi ja määrusi :
16010030	' Me ei anna oma tütreid maa rahvaile ega võta nende tütreid oma poegadele .
16010031	Ja kui maa rahvad toovad hingamispäeval müügiks kaupa ja kõiksugu vilja , siis me ei võta neilt seda hingamispäeval ega muul pühal päeval . Me loobume seitsmenda aasta saagist ja igasugusest võlanõudest .
16010032	Me võtame endile kohustuse anda kolmandik seeklit aastas meie Jumala koja teenistuse tarvis :
16010033	ohvrileibadeks , alaliseks roaohvriks ja alaliseks põletusohvriks , ohvreiks hingamispäevil , noorkuupäevil ja pühadel , pühadeks asjadeks , patuohvriks , et toimetada Iisraelile lepitust , ja igaks tegevuseks meie Jumala kojas .
16010034	Meie , preestrid , leviidid ja rahvas , oleme heitnud liisku puude muretsemiseks , nende toomiseks meie perekondade kaupa oma Jumala kojale igal aastal kindlaksmääratud ajal , põletamiseks Issanda , meie Jumala altaril , nagu Seaduses on kirjutatud .
16010035	Me kohustume tooma Jumala kotta igal aastal uudsevilja oma põldudelt ja uudsevilja kõigist puudest ,
16010036	ja esmasündinud oma poegadest ja kariloomadest , nagu Seaduses on kirjutatud ; ja kohustume tooma oma veiste ning lammaste ja kitsede esmasündinuid oma Jumala kotta preestritele , kes teenivad meie Jumala kojas .
16010037	Me toome ka parimat oma taignast ja oma tõstelõivudest , kõiksugu puude vilja , värsket veini ja õli preestritele meie Jumala koja kambrites ; ja oma põldude kümnist leviitidele , neile leviitidele , kes koguvad kümnist kõigis meie põllutöölinnades .
16010038	Ja üks preester , Aaroni poegadest , olgu koos leviitidega , kui leviidid koguvad kümnist , ja leviidid peavad viima kümnise kümnisest meie Jumala kotta varaaida kambritesse .
16010039	Sest neisse kambritesse peavad Iisraeli lapsed ja Leevi lapsed viima vilja , värske veini ja õli tõstelõivu ; seal on ka pühamu riistad ja teenivad preestrid , väravahoidjad ja lauljad . Me ei jäta maha oma Jumala koda . '
16011001	Ja rahva vürstid asusid Jeruusalemma , aga muu rahvas heitis liisku , et üks kümnest läheks elama Jeruusalemma , pühasse linna , ja üheksa teistesse linnadesse .
16011002	Ja rahvas õnnistas kõiki neid mehi , kes vabatahtlikult läksid elama Jeruusalemma .
16011003	Ja need olid maa peamehed , kes elasid Jeruusalemmas ; aga Juuda linnades elas igaüks oma pärandiosas , neile kuuluvais linnades : iisraellased , preestrid ja leviidid , templisulased ja Saalomoni orjade pojad .
16011004	Jeruusalemmas elas Juuda ja Benjamini poegi . Juuda poegadest : Ataja , Ussija poeg , kes oli Sakarja poeg , kes oli Amarja poeg , kes oli Sefatja poeg , kes oli Mahalaleli poeg Peretsi poegadest ,
16011005	ja Maaseja , Baaruki poeg , kes oli Kol-Hose poeg , kes oli Hasaja poeg , kes oli Joojaribi poeg , kes oli Sakarja poeg , kes oli seelalase poeg .
16011006	Kõiki Jeruusalemmas elavaid Peretsi poegi oli nelisada kuuskümmend kaheksa vahvat meest .
16011007	Ja need olid Benjamini pojad : Sallu , Mesullami poeg , kes oli Joedi poeg , kes oli Pedaja poeg , kes oli Koolaja poeg , kes oli Maaseja poeg , kes oli Iitieli poeg , kes oli Jesaja poeg ,
16011008	ja tema järel Gabbai ja Sallai - üheksasada kakskümmend kaheksa .
16011009	Ja Joel , Sikri poeg , oli nende ülevaataja , ja Juuda , Hassenua poeg , oli teine linnaülem .
16011010	Preestritest : Jedaja , Joojaribi poeg , Jaakin ,
16011011	Seraja , Hilkija poeg , kes oli Mesullami poeg , kes oli Saadoki poeg , kes oli Merajoti poeg , kes oli Ahituubi poeg , Jumala koja eestseisja ,
16011012	ja nende vennad , kes toimetasid templiteenistust - kaheksasada kakskümmend kaks ; ja Adaja , Jerohami poeg , kes oli Pelalja poeg , kes oli Amsi poeg , kes oli Sakarja poeg , kes oli Pashuri poeg , kes oli Malkija poeg ,
16011013	ja tema vennad , perekondade peamehed - kakssada nelikümmend kaks ; ja Amassai , Asareli poeg , kes oli Ahsai poeg , kes oli Mesillemoti poeg , kes oli Immeri poeg ,
16011014	ja nende vennad , vahvad mehed - sada kakskümmend kaheksa ; nende ülevaataja oli Sabdiel , Gedolimi poeg .
16011015	Ja leviitidest : Semaja , Hassubi poeg , kes oli Asrikami poeg , kes oli Hasabja poeg , kes oli Bunni poeg ;
16011016	Sabtai ja Joosabad , leviitide peameestest , kes olid Jumala koja välistööde ülevaatajad ;
16011017	Mattanja , Miika poeg , kes oli Sabdi poeg , kes oli palvusel tänulaulu alustava laulujuhataja Aasafi poeg , ja Bakbukja , tema vendade hulgas teisel kohal olija , ja Abda , Sammua poeg , kes oli Gaalali poeg , kes oli Jedutuuni poeg .
16011018	Kõiki leviite pühas linnas oli kakssada kaheksakümmend neli .
16011019	Ja väravahoidjad olid : Akkub , Talmon ja nende vennad , kes valvasid väravaid - sada seitsekümmend kaks .
16011020	Ja ülejäänud Iisrael , preestrid ja leviidid olid kõigis Juuda linnades , igaüks oma pärisosas .
16011021	Ja templisulased elasid künkal ; Siiha ja Gispa olid templisulaste ülemad .
16011022	Ja leviitide ülevaataja Jeruusalemmas oli Ussi , Baani poeg , kes oli Hasabja poeg , kes oli Mattanja poeg , kes oli Miika poeg Aasafi poegadest , kes laulsid Jumala koja teenistusel .
16011023	Sest nende kohta oli kuninga käsk ja kindel korraldus , kes nimelt iga päev pidid laulma .
16011024	Ja Petahja , Mesesabeli poeg , Serahi , Juuda poja poegadest , oli kuninga volinik kõiges , mis rahvasse puutus .
16011025	Ja nende põldude juures olevais asulais elas Juuda poegi Kirjat-Arbas ja selle tütarlinnades , Diibonis ja selle tütarlinnades , Jekabseelis ja selle külades ,
16011026	Jeesuas , Mooladas , Beet-Peletis ,
16011027	Hasar-Suualis , Beer-Sebas ja selle tütarlinnades ,
16011028	Siklagis , Mekonas ja selle tütarlinnades ,
16011029	Een-Rimmonis , Soras , Jarmutis ,
16011030	Saanoahis , Adullamis ja nende külades , Laakises ja selle väljadel , Asekas ja selle tütarlinnades ; nad lõid leeri üles Beer-Sebast Hinnomi oruni .
16011031	Ja Benjamini pojad asusid alates Gebast , Mikmasis , Ajjas , Peetelis ja selle tütarlinnades ,
16011032	Anatotis , Noobis , Ananjas ,
16011033	Haasoris , Raamas , Gittaimis ,
16011034	Haadidis , Seboimis , Neballatis ,
16011035	Loodis ja Oonos , Sepaorus .
16011036	Ja Juuda leviitide rühmad olid ka Benjamini maal .
16012001	Ja need olid preestrid ja leviidid , kes tulid tagasi koos Serubbaabeliga , Sealtieli pojaga , ja Jeesuaga : Seraja , Jeremija , Esra ,
16012002	Amarja , Malluk , Hattus ,
16012003	Sekanja , Rehum , Meremot ,
16012004	Iddo , Ginnetoi , Abija ,
16012005	Miijamin , Maadja , Bilga ,
16012006	Semaja , Joojarib , Jedaja ,
16012007	Sallu , Aamok , Hilkija , Jedaja ; need olid preestrite ja nende vendade peamehed Jeesua päevil .
16012008	Ja leviidid olid : Jeesua , Binnui , Kadmiel , Seerebja , Juuda ja Mattanja , kes koos oma vendadega juhatas tänulaulu ,
16012009	kuna Bakbukja ja Unni ning nende vennad teenistusel nendega vastamisi seisid .
16012010	Ja Jeesuale sündis Joojakim , ja Joojakimile sündis Eljasib , ja Eljasibile sündis Joojada ,
16012011	ja Joojadale sündis Joonatan , ja Joonatanile sündis Jaddua .
16012012	Ja Joojakimi päevil olid need preestrid perekondade peameesteks : Serajal Meraja , Jeremijal Hananja ,
16012013	Esral Mesullam , Amarjal Joohanan ,
16012014	Mallukil Joonatan , Sebanjal Joosep ,
16012015	Haarimil Adna , Merajotil Helkai ,
16012016	Iddol Sakarja , Ginnetonil Mesullam ,
16012017	Abijal Sikri , Minjaminil , Moadjal Piltai ,
16012018	Bilgal Sammua , Semajal Joonatan ,
16012019	Joojaribil Mattenai , Jedajal Ussi ,
16012020	Sallail Kallai , Aamokil Eeber ,
16012021	Hilkijal Hasabja , Jedajal Netaneel .
16012022	Leviidid : Eljasibi , Joojada , Joohanani ja Jaddua päevil on perekondade peamehed kirja pandud , nõndasamuti preestrid , kuni pärslase Daarjavese valitsemisajani .
16012023	Leevi pojad , perekondade peamehed , on ajaraamatusse kirja pandud Joohanani , Eljasibi poja päevini .
16012024	Ja leviitide peamehed olid : Hasabja , Seerebja ja Jeesua , Kadmieli poeg , ja nende vennad , kes olid nendega vastamisi kiitmas ja tänamas jumalamehe Taaveti käsu kohaselt , rühm vastavalt rühmale .
16012025	Mattanja , Bakbukja , Obadja , Mesullam , Talmon ja Akkub olid väravahoidjad , kes valvasid väravate varakambreid .
16012026	Need elasid Joojakimi , Joosadaki poja Jeesua päevil ja maavalitseja Nehemja ja preestri ning kirjatundja Esra päevil .
16012027	Ja kui Jeruusalemma müüri pühitseti , siis otsiti leviidid üles kõigist nende asupaikadest ja toodi Jeruusalemma , et pidada rõõmsat pühitsuspidu tänulaulude , simblite , naablite ja kanneldega .
16012028	Ja lauljate pojad kogunesid Jeruusalemma ümberkaudsest piirkonnast ja netofalaste küladest ,
16012029	Beet-Gilgalist ja Geba ja Asmaveti väljadelt , sest lauljad olid endile ehitanud külasid ümber Jeruusalemma .
16012030	Preestrid ja leviidid puhastasid endid , nõndasamuti puhastasid nad rahva ning väravad ja müüri .
16012031	Siis ma käskisin Juuda vürste minna müüri peale , ja ma moodustasin kaks suurt laulukoori ja rongkäiku müüril paremale poole Sõnnikuvärava suunas ,
16012032	ja nende järel käisid Hoosaja ning pooled Juuda vürstidest ,
16012033	ja Asarja , Esra , Mesullam ,
16012034	Juuda , Benjamin , Semaja ja Jeremija ,
16012035	ja mõned preestrite pojad pasunatega : Sakarja , Joonatani poeg , kes oli Semaja poeg , kes oli Mattanja poeg , kes oli Miikaja poeg , kes oli Sakkuri poeg , kes oli Aasafi poeg ,
16012036	ja tema vennad Semaja , Asarel , Milalai , Gilalai , Maai , Netaneel , Juuda ja Hananai jumalamees Taaveti mänguriistadega ; ja Esra , kirjatundja , käis nende ees .
16012037	Ja nad läksid Allikaväravast mööda , tõusid otseteed Taaveti linna astmeid pidi üles , mööda müürile viivat treppi ülalpool Taaveti koda , kuni Veeväravani ida pool .
16012038	Ja teine laulukoor , ja selle järel mina ja pool rahvast , läks müüril vastassuunas , Ahjutornist mööda kuni laia müürini ,
16012039	Efraimi väravast mööda ja üle Vanavärava , Kalavärava , Hananeli torni ja Sajatorni Lambaväravani ; nad peatusid Vahtkonnaväravas .
16012040	Siis asetusid mõlemad laulukoorid Jumala kotta , ka mina ja pooled ülemaist , kes koos minuga olid ,
16012041	ja preestrid Eljakim , Maaseja , Minjamin , Miikaja , Eljoenai , Sakarja ja Hananja pasunatega ,
16012042	ja Maaseja , Semaja , Eleasar , Ussi , Joohanan , Malkija , Eelam ja Eser . Lauljad laulsid ja Jisrahja oli juhatajaks .
16012043	Ja nad ohverdasid sel päeval suuri ohvreid ning olid rõõmsad , sest Jumal oli neile suure rõõmu valmistanud ; ka naised ja lapsed rõõmustasid , ja Jeruusalemma rõõm oli kaugele kuuldav .
16012044	Sel päeval määrati mehed varakambrite ülemaiks ; varakambrid olid tõstelõivude , uudsevilja ja kümniste jaoks , et nad neisse koguksid linnade põldudelt preestritele ja leviitidele kuuluvad seaduspärased osad , sest Juudal oli rõõm teenivaist preestreist ja leviitidest .
16012045	Nemad toimetasid nende Jumala teenistust ja puhastusteenistust , nõndasamuti lauljad ja väravahoidjad , nagu Taavet ja tema poeg Saalomon olid käskinud .
16012046	Sest juba muiste , Taaveti ja Aasafi päevil , oli lauljail juhataja , ja oli olemas kiitus - ja tänulaule Jumalale .
16012047	Ja kogu Iisrael andis Serubbaabeli päevil ja Nehemja päevil lauljaile ja väravahoidjaile neile kuuluva igapäevase osa ; pühitsetud annid anti leviitidele ja leviidid andsid pühitsetud annid Aaroni poegadele .
16013001	Sel päeval loeti rahva kuuldes Moosese raamatut ja selles leiti olevat kirjutatud , et ammonlane ja moab ei tohtinud iialgi tulla Jumala kogudusse ,
16013002	sellepärast et nad ei olnud Iisraeli lastele vastu tulnud leiva ja veega , vaid palkasid Bileami neid needma ; meie Jumal aga muutis needmise õnnistamiseks .
16013003	Ja kui nad Seadust olid kuulnud , siis nad lahutasid kõik segarahva Iisraelist .
16013004	Aga enne seda oli preester Eljasib , Toobija sugulane , kes oli pandud meie Jumala koja kambrite ülemaks ,
16013005	sisustanud temale suure kambri , kuhu varem oli pandud roaohvreid , viirukit , riistu ning vilja - , veini - ja õlikümnist , mis oli määratud leviitidele , lauljatele ja väravahoidjatele , ja preestrite tõstelõive .
16013006	Ma ei olnud Jeruusalemmas , kui see kõik juhtus , sest Artahsasta , Paabeli kuninga kolmekümne teisel aastal olin ma läinud kuninga juurde . Aga mõne aja pärast palusin ma kuningalt luba
16013007	ja tulin Jeruusalemma . Ja kui ma märkasin , missuguse pahateo Eljasib Toobija pärast oli teinud , sisustades temale kambri Jumala koja õues ,
16013008	siis ma sain väga pahaseks ja viskasin kõik Toobija koja asjad sellest kambrist välja .
16013009	Ja ma käskisin kambrid puhtaks teha ning viisin sinna tagasi Jumala koja riistad , roaohvrid ja viiruki .
16013010	Siis ma sain teada , et leviitidele ei olnud antud nende osa ja seepärast olid leviidid ja lauljad , kes pidid teenistust pidama , põgenenud igaüks oma põllule .
16013011	Ja ma riidlesin ülematega ning ütlesin : ' Mispärast on Jumala koda maha jäetud ? ' Ja ma kogusin nad kokku ning panin nad nende ametisse .
16013012	Ja kogu Juuda tõi kümnist viljast , veinist ja õlist varaaitadesse .
16013013	Ja ma määrasin varaaitade ülemaiks preester Selemja ja kirjatundja Saadoki , ja leviitide hulgast Pedaja , ja neile abiliseks Haanani , Mattanja poja Sakkuri poja ; sest neid peeti ustavaiks ja nende kohus oli jagada oma vendadele .
16013014	Mõtle , mu Jumal , minu peale selle pärast ! Ära kustuta mu häid tegusid , mis ma olen teinud oma Jumala koja ja selle teenistuse heaks !
16013015	Neil päevil nägin ma Juudamaal mõningaid , kes hingamispäeval surutõrsi sõtkusid ja kes viljakoormaid tõid ja eeslite selga panid , nõndasamuti ka veini , viinamarju , viigimarju ja igasuguseid koormaid hingamispäeval Jeruusalemma tõid ; ja ma manitsesin neid , et nad sel päeval toiduaineid müüsid .
16013016	Seal elas ka tüüroslasi , kes tõid kala ja igasugust kaupa ning müüsid hingamispäeval juutidele Jeruusalemmas .
16013017	Siis ma riidlesin Juuda suurnikega ja ütlesin neile : ' Mis kõlvatu tegu see on , mida te teete , et te hingamispäeva teotate ?
16013018	Eks teinud teie vanemad nõndasamuti ja eks lasknud meie Jumal tulla kogu selle õnnetuse meie ja selle linna peale ? Ja hingamispäeva teotades te suurendate veelgi viha Iisraeli vastu . '
16013019	Ja niipea kui Jeruusalemma väravais hingamispäeva eel oli läinud pimedaks , käskisin ma väravad sulgeda ja lubasin need avada alles pärast hingamispäeva ; ja ma seadsin mõned oma sulastest väravate juurde , et hingamispäeval ükski koorem sisse ei tuleks .
16013020	Siis jäid kaupmehed ja igasuguse kauba müüjad kord või kaks väljapoole Jeruusalemma .
16013021	Ja ma manitsesin neid ning ütlesin neile : ' Miks jääte ööseks müüri taha ? Kui te seda veel kord teete , siis ma pistan oma käe teie külge ! ' Sellest ajast ei tulnud nad enam hingamispäeval .
16013022	Ja ma käskisin leviite , et nad endid puhastaksid ja tuleksid väravaid valvama , et hingamispäeva pühitsetaks . Mõtle minu peale , mu Jumal , sellegi pärast , ja ole mulle armuline oma rohke helduse pärast !
16013023	Neil päevil nägin ma ka juute , kes olid naiseks võtnud asdodlasi , ammonlasi ja moabe .
16013024	Ja nende lastest rääkisid pooled asdodi keelt või mõne muu rahva keelt , aga juudi keelt nad ei osanud rääkida .
16013025	Siis ma riidlesin nendega ja sajatasin neid , peksin neist mõningaid mehi ja katkusin neilt karvu ; ja ma vannutasin neid Jumala nimel : ' Te ei tohi anda oma tütreid nende poegadele ega võtta nende tütreid oma poegadele või iseendile !
16013026	Eks ole Saalomon , Iisraeli kuningas , selle läbi pattu teinud ? Paljude rahvaste hulgas ei olnud tema sarnast kuningat ; ta oli oma Jumalale armas ja Jumal pani tema kuningaks kogu Iisraelile , aga tedagi saatsid võõramaa naised pattu tegema .
16013027	Kas me siis peame kuulma teistki , et teete samasugust suurt pahategu , võttes võõramaa naisi ja murdes nõnda meie Jumalale truudust ? '
16013028	Ja üks ülempreester Eljasibi poja Joojada poegadest oli hooronlase Sanballati väimees , aga ma ajasin ta enese juurest ära .
16013029	Mu Jumal , pea neid meeles , et nad on rüvetanud preestriametit ning preestrite ja leviitide lepingut !
16013030	Nõnda ma puhastasin neid kõigest võõrast ja seadsin teenistuskorrad preestritele ja leviitidele , igaühele tema töö ,
16013031	ning puude ja uudsevilja toomiseks määratud ajad . Meenuta , mu Jumal , seda minu heaks ! '
17001001	Ja see sündis Ahasverose ajal , selle Ahasverose , kes valitses Indiast Etioopiani - sada kahtkümmend seitset maad - ,
17001002	neil päevil , kui kuningas Ahasveros istus oma kuninglikul aujärjel Suusani palees .
17001003	Oma valitsemise kolmandal aastal tegi ta võõruspeo kõigile oma vürstidele ja sulastele ; Pärsia ja Meedia võimukandjad , ülikud ja maavalitsejad olid tema juures .
17001004	Ta näitas oma kuningriigi määratut rikkust ja oma võimu toredat hiilgust palju päevi - sada kaheksakümmend päeva .
17001005	Ja kui need päevad olid möödunud , tegi kuningas seitsmepäevase peo kogu Suusani palees olevale rahvale , niihästi suurtele kui väikestele , kuningliku palee rohuaia väljakul .
17001006	Peened valged ja sinised kangad olid kinnitatud valgete ja purpurpunaste nööridega hõberõngaste ja marmorsammaste külge ; kullast ja hõbedast lamamisasemed olid alabastrist ja marmorist , klaasjaist ja kirjudest kividest ruudulisel põrandal .
17001007	Juua anti kuldkarikaist , karikaid oli mitmesuguseid , ja kuninglikku veini oli palju , kuninga kohaselt .
17001008	Aga joomisel kehtis korraldus , et sundust ei ole , sest kuningas oli seda kinnitanud kõigile oma kojaülemaile , et igaüks võib teha , nagu temale meeldib .
17001009	Kuninganna Vasti tegi peo ka naistele kuningas Ahasverose kuninglikus kojas .
17001010	Seitsmendal päeval , kui kuninga süda oli veinirõõmus , käskis ta Mehumani , Bistat , Harbonat , Bigtat , Abagtat , Seetarit ja Karkast , seitset eunuhhi , kes kuningas Ahasverost teenisid ,
17001011	tuua kuninganna Vasti kuninga ette koos kuningliku krooniga , et näidata rahvaile ja vürstidele tema ilu , sest ta oli ilusa välimusega .
17001012	Aga kuninganna Vasti keeldus tulemast kuninga käsu peale , mis eunuhhide kaudu oli antud ; siis raevutses kuningas väga ja viha süttis temas põlema .
17001013	Ja kuningas küsis tarkadelt , kes aegu mõistsid , sest oli viisiks panna kuninga käsk kõigi seaduse - ja õigusetundjate ette ,
17001014	ja temale lähemad olid Karsena , Seetar , Admata , Tarsis , Meres , Marsena ja Memukan , seitse Pärsia ja Meedia vürsti , kes nägid kuninga palet ja istusid kuningriigis esimesel kohal :
17001015	' Mida tuleks seaduse järgi teha kuninganna Vastiga , sellepärast et ta ei ole täitnud kuninga käsku , mis eunuhhide kaudu oli antud ? '
17001016	Siis vastas Memukan kuninga ja vürstide ees : ' Mitte ainult kuninga vastu ei ole kuninganna Vasti eksinud , vaid ka kõigi vürstide ja kõigi rahvaste vastu kuningas Ahasverose kõigis maades .
17001017	Kui kuninganna tegu saab teatavaks kõigile naistele , siis nad hakkavad põlgusega vaatama oma meestele , öeldes : Kuningas Ahasveros käskis tuua kuninganna Vasti enese ette , aga tema ei tulnud .
17001018	Juba täna võivad Pärsia ja Meedia vürstinnad , kes sellest kuninganna teost kuulevad , kõigile kuninga vürstidele nõnda vastata , ja sellest tuleb palju põlgust ning viha .
17001019	Kui kuningas heaks arvab , siis tulgu temalt kuninglik käsk ja see kirjutatagu muutmatuna Pärsia ja Meedia seaduste hulka , et Vasti ei tohi tulla kuningas Ahasverose ette ja et kuningas annab tema kuningliku au teisele , kes on temast parem !
17001020	Ja kui kuninga otsus , mille ta teeb , saab teatavaks kogu tema kuningriigis , mis on ju suur , siis austavad kõik naised oma mehi , niihästi suured kui väikesed . '
17001021	See kõne oli kuninga ja vürstide silmis hea , ja kuningas tegi Memukani sõna järgi .
17001022	Ja ta läkitas kirjad kõigisse kuninga maadesse , igale maale tema oma kirjaviisis ja igale rahvale tema oma keeles , et iga mees olgu valitseja oma kojas ja rääkigu oma rahva keelt !
17002001	Pärast neid sündmusi , kui kuningas Ahasverose viha oli jahtunud , mõtles ta Vastile ja sellele , mis ta oli teinud ning mis tema kohta oli otsustatud .
17002002	Siis ütlesid kuninga sulased , kes teda teenisid : ' Otsitagu kuningale noori neitseid , kes on ilusa välimusega .
17002003	Kuningas pangu ametnikke kõigisse oma kuningriigi maadesse , et need koguksid kõik ilusa välimusega noored neitsid Suusani palee naistemajasse eunuhhi Heegai , kuninga naistevalvaja käe alla , ja et neile antaks vajalikku iluravi .
17002004	Ja tütarlaps , kes kuningale meeldib , saagu Vasti asemel kuningannaks . ' See kõne oli kuninga meelest hea ja ta tegi nõnda .
17002005	Suusani palees oli Juuda mees , Mordokai nimi , Jairi poeg , kes oli Simei poeg , kes oli benjaminlase Kiisi poeg .
17002006	Tema oli Jeruusalemmast vangi viidud koos nende vangidega , kes vangistati koos Juuda kuninga Jekonjaga , kelle Paabeli kuningas Nebukadnetsar oli vangi viinud .
17002007	Tema oli oma sugulase tütre Hadassa , see on Estri kasvataja , sest temal ei olnud ei isa ega ema ; see tütarlaps oli ilusa jume ja kauni välimusega ; ja et ta isa ja ema olid surnud , siis oli Mordokai võtnud tema enesele tütreks .
17002008	Ja kui nüüd kuninga käsk ja seadus said teatavaks ja palju tütarlapsi koguti Suusani paleesse Heegai käe alla , siis võeti ka Ester kuningakotta Heegai käe alla , kes oli naistevalvaja .
17002009	Tütarlaps meeldis temale ja leidis armu tema ees ; ja ta tõttas temale andma iluravivahendeid ja kohast toitu , andis temale seitse valitud teenijat kuningakojast ning määras temale ja ta teenijaile parima paiga naistemajas .
17002010	Ester ei teatanud oma rahvust ja päritolu , sest Mordokai oli teda keelanud seda teatamast .
17002011	Ja Mordokai kõndis iga päev naistemaja õue ees , et teada saada , kuidas Estri käsi käib ja mis temaga juhtub .
17002012	Kui igale tütarlapsele jõudis kätte kord , et tal tuli minna kuningas Ahasverose juurde pärast kaheteistkümne kuu möödumist , nagu naistele oli määratud - sest nõnda kaua kestsid nende iluravipäevad : kuus kuud mürriõliga ja kuus kuud palsamite ning muude naiste iluravivahenditega - ,
17002013	siis võis tütarlaps minna kuninga juurde ja temale anti naistemajast kuningakotta minnes kaasa kõik , mida ta soovis .
17002014	Ta läks õhtul ja tuli hommikul tagasi teise naistemajasse eunuhhii Saasgase , kuninga liignaistevalvaja käe alla ; ta ei läinud enam kuninga juurde , olgu siis , et ta kuningale meeldis ja teda nimeliselt kutsuti .
17002015	Kui nüüd Estril , Mordokai sugulase Abihaili tütrel , kelle Mordokai oli võtnud enesele tütreks , tuli minna kuninga juurde , siis ei palunud ta midagi muud kui seda , mida eunuhh Heegai , kuninga naistevalvaja , soovitas ; aga Ester leidis armu kõigi silmis , kes teda nägid .
17002016	Ja Ester viidi kuningas Ahasverose juurde tema kuninglikku kotta kümnendas kuus , see on teebetikuus , tema seitsmendal valitsemisaastal .
17002017	Ja kuningas armastas Estrit enam kui kõiki teisi naisi , ja Ester leidis tema ees armu ja heldust enam kui kõik teised neitsid ; ta pani temale kuningliku krooni pähe ja tegi ta Vasti asemel kuningannaks .
17002018	Ja kuningas tegi suure võõruspeo kõigile oma vürstidele ja sulastele , võõruspeo Estri auks ; ta alandas maade makse ja jagas kuningakohaseid kingitusi .
17002019	Kui teist korda neitseid koguti ja Mordokai istus kuninga väravas -
17002020	Ester ei olnud teatanud oma päritolu ja rahvust , nagu Mordokai teda oli keelanud , ja Ester tegi Mordokai käsu järgi nagu siis , kui ta oli tema kasvandik - ,
17002021	siis neilsamul päevil , kui Mordokai istus kuninga väravas , vihastasid Bigtan ja Teres , kaks eunuhhi kuninga lävehoidjate hulgast , ja tahtsid pista kätt kuningas Ahasverose külge .
17002022	Aga Mordokai sai sellest teada ja ta jutustas sellest kuninganna Estrile , ja Ester rääkis seda kuningale Mordokai nimel .
17002023	Ja kui asja uuriti ning leiti nõnda olevat , siis poodi nad mõlemad puusse ; ja see kirjutati kuninga jaoks ajaraamatusse .
17003001	Pärast neid sündmusi ülendas kuningas Ahasveros agaglase Haamani , Hammedata poja , edutas teda ja pani ta istme ülemale kõigist vürstidest , kes ta juures olid .
17003002	Ja kõik kuninga sulased , kes olid kuninga väravas , pidid heitma põlvili ja kummardama Haamanit , sest nõnda oli kuningas tema suhtes käskinud ; aga Mordokai ei põlvitanud ega kummardanud .
17003003	Siis ütlesid kuninga sulased , kes olid kuninga väravas , Mordokaile : ' Miks sa kuninga käsust üle astud ? '
17003004	Ja kui nad seda temale iga päev olid öelnud , aga tema neid kuulda ei võtnud , siis teatasid nad sellest Haamanile , et näha , kas Mordokai põhjus on küllaldane , kuna ta neile oli öelnud enese juudi olevat .
17003005	Kui Haaman nägi , et Mordokai ei põlvitanud ja teda ei kummardanud , siis täitus Haaman vihaga .
17003006	Aga sellest oli tema silmis vähe , et pista kätt üksnes Mordokai külge - sest temale oli Mordokai rahvus teatavaks tehtud - , ja nõnda püüdis Haaman hävitada kõiki juute , kes olid kogu Ahasverose kuningriigis .
17003007	Esimeses kuus , see on niisanikuus , kuningas Ahasverose kaheteistkümnendal aastal , heideti Haamani ees päevast päeva puuri , see on liisku ; nõnda kuust kuusse kaheteistkümnendani , see on adarikuuni .
17003008	Ja Haaman ütles kuningas Ahasverosele : ' Üks rahvas on hajutatuna ja eraldatuna rahvaste keskel sinu kuningriigi kõigis maades ; nende seadused on teistsugused kui kõigil muudel rahvastel ja nad ei tee kuninga seaduste järgi ; seepärast ei ole kuningal kasulik neid sallida .
17003009	Kui kuningas heaks arvab , siis käskigu ta kirjutada , et nad tuleb hukata ; mina vaen siis kümme tuhat talenti hõbedat ametnike kätte , et see viidaks kuninga varaaitadesse . '
17003010	Siis võttis kuningas oma pitserisõrmuse sõrmest ja andis selle agaglasele Haamanile , Hammedata pojale , juutide vaenlasele .
17003011	Ja kuningas ütles Haamanile : ' Hõbe olgu antud sulle , nõndasamuti rahvas , et sa temaga talitaksid , nagu su meelest hea on ! '
17003012	Ja esimese kuu kolmeteistkümnendal päeval kutsuti kuninga kirjutajad ning lasti kirjutada kõik , mida Haaman käskis , kuninga asehaldureile ja maavalitsejaile , kes olid iga maa üle , ja iga rahva vürstidele , igale maale tema kirjaviisis ja igale rahvale tema keeles ; seda kirjutati kuningas Ahasverose nimel ja see kinnitati kuninga pitserisõrmusega .
17003013	Siis läkitati jooksjatega kirjad kõigisse kuninga maadesse , et tuleb hävitada , tappa ja hukata kõik juudid , noored ja vanad , lapsed ja naised ühel päeval , kaheteistkümnenda kuu , see on adarikuu kolmeteistkümnendal päeval , ja et nende varandus tuleb riisuda .
17003014	Kirja ärakiri oli antud seadusena igale maale , avaldamiseks kõigile rahvastele , et nad oleksid selleks päevaks valmis .
17003015	Jooksjad läksid kuninga käsul rutates välja , kui seadus Suusani palees oli antud ; kuningas ja Haaman istusid jooma , aga Suusani linn oli ärevuses .
17004001	Kui Mordokai sai teada kõik , mis oli sündinud , siis ta käristas oma riided lõhki , riietus kotiriidesse ja raputas tuhka pea peale , läks linna keskele ning kisendas valjusti ja kibedasti .
17004002	Ja ta läks kuninga värava ette , sest kotiriides ei olnud lubatud kuninga väravast sisse minna .
17004003	Igal maal , igas paigas , kuhu kuninga käsk ja tema seadus jõudis , oli juutidel suur lein , paast , nutt ja hala ; kotiriie ja tuhk olid paljudele asemeks .
17004004	Kui Estri teenijad ja eunuhhid tulid ning temale sellest teatasid , siis tundis kuninganna suurt valu ja ta läkitas Mordokaile riideid selga panemiseks , et ta saaks oma kotiriide seljast ära võtta ; aga tema ei võtnud neid vastu .
17004005	Siis kutsus Ester Hataki , ühe kuninga eunuhhidest , kes oli pandud teda teenima , ja andis temale käsu hankida teateid Mordokai kohta , et mis on ja mispärast see nõnda on .
17004006	Ja Hatak läks Mordokai juurde linna väljakule , mis oli kuninga värava ees ,
17004007	ja Mordokai jutustas talle kõik , mis temaga oli juhtunud , ja andis täpseid andmeid hõbeda kohta , mida Haaman oli lubanud vaagida kuninga varaaitadesse juutide hukkamise eest .
17004008	Ja ta andis temale ärakirja seadusekirjast , mis Suusanis oli antud nende hävitamiseks , et ta näitaks seda Estrile ja jutustaks talle , ja käsiks teda minna kuninga juurde temalt armu paluma ja oma rahvale abi otsima .
17004009	Ja Hatak tuli ning andis Estrile edasi Mordokai sõnad .
17004010	Aga Ester rääkis Hatakiga ja käskis tal Mordokaile öelda :
17004011	' Kõik kuninga sulased ja kuninga maade rahvad teavad , et igaühe jaoks , olgu see mees või naine , kes kutsumata läheb kuninga juurde siseõue , on ainult üks seadus : ta peab surema ; või olgu siis , kui kuningas sirutab oma kuldkepi tema poole , et ta võib jääda elama . Aga mind ei ole kuninga juurde kutsutud juba kolmkümmend päeva . '
17004012	Kui Estri sõnad Mordokaile edasi anti ,
17004013	siis Mordokai käskis Estrile vastata : ' Ära mõtle , et sa kuningakojas paremini pääsed kui kõik muud juudid !
17004014	Sest kui sa sel ajal tõesti vaikid , tuleb juutidele abi ja pääste mujalt , aga sina ja su isa pere hukkute ! Ja kes teab , kas sa mitte ei olegi just selle asja pärast pääsenud kuninglikku seisusesse ? '
17004015	Siis Ester käskis Mordokaile vastata :
17004016	' Mine kogu kokku kõik Suusanis leiduvad juudid ja paastuge minu pärast ; kolm päeva ärge sööge ega jooge ei öösel ega päeval . Minagi paastun oma teenijatega nõnda . Ja siis ma lähen kuninga juurde , kuigi see pole seadusepärane . Aga kui ma hukkun , siis hukkun ! '
17004017	Siis Mordokai läks ja tegi kõik nõnda , nagu Ester teda oli käskinud .
17005001	Ja kolmandal päeval pani Ester selga kuninglikud rõivad ning astus kuningakoja siseõue , mis oli otse kuningakoja vastas ; ja kuningas istus oma kuninglikul aujärjel kuninglikus kojas , koja ukse vastas .
17005002	Kui kuningas nägi kuninganna Estrit õues seisvat , siis leidis too armu tema silmis ja kuningas sirutas Estri poole kuldkepi , mis tal käes oli ; siis Ester astus ligi ja puudutas kepiotsa .
17005003	Ja kuningas ütles temale : ' Mis sul tarvis on , kuninganna Ester , ja mida sa palud ? Kui see oleks ka pool kuningriiki , see antakse sulle ! '
17005004	Ja Ester vastas : ' Kui kuningas heaks arvab , siis tulgu kuningas ja Haaman täna peole , mille ma temale olen korraldanud ! '
17005005	Kuningas ütles : ' Saatke kiiresti Haaman , et saaksime teha , nagu Ester on öelnud ! ' Ja kuningas ning Haaman tulid peole , mille Ester oli korraldanud .
17005006	Ja veini juues ütles kuningas Estrile : ' Mida sa palud ? See antakse sulle ! Ja su soov , olgu see või pool kuningriiki , täidetakse ! '
17005007	Aga Ester kostis ning ütles : ' Mu palve ja soov on :
17005008	kui ma kuninga silmis olen armu leidnud ja kui kuningas heaks arvab anda , mida ma palun , ja teha , mida ma soovin , siis tulgu kuningas ja Haaman peole , mille ma neile korraldan ; ma teen siis homme , nagu kuningas soovib ! '
17005009	Ja Haaman läks sel päeval sealt ära rõõmsana ja heas tujus ; aga kui Haaman nägi Mordokaid kuninga väravas , et too ei tõusnud püsti ega värisenud tema ees , siis Haaman sai täis tulist viha Mordokai vastu .
17005010	Aga Haaman talitses ennast ja läks oma kotta ; siis ta läkitas sõna ja laskis tuua oma sõbrad ja oma naise Serese .
17005011	Ja Haaman jutustas neile oma suurest rikkusest ja oma paljudest poegadest , ja sellest , kuidas kuningas teda oli ülendanud ja kuidas ta teda oli edutanud kuninga vürstide ja sulaste ees .
17005012	Ja Haaman ütles : ' Isegi kuninganna Ester ei lasknud kedagi muud kui mind tulla koos kuningaga peole , mille ta korraldas . Ja homsekski on ta mind kutsunud koos kuningaga .
17005013	Aga see kõik ei rahulda mind , niikaua kui ma näen juut Mordokaid istumas kuninga väravas ! '
17005014	Siis ütlesid ta naine Seres ja kõik ta sõbrad temale : ' Tehtagu puu , viiskümmend küünart kõrge , ja ütle hommikul kuningale , et Mordokai sinna poodaks . Siis sa võid rõõmsalt koos kuningaga minna peole ! ' See kõne oli Haamani meelest hea ja ta käskis puu valmis teha .
17006001	Sel ööl ei saanud kuningas und ; siis käskis ta tuua meelespeetavate sündmuste kirja , ajaraamatu . Ja kui sellest kuningale ette loeti ,
17006002	siis leiti kirjutatud olevat , kuidas Mordokai oli andnud teateid Bigtani ja Teresi , kuninga kahe eunuhhi kohta lävehoidjate hulgast , et need olid tahtnud pista oma kätt kuningas Ahasverose külge .
17006003	Ja kuningas küsis : ' Missugune austus ja ülendus on Mordokaile selle eest osaks saanud ? ' Kuninga sulased , kes teda teenisid , vastasid : ' Ta pole midagi saanud . '
17006004	Siis küsis kuningas : ' Kes on õues ? ' Haaman oli just tulnud kuningakoja välisõue kuningale ütlema , et Mordokai poodaks puusse , mille ta tema jaoks oli käskinud valmistada .
17006005	Ja kuninga sulased vastasid temale : ' Vaata , Haaman seisab õues . ' Ja kuningas ütles : ' Ta tulgu sisse ! '
17006006	Ja Haaman tuli ning kuningas küsis temalt : ' Mida tuleks teha selle mehega , keda kuningas tahab austada ? ' Siis mõtles Haaman oma südames : ' Kellele muule tahab kuningas rohkem austust avaldada kui minule ? '
17006007	Ja Haaman vastas kuningale : ' Mehele , keda kuningas tahab austada ,
17006008	toodagu kuninglik kuub , millesse kuningas ise on olnud riietatud , ja hobune , kelle seljas kuningas on ratsutanud ja kellele kuninglik peaehe on pähe pandud .
17006009	Kuub ja hobune antagu kuninga ühe vürsti kätte ülikute hulgast ; ja riietatagu mees , keda kuningas tahab austada , ning sõidutatagu teda hobuse seljas linna väljakule ja hüütagu tema ees : Nõnda tehakse mehega , keda kuningas tahab austada ! '
17006010	Siis ütles kuningas Haamanile : ' Tõtta , võta kuub ja hobune , nagu sa oled öelnud , ja tee nõnda juut Mordokaiga , kes istub kuninga väravas ! Ära jäta midagi tegemata kõigest sellest , mis sa oled öelnud ! '
17006011	Ja Haaman võttis kuue ja hobuse , riietas Mordokai ja sõidutas ta linna väljakule ning hüüdis tema ees : ' Nõnda tehakse mehega , keda kuningas tahab austada ! '
17006012	Seejärel pöördus Mordokai tagasi kuninga väravasse , Haaman aga ruttas oma kotta leinates ja kinnikaetud peaga .
17006013	Kui Haaman jutustas Seresele , oma naisele , ja kõigile oma sõpradele kõik , mis temale oli juhtunud , siis ütlesid talle tema targad ja ta naine Seres : ' Kui Mordokai , kelle ees sa oled hakanud langema , on juutide soost , siis sa ei suuda tema vastu midagi , vaid sa langed tõesti tema ees . '
17006014	Kui nad alles temaga rääkisid , saabusid kuninga eunuhhid ja kiirustasid Haamanit minema sellele peole , mille Ester oli korraldanud .
17007001	Kui kuningas ja Haaman olid tulnud kuninganna Estri juurde peole ,
17007002	siis ütles kuningas veini juues Estrile ka teisel päeval : ' Mida sa palud , kuninganna Ester , see antakse sulle ! Ja su soov , olgu see või pool kuningriiki , täidetakse ! '
17007003	Ja kuninganna Ester kostis ning ütles : ' Kui ma olen sinu silmis armu leidnud , kuningas , ja kui kuningas heaks arvab , siis kingitagu mulle mu palvel mu elu ja vastavalt mu soovile mu rahvas !
17007004	Sest meie , mina ja mu rahvas , oleme müüdud hävitamiseks , tapmiseks ja hukkamiseks . Kui meid oleks müüdud sulaseiks ja teenijaiks , siis ma oleksin vaikinud , sest seesugune õnnetus ei oleks kuninga tülitamiseks küllaldane . '
17007005	Siis rääkis kuningas Ahasveros ja küsis kuninganna Estrilt : ' Kes see on ja kus see on , kes on julgenud nõnda teha ? '
17007006	Ja Ester vastas : ' Vaenlane ja vihamees on see kuri Haaman ! ' Siis kohkus Haaman kuninga ja kuninganna ees .
17007007	Ja kuningas tõusis vihasena veini joomast ning läks palee rohuaeda , aga Haaman jäi paluma kuninganna Estrit oma elu pärast , sest ta nägi , et kuninga poolt oli tema kohta halba otsustatud .
17007008	Kui kuningas tuli palee rohuaiast tagasi kotta , kus veini oli joodud , siis oli Haaman langenud asemele , millel Ester lamas . Ja kuningas ütles : ' Kas ta tahab isegi kuningannat mu oma kojas ära naerda ? ' Vaevalt oli see sõna kuninga suust välja tulnud , kui juba Haamani nägu kaeti .
17007009	Ja Harbona , üks kuningat teenivatest eunuhhidest , ütles : ' Ennäe , seal on ka puu , mille Haaman laskis valmistada Mordokai jaoks , kes kuninga huvides kõneles . See seisab Haamani koja juures , viiskümmend küünart kõrge . ' Ja kuningas ütles : ' Pooge ta sinna ! '
17007010	Ja Haaman poodi puusse , mille ta Mordokai jaoks oli lasknud valmistada ; siis lahtus kuninga viha .
17008001	Selsamal päeval andis kuningas Ahasveros kuninganna Estrile juutide vaenlase Haamani koja ; ja Mordokai võis tulla kuninga ette , sest Ester oli teatanud , kes ta temale oli .
17008002	Ja kuningas tõmbas oma pitserisõrmuse , mille ta Haamanilt oli ära võtnud , ja andis selle Mordokaile ; ja Ester pani Mordokai Haamani koja üle .
17008003	Aga Ester rääkis veel kuninga ees ja heitis tema jalge ette maha , nuttis ja anus teda , et ta keelaks agaglase Haamani kurjuse ja tema kava , mille ta juutide vastu oli sepitsenud .
17008004	Siis sirutas kuningas kuldkepi Estri poole ja Ester tõusis ning seisis kuninga ees
17008005	ja ütles : ' Kui kuningas heaks arvab ja kui ma tema ees olen armu leidnud , kui see asi on kuninga meelest õige ja mina tema silmis vastuvõetav , siis lase kirjutada , et agaglase Haamani , Hammedata poja kirjad kavaga , mis ta kirjutas kõigis kuninga maades olevate juutide hukkamiseks , tagasi võetaks !
17008006	Sest kuidas võiksin näha õnnetust , mis mu rahvast tabab , ja kuidas võiksin vaadata oma sugulaste hukkumist ? '
17008007	Siis ütles kuningas Ahasveros kuninganna Estrile ja juut Mordokaile : ' Vaata , ma olen andnud Haamani koja Estrile ja Haaman ise on puusse poodud , sellepärast et ta tahtis pista oma käe juutide külge .
17008008	Ja nüüd kirjutage teie ise juutide pärast kuninga nimel , nagu teie meelest hea on , ja kinnitage see kuningliku pitserisõrmusega ; sest kirja , mis kuninga nimel on kirjutatud ja kuningliku pitserisõrmusega on kinnitatud , ei saa tagasi võtta ! '
17008009	Siis kutsuti otsekohe kuninga kirjutajad - see oli kolmandas kuus , siivanikuus , selle kahekümne kolmandal päeval - ja kirjutati kõik , mida Mordokai käskis , juutidele ja asehaldureile , maavalitsejaile ja maade vürstidele Indiast Etioopiani , saja kahekümne seitsmel maal , igale maale tema kirjaviisis ja igale rahvale tema keeles ; ka juutidele nende kirjaviisis ja keeles .
17008010	Seda kirjutati kuningas Ahasverose nimel ja kinnitati kuninga pitserisõrmusega ; ja kirjad läkitati ratsakäskjalgadega , kes ratsutasid kuninglikel hobustel , võidusõiduratsudel .
17008011	Kirjas lubas kuningas juutidel igas linnas kokku tulla ja oma elu kaitsta , hävitades , tappes ja hukates iga rahva ja maa kõik relvastatud jõud , kes neile kallale kipuvad , ka lapsed ja naised , ja riisudes nende vara ,
17008012	ühel ja samal päeval kõigis kuningas Ahasverose maades . See päev oli kaheteistkümnenda kuu , see on adarikuu kolmeteistkümnendal päeval .
17008013	Kirja ärakiri oli antud seadusena igale maale , avaldamiseks kõigile rahvastele , et juudid selleks päevaks oleksid valmis oma vaenlastele kätte maksma .
17008014	Kuninglikel hobustel ratsutavad käskjalad läksid kuninga käsul kiiresti välja ja ruttasid , niipea kui seadus oli Suusani palees antud .
17008015	Ja Mordokai tuli kuninga juurest kuninglikus kuues , sinises ja valges , suure kuldkrooniga ning valge ja purpurpunase mantliga ; ja Suusani linn hõiskas ja rõõmustas .
17008016	Juutidel oli õnn ja rõõm , õndsus ja au .
17008017	Ja igal maal ja igas linnas , igal pool , kuhu kuninga käsk ja tema seadus jõudis , oli juutidel rõõm ja ilutsemine , pidu ja head päevad ; ja maa rahvast tunnistasid paljud endid juutideks , sest neid valdas hirm juutide ees .
17009001	Ja kaheteistkümnendas kuus , see on adarikuus , selle kolmeteistkümnendal päeval , kui kuninga käsu ja tema seaduse teostamise aeg oli kätte jõudnud , sel päeval , kui juutide vaenlased lootsid saada võimust nende üle , mis oli aga muudetud , nõnda et juudid pidid saama võimust oma vihkajate üle ,
17009002	tulid juudid kokku oma linnades kõigis kuningas Ahasverose maades , et pista oma käsi nende külge , kes neile kurja olid soovinud ; ja ükski ei suutnud neile vastu panna , sest hirm nende ees oli vallanud kõiki rahvaid .
17009003	Ja kõik maade vürstid , asehaldurid ja maavalitsejad ning kuninga ametnikud aitasid juute , sest neid oli vallanud hirm Mordokai ees .
17009004	Sest Mordokai oli kuningakojas suur , ja kuuldus temast levis kõigisse maadesse ; sest see mees , Mordokai , sai üha vägevamaks .
17009005	Ja juudid lõid kõiki oma vaenlasi mõõgaga lüües , tappes ja hukates , ja nad talitasid oma vihkajatega , nagu tahtsid .
17009006	Suusani palees tapsid ja hukkasid juudid viissada meest ;
17009007	ja Parsandata , Dalfon , Aspata ,
17009008	Poorata , Adalja , Aridata ,
17009009	Parmasta , Arisai , Aridai ja Vajesata ,
17009010	Haamani , Hammedata poja , juutide vaenlase kümme poega tapeti , aga tema vara külge nad ei pistnud oma kätt .
17009011	Selsamal päeval sai Suusani palees tapetute arv kuningale teatavaks .
17009012	Ja kuningas ütles kuninganna Estrile : ' Suusani palees on juudid tapnud ja hukanud viissada meest ja kümme Haamani poega . Mida nad siis küll muudes kuninga maades on teinud ? Mida sa nüüd palud ? See antakse sulle ! Ja mis su soov veel olekski , see täidetakse ! '
17009013	Ja Ester ütles : ' Kui kuningas heaks arvab , siis lubatagu ka homme juutidel , kes Suusanis on , talitada nagu täna ! Ja kümme Haamani poega poodagu puusse ! '
17009014	Ja kuningas käskis nõnda teha ning Suusanis anti seadus ; ja kümme Haamani poega poodi .
17009015	Ja Suusani juudid tulid kokku ka adarikuu neljateistkümnendal päeval ning tapsid Suusanis kolmsada meest ; aga nende vara külge nad ei pistnud oma kätt .
17009016	Ka muud juudid , kes olid kuninga maades , tulid kokku ja kaitsesid oma elu ja said hingata oma vaenlastest ning tapsid oma vihkajaist seitsekümmend viis tuhat ; aga nende vara külge nad ei pistnud oma kätt .
17009017	See sündis adarikuu kolmeteistkümnendal päeval , aga selle neljateistkümnendal päeval nad puhkasid ning tegid selle pidu - ja rõõmupäevaks .
17009018	Aga Suusani juudid tulid kokku selle kuu kolmeteistkümnendal ja neljateistkümnendal päeval , ja nad puhkasid selle kuu viieteistkümnendal päeval ning tegid selle pidu - ja rõõmupäevaks .
17009019	Seepärast tegid juudi maamehed , kes elasid maal külades , adarikuu neljateistkümnenda päeva endile rõõmu - ja pidupäevaks , heaks päevaks , ja läkitasid üksteisele rooga .
17009020	Ja Mordokai kirjutas need sündmused üles ; ja ta läkitas kirjad kõigile juutidele kuningas Ahasverose kõigis maades , niihästi ligidal kui kaugel olijaile ,
17009021	kohustades neid , et nad igal aastal pühitseksid adarikuu neljateistkümnendat ja viieteistkümnendat päeva
17009022	kui päevi , mil juudid said rahu oma vaenlastest , ja kuud , mil nende mure muutus rõõmuks ja lein pidupäevaks ; nad pidid need tegema pidu - ja rõõmupäevadeks ning läkitama üksteisele rooga ja vaestele ande .
17009023	Ja juudid võtsid tavaks , mida nad juba olid hakanud tegema ja millest Mordokai neile kirjutas .
17009024	Kuna agaglane Haaman , Hammedata poeg , kõigi juutide vaenlane , oli kavatsenud juute hukata ja oli puuri , see on liisku heitnud nende tagakiusamiseks ja hukkamiseks -
17009025	ent kui asi jõudis kuninga ette , oli tema kirjalikult käskinud , et Haamani kuri kavatsus , mille ta juutide vastu oli sepitsenud , tuleks ta enese pea peale ja et tema ja ta pojad puusse poodaks - ,
17009026	siis nimetasid nad neid päevi puurimiks , sõna ' puur ' järgi . Seepärast , vastavalt kõigile selle kirja sõnadele ja vastavalt sellele , mida nad ise olid näinud ja mis neile oli juhtunud ,
17009027	seadsid ja võtsid juudid muutmatuks kohustuseks ja tavaks iseendile ja oma järeltulijaile ja kõigile nendega liitujaile pühitseda igal aastal neid kahte päeva vastavalt eeskirjale ja määratud ajale ,
17009028	ja et neid päevi meenutaks ja pühitseks iga rahvapõlv ja iga suguvõsa igal maal ja igas linnas , et need puurimipäevad ei kaoks juutide hulgast ja et mälestus neist ei lakkaks nende järeltulijail .
17009029	Ja kuninganna Ester , Abihaili tütar , ja juut Mordokai kirjutasid kogu oma mõjujõuga , et kinnitada seda teist puurimikirja .
17009030	Ja kirjad läkitati kõigile juutidele Ahasverose kuningriigi saja kahekümne seitsmel maal sõbralike ja usaldusväärsete sõnadega ,
17009031	et neid puurimipäevi peetaks määratud ajal , nagu juut Mordokai ja kuninganna Ester olid need neile seadnud ja nagu nad ise olid endile ja oma järeltulijaile korraldusi teinud paastu ja kaebehüüu asjus .
17009032	Nõnda kinnitas Estri käsk need puurimi eeskirjad , ja need kirjutati raamatusse .
17010001	Ja kuningas Ahasveros pani maale ja mere saartele peale töökohustuse .
17010002	Ja kõik tema võimsuse ja vägevuse teod ning täpsed andmed Mordokai suurusest , kuidas kuningas teda ülendas - eks need ole kirja pandud Meedia ja Pärsia kuningate Ajaraamatus ?
17010003	Sest juut Mordokai oli kuningas Ahasverosest järgmine mees , ta oli juutidele suur ja oma paljudele vendadele armas ; tema taotles oma rahvale head ja kõneles kogu oma soo hüvanguks .
18001001	Uusimaal oli mees , Iiob nimi . See mees oli vaga ja õiglane , ta kartis Jumalat ja hoidus kurjast .
18001002	Temale sündis seitse poega ja kolm tütart .
18001003	Tema karjas oli seitse tuhat lammast ja kitse , kolm tuhat kaamelit , viissada paari härgi , viissada emaeeslit , ja tal oli väga palju peret ; see mees oli rikkaim kõigist hommikumaalastest .
18001004	Tema pojad käisid ja pidasid pidusid üksteise kodades , igaüks omal päeval ; nad läkitasid käskjalad oma kolme õe järele ja kutsusid nad enestega sööma ja jooma .
18001005	Aga kui pidupäevad olid ringi teinud , siis Iiob läkitas käskjalad poegade järele ja pühitses neid ; ta tõusis hommikul vara ja ohverdas põletusohvreid , igaühe eest ühe , sest Iiob mõtles : ' Võib-olla on mu pojad pattu teinud ja südames Jumalat neednud . ' Nõnda tegi Iiob alati .
18001006	Ent ühel päeval , kui Jumala lapsed tulid ja seisid Issanda ees , tuli ka saatan nende sekka .
18001007	Ja Issand küsis saatanalt : ' Kust sa tuled ? ' Ja saatan vastas Issandale ning ütles : ' Maad mööda hulkumast ja rändamast . '
18001008	Siis Issand ütles saatanale : ' Kas oled pannud tähele mu sulast Iiobit ? Sest tema sarnast maa peal ei ole : vaga ja õiglane mees , kardab Jumalat ja hoidub kurjast . '
18001009	Saatan vastas Issandale ning ütles : ' Kas Iiob asjata Jumalat kardab ?
18001010	Eks sa ole teinud igast küljest aia ümber temale ja ta kojale ning kõigele , mis tal on ? Sa oled õnnistanud tema kätetööd ja ta kari on siginenud maal .
18001011	Aga pista ometi käsi tema külge ja puuduta kõike , mis tal on ! Kas ta siis õnnistab su palet ? '
18001012	Siis Issand ütles saatanale : ' Vaata , kõik , mis tal on , olgu sinu käes ! Ära ainult pista kätt tema enese külge ! ' Ja saatan läks Issanda juurest ära .
18001013	Ja ühel päeval , kui ta pojad ja tütred olid söömas ja veini joomas oma vanima venna kojas ,
18001014	tuli käskjalg Iiobi juurde ja ütles : ' Härjad olid kündmas ja emaeeslid nende kõrval söömas ,
18001015	aga seebalased tulid kallale ja võtsid need ära ja lõid poisid mõõgateraga maha . Ainult mina üksi pääsesin seda sulle teatama . '
18001016	Kui ta alles rääkis , tuli teine ja ütles : ' Jumala tuli langes taevast ning süütas lambad , kitsed ja poisid ning põletas nad ära . Ainult mina üksi pääsesin seda sulle teatama . '
18001017	Kui ta alles rääkis , tuli teine ja ütles : ' Kaldealased tegid kolm salka ja tungisid kaamelite kallale ning võtsid need ära ja lõid poisid mõõgateraga maha . Ainult mina üksi pääsesin seda sulle teatama . '
18001018	Kui ta alles rääkis , tuli veel üks käskjalg ja ütles : ' Su pojad ja tütred olid söömas ja veini joomas oma vanima venna kojas .
18001019	Vaata , siis tuli kõrbe poolt suur tuul , tõukas koja nelja nurka ja see langes noorte meeste peale , nõnda et nad surid . Ainult mina üksi pääsesin seda sulle teatama . '
18001020	Siis Iiob tõusis ja käristas oma kuue lõhki , ajas pea paljaks , heitis maha , kummardas
18001021	ja ütles : ' Alasti olen ma emaihust tulnud ja alasti pöördun ma tagasi . Issand on andnud ja Issand on võtnud ; Issanda nimi olgu kiidetud ! '
18001022	Kõige selle juures ei teinud Iiob pattu ega rääkinud Jumala kohta halba .
18002001	Ja ühel päeval , kui Jumala lapsed tulid ja seisid Issanda ees , tuli ka saatan nende sekka ja seisis Issanda ees .
18002002	Ja Issand küsis saatanalt : ' Kust sa tuled ? ' Ja saatan vastas Issandale : ' Maad mööda hulkumast ja rändamast . '
18002003	Siis Issand ütles saatanale : ' Kas oled pannud tähele mu sulast Iiobit ? Sest tema sarnast maa peal ei ole : ta on vaga ja õiglane mees , kardab Jumalat ja hoidub kurjast . Ikka veel peab ta kinni oma vagadusest , kuigi sa kihutasid mind tema vastu teda ilma põhjuseta hävitama . '
18002004	Aga saatan vastas Issandale ning ütles : ' Nahk naha vastu , ja mees annab kõik , mis tal on , oma hinge eest .
18002005	Aga siruta ometi oma käsi ning puuduta tema luud ja liha ! Kas ta siis õnnistab su palet ? '
18002006	Ja Issand ütles saatanale : ' Vaata , ta on su käes ! Säästa ainult tema hing ! '
18002007	Siis saatan läks Issanda juurest ära ja lõi Iiobit kurjade paisetega jalatallast pealaeni .
18002008	Iiob aga võttis enesele potikillu , et sellega ennast kaapida ; ja ta istus tuha sees .
18002009	Siis ta naine ütles temale : ' Kas sa veelgi oma vagadusest kinni pead ? Nea Jumalat ja sure ! '
18002010	Aga ta vastas temale : ' Sinagi räägid , nagu rumalad naised räägivad . Kas me peaksime Jumalalt vastu võtma ainult head , aga mitte kurja ? ' Kõige selle juures ei teinud Iiob oma huultega pattu .
18002011	Kui Iiobi kolm sõpra kuulsid kogu sellest õnnetusest , mis teda oli tabanud , siis tulid nad igaüks oma kodupaigast : teemanlane Eliifas , suhiit Bildad ja naamalane Soofar ; ja nad tulid kokku , et minna temale kaastunnet avaldama ja teda trööstima .
18002012	Aga kui nad eemalt oma silmad üles tõstsid , siis nad ei tundnud teda . Ja nad tõstsid häält ning nutsid , ja igamees käristas oma kuue lõhki ning riputas enesele vastu taevast tuhka pea peale .
18002013	Siis nad istusid maas koos temaga seitse päeva ja seitse ööd , ja ükski ei rääkinud temaga sõnagi , sest nad nägid , et ta valu oli väga suur .
18003001	Seejärel avas Iiob suu ja needis oma sündimispäeva .
18003002	Ja Iiob hakkas rääkima ning ütles :
18003003	' Kadugu see päev , mil ma sündisin , ja see öö , mil öeldi : ' Poeglaps on eostunud ! '
18003004	Muutugu pimeduseks see päev ; ärgu hooligu temast Jumal ülal ja ärgu paistku temale valgust !
18003005	Nõudku teda pimedus ja surmavari , pilved lasugu ta peal , kohutagu teda päeva pimendused !
18003006	See öö - võtku teda pilkane pimedus ! Ärgu ta seltsigu aasta päevadega , kuude hulka ta ärgu tulgu !
18003007	Vaata , see öö jäägu viljatuks , ärgu olgu tal hõiskamist !
18003008	Vandugu teda päevaneedjad , kes on valmis Leviatanit äratama !
18003009	Pimenegu ta puhtetähed , oodaku ta valgust , mis ei tule , ärgu saagu ta näha koidukiiri ,
18003010	sellepärast et ta ei sulgenud mu emaihu ust ega varjanud vaeva mu silma eest .
18003011	Miks ma ei surnud emakotta , üsast välja tulles ei heitnud hinge ?
18003012	Miks võtsid põlved mind vastu ja miks olid rinnad , et sain imeda ?
18003013	Tõesti , ma oleksin nüüd maganud ja mul oleks olnud rahu ; oleksin siis uinunud , mul oleks puhkus
18003014	koos kuningate ja maanõunikega , kes ehitasid endile hauamärgid ,
18003015	või koos vürstidega , kellel oli kulda , kes täitsid oma kojad hõbedaga .
18003016	Või miks ma ei olnud nagu varjatud nurisünnitis , nagu lapsukesed , kes päevavalgust ei saa näha ?
18003017	Seal jätavad õelad ässituse ja seal saavad väsinud puhata ,
18003018	seal on kõik vangid muretud : nad ei kuule enam sundija häält .
18003019	Seal on pisike ja suur ühesugused ja ori on vaba oma isandast .
18003020	Miks antakse valgust vaevatule ja elu neile , kelle hing on kibestunud ,
18003021	kes ootavad surma , mis ei tule , ent kes otsivad seda enam kui varandust ,
18003022	kes hõiskavad juubeldades ja on rõõmsad , kui nad leiavad haua ?
18003023	Miks antakse valgust mehele , kelle tee on varjul , kellele Jumal igast küljest on pannud takistusi ?
18003024	Sest ohkamine on mulle leivaks ja mu kaebed voolavad nagu vesi .
18003025	Sest see , mille ees ma tundsin hirmu , tuli mulle kätte , ja mida ma kartsin , see tabas mind .
18003026	Ei ole mul rahu , ei vaikust ega hingamist , küll aga on tulnud rahutus . '
18004001	Siis rääkis teemanlane Eliifas ja ütles :
18004002	' Ega püüe sinuga rääkida tüüta sind ? Aga kes võiks sõnu peatada ?
18004003	Vaata , sina õpetasid paljusid ja kinnitasid nõrku käsi .
18004004	Su sõnad tõstsid üles komistaja ja sa tegid nõtkuvad põlved tugevaks .
18004005	Aga nüüd on see juhtunud sulle ja sa nõrked , see puudutab sind ja sa jahmud .
18004006	Kas mitte jumalakartus ei ole su lootus ja su laitmatud eluviisid su ootus ?
18004007	Mõtle ometi : kes on süütult hukkunud ja kus on õiged hävitatud ?
18004008	Niipalju kui mina olen näinud : kes künnavad ülekohut ja külvavad õnnetust , need lõikavadki seda .
18004009	Nad hukkuvad Jumala hingeõhust ja hävivad tema vihapuhangust .
18004010	Lõvi möirgamine , lõvi hääl , ja noorte lõvide hambad - need murtakse .
18004011	Lõvi hukkub saagi puudusel ja emalõvi kutsikad aetakse laiali .
18004012	Mulle tuli vargsi sõna ja mu kõrv kuulis sellest sosinat
18004013	öiste nägemuste rahutuis mõtteis , kui sügav uni on langenud inimeste peale .
18004014	Hirm haaras mind ja värin ja pani kõik mu luud-liikmed vappuma .
18004015	Üks vaim liugles üle mu näo ; mu ihukarvad tõusid püsti .
18004016	Ta seisatas , aga ta välimust ma ei tundnud - üks kuju mu silma ees . Vaikus . Siis ma kuulsin häält :
18004017	' Ons inimene õige Jumala ees või mees puhas oma Looja ees ? '
18004018	Vaata , oma sulaseidki ta ei usu ja oma ingleid ta peab eksijaiks ,
18004019	veel vähem siis neid , kes elavad savihooneis , mille alusmüürid on põrmus . Need lüüakse rutemini pihuks kui koi .
18004020	Hommikust õhtuni lüüakse neid puruks , märkamata hukkuvad nad igaveseks .
18004021	Eks nende telginöörid kista üles ? Nad surevad , ilma et taipaksidki .
18005001	Hüüa ometi ! Ons keegi , kes sulle vastab ? Kelle poole pühadest sa pöördud ?
18005002	Tõesti , meelehärm tapab meeletu ja õhin surmab narri .
18005003	Ma nägin meeletut juurduvat ja ma sajatasin äkitselt tema eluaset .
18005004	Tema lapsed jäid kaitsetuks , neid rõhuti väravas ja päästjat ei olnud .
18005005	Tema lõikuse sõi näljane : kibuvitste vaheltki võttis ta selle , ja janused kahmasid ta varanduse .
18005006	Sest õnnetus ei tõuse põrmust ega võrsu kannatused mullast ,
18005007	vaid inimene ise sünnib vaevaks ja sädemed lendavad kõrgele .
18005008	Ometi pöörduksin ma Jumala poole ja viiksin oma asja Jumala ette ,
18005009	kes teeb suuri ja uurimatuid asju , arvutuid imetegusid ,
18005010	kes annab maa peale vihma ja saadab põldudele vee ,
18005011	et tõsta alandlikke kõrgele ja anda leinajaile suurt õnne ,
18005012	kes teeb tühjaks kavalate kavatsused , et nende kätetöö ei läheks korda ,
18005013	kes tabab tarku nende tarkuses , et salalike nõu läheks luhta ,
18005014	et nad päevaajal kohtaksid pimedust ja lõunaajal kobaksid otsekui öösel .
18005015	Nõnda ta päästab mõõga eest , nende suu eest , vaese vägeva käest ,
18005016	et viletsal oleks lootust ja ülekohus suleks oma suu .
18005017	Vaata , õnnis on inimene , keda Jumal noomib . Ära siis põlga Kõigevägevama karistust !
18005018	Sest tema valmistab küll valu , aga tema ka seob haavad , tema lööb , aga tema käed ka parandavad .
18005019	Kuuest hädast päästab ta sind ja seitsmendas ei puutu sinusse kuri .
18005020	Näljas lunastab ta sind surmast ja sõjas mõõga käest .
18005021	Keelepeksu eest oled sa peidetud ja sul pole karta hävingut , kui see tuleb .
18005022	Sa võid naerda hävingut ja nälga ja sul pole vaja karta maa loomi .
18005023	Sest sul on leping kividega väljal ja metsloomadel on sinuga rahu .
18005024	Siis sa tunned , et su telgil on rahu , ja kui sa vaatad oma karjamaad , siis ei puudu seal midagi .
18005025	Ja sa märkad , et su sugu on suur , su järeltulijaid on otsekui rohtu maa peal .
18005026	Küpses vanuses sa lähed hauda , otsekui naber pannakse rehepõrandale omal ajal .
18005027	Vaata , seda me oleme uurinud , nõnda see on . Sina aga kuula ja võta see teatavaks ! '
18006001	Siis vastas Iiob ja ütles :
18006002	' Kui ometi mu meelehärm saaks vaetud ja mu õnnetus oleks pandud vaekaussidele .
18006003	Tõesti , see oleks nüüd raskem kui mereliiv . Seepärast on mu sõnadki tormakad .
18006004	Sest minus on Kõigevägevama nooled , mu vaim joob nende mürki . Jumala hirmutamised on rivistunud mu vastu .
18006005	Kas metseesel kisendab noore rohu peal või ammub härg oma sulbi juures ?
18006006	Kas magedat süüakse ilma soolata või on siis maitset kassinaeri limal ?
18006007	Mu hing tõrgub neid puudutamast , need on mulle nagu rüvetatud roog .
18006008	Oh , et ometi mu palve täide läheks ja Jumal annaks , mida soovin !
18006009	Otsustaks ometi Jumal mind murda , sirutaks oma käe ja lõikaks katki mu elulõnga ,
18006010	siis oleks mul veel troostigi : ma hüppaksin rõõmu pärast isegi armutus valus , sest ma ei ole salanud Püha sõnu .
18006011	Mis on mu jõud , et jaksaksin oodata , ja missugune peaks olema mu eesmärk , et suudaksin kindlaks jääda ?
18006012	Ons mu tugevus nagu kivide tugevus või ons mu ihu vaskne ?
18006013	Tõesti , mul enesel ei ole abi ja pääsemine on mu juurest peletatud .
18006014	Kes põlgab sõbra sõprust , see loobub Kõigevägevama kartusest .
18006015	Mu vennad on petlikud nagu jõgi , otsekui kuivaks valguvad jõesängid ,
18006016	mis jääst on muutunud tumedaks , kuhu lumi on pugenud peitu ;
18006017	veevaeseks jäädes need vaikivad , kuumuses kaovad oma asemelt .
18006018	Karavanid põikavad teelt kõrvale , lähevad kõrbe ja hukkuvad .
18006019	Teema karavanid heidavad pilke , Seeba teekäijad loodavad nende peale :
18006020	oma lootuses nad jäävad häbisse , sinna jõudes nad pettuvad .
18006021	Seesuguseiks olete nüüd saanud : te näete kohutavat asja ja kardate .
18006022	Kas ma olen öelnud : ' Andke mulle kingitusi ! ' või : ' Makske oma varandusest minu eest ,
18006023	päästke mind vaenlase võimusest ja lunastage mind vägivallategijate käest ! ' ?
18006024	Õpetage mind , siis ma vaikin ! Tehke mulle selgeks , milles olen eksinud !
18006025	Otsekohesed sõnad ei olekski kibedad . Aga mis tähendus on teie noomimisel ?
18006026	On teil kavatsus mu sõnu laita ? Kas meeltheitja kõne peaks olema nagu tuul ?
18006027	Te heidate liisku isegi vaeslapse pärast ja müüte maha oma sõbra .
18006028	Aga nüüd vaadake mu peale ! Ma tõesti ei valeta teile näkku !
18006029	Jätke ometi järele , et ei sünniks ülekohut ! Jah , jätke järele , sest veel on mul selles asjas õigus !
18006030	Ons mu keelel ülekohut ? Või ei taipa mu suulagi , mis on õnnetus ?
18007001	Eks ole inimesel maa peal võitlemist ja tema päevad nagu palgalise päevad ?
18007002	Otsekui sulane , kes igatseb varju , ja nagu palgaline , kes ootab oma tasu ,
18007003	nõnda sain ma enesele pärisosaks piinakuud ja mulle määrati vaevaööd .
18007004	Kui ma magama heidan , siis ma mõtlen : ' Millal võin tõusta ? ' ja kui olen üles tõusnud , siis : ' Millal tuleb õhtu ? ' Ma olen koiduni täis rahutust .
18007005	Mu ihu on kaetud ussikeste ja mullakamaraga , mu nahk on kärnas ja kurtunud .
18007006	Mu päevad on kärmemad kui süstik ja lõpevad lootuseta .
18007007	Pea meeles , et mu elu on otsekui tuuleiil , ei saa mu silm enam õnne näha .
18007008	Enam ei näe mind silm , mis mind praegu vaatab , su silmad otsivad mind , aga mind ei ole enam .
18007009	Pilv kaob ja läheb ära : nõnda ei tõuse ka see , kes läheb alla surmavalda .
18007010	Ta ei tule enam tagasi oma kotta ja tema ase ei tunne teda enam .
18007011	Seepärast ei taha minagi keelata oma suud : ma räägin oma vaimu ahastuses , kaeblen oma hinge kibeduses .
18007012	Kas ma olen meri või meremadu , et sa paned mu üle valve ?
18007013	Kui ma mõtlen : ' Mu voodi peab mind trööstima , mu magamisase mu kaebust kandma ' ,
18007014	siis sa kohutad mind unenägudes ja teed mulle hirmu nägemustega ,
18007015	nõnda et mu hing peab paremaks lämbumist , pigem surm kui need mu kondid !
18007016	Küllalt ! Ma ei taha elada igavesti ! Jäta mind ! Mu päevad ongi ju ainult õhk .
18007017	Mis on inimene , et sa pead teda suureks ja et sa paned teda tähele ,
18007018	vaatad ta järele igal hommikul ja katsud teda läbi igal hetkel ?
18007019	Kas sa ei pööragi oma pilku ära mu pealt ega jäta mind süljeneelamise ajakski ?
18007020	Kui ma ka olen pattu teinud , mida ma siis sellega teen sinule , sa inimese valvur ? Miks panid minu enesele märklauaks ja miks olen saanud sulle koormaks ?
18007021	Miks sa ei anna andeks mu üleastumist ega võta ära mu süüd ? Sest nüüd ma lähen mulda magama ja kui sa mind otsid , siis ei ole mind enam . '
18008001	Siis rääkis suhiit Bildad ja ütles :
18008002	' Kui kaua sa tahad seda kuulutada , kui kaua on sõnad su suust nagu tugev tuul ?
18008003	Kas Jumal peaks väänama õigust või Kõigevägevam väänama õiglust ?
18008004	Kui su lapsed pattu tegid tema vastu , siis ta andis nad nende üleastumise võimusesse .
18008005	Kui sa otsid Jumalat ja anud Kõigevägevamat ,
18008006	kui sa oled aus ja otsekohene , siis ta ärkab nüüd sinu pärast ja taastab su eluaseme , nagu see peab olema .
18008007	Ja olgugi su algus väike , sa saad siiski lõpuks väga suureks .
18008008	Aga küsi ometi eelmiselt põlvelt ja pane tähele , mida nende isad on uurinud .
18008009	Sest meie oleme eilsed ega tea midagi , meie päevad maa peal on ju nagu vari .
18008010	Eks nad õpeta sind ja räägi sulle ja too oma südamest sõnu esile ?
18008011	Kas kõrkjas kasvab seal , kus pole muda , või sirgub pilliroog ilma veeta ?
18008012	Alles veel kasvujõus , lõikamata , kuivab see kiiremini kui kõik muu rohi .
18008013	Niisugune lõpp on kõigil , kes unustavad Jumala , ja jumalatu inimese lootus kaob .
18008014	Ta usk on härmalõnga sarnane ja ta usaldus on otsekui ämblikuvõrk .
18008015	Ta toetub oma kojale , aga see ei pea vastu , ta haarab sellest kinni , aga see ei jää püsti .
18008016	Ta haljendab päikese paistel ja tema võsud levivad üle ta aia .
18008017	Ta juured on põimunud kivikangrusse , ta näeb kivide koda .
18008018	Aga kui Jumal hävitab tema ta asemelt , siis ta salgab teda : ' Ma ei ole sind näinudki ! '
18008019	Vaata , niipalju oligi temal teekonnarõõmu . Ja mullast võrsub juba teine .
18008020	Vaata , Jumal ei hülga vaga ega võta kinni pahategijate käest .
18008021	Veel täidab ta sinu suu naeruga ja su huuled hõiskamisega .
18008022	Kes sind vihkavad , peavad ennast katma häbiga ja õelate telki ei ole enam . '
18009001	Siis rääkis Iiob ja ütles :
18009002	' Ma tean tõesti , et see nõnda on . Kuidas võib inimene õige olla Jumala ees ?
18009003	Kui keegi tahaks temaga vaielda , ei suudaks ta temale vastata mitte ainsalgi korral tuhandest .
18009004	Ta on südamelt tark ja jõult tugev , kes võiks teda trotsida ja ise pääseda ?
18009005	Tema liigutab mägesid , ilma et need märkaksid , kui ta oma vihas neid kummutab ;
18009006	tema põrutab maa oma asemelt , nõnda et selle sambad vabisevad ;
18009007	tema käsib päikest , et see ei tõuseks , ja paneb tähed pitseriga kinni ;
18009008	tema üksinda laotab taevaid ja kõnnib mere lainete peal ;
18009009	tema teeb Vankri - , Varda - ja Sõelatähed ja lõunapoolsed tähtkujud ;
18009010	tema teeb suuri ja mõistmatuid asju ning otsatuid imetegusid .
18009011	Vaata , ta läheb minust mööda , aga mina ei näe , ta käib üha , aga mina ei märka teda .
18009012	Vaata , ta napsab ära , kes võiks teda takistada ? Kes ütleks temale : ' Mis sa teed ? '
18009013	Jumal ei hoia tagasi oma viha , temale peavad alistuma Rahabi aitajad .
18009014	Kuidas võiksin siis mina temale vastata , oma sõnu tema jaoks valida ?
18009015	Kuigi olen õige , ma ei saa vastata , vaid pean anuma oma kohtumõistjat .
18009016	Kuigi ma hüüaksin ja tema vastaks mulle , ei usu ma siiski , et ta mu häält kuulda võtab ,
18009017	tema , kes haarab mu järele tormis ja lisab mulle ilma põhjuseta haavu ,
18009018	kes ei lase mind hinge tõmmata , vaid täidab mind kibedusega .
18009019	Kui on küsimus jõust , vaata , ta on tugevam . Või kui on kohtuasi , kes mind ette kutsub ?
18009020	Kuigi olen õige , mõistab mind hukka mu oma suu ; kuigi olen süütu , peab tema mind süüdlaseks .
18009021	Ma olen süütu ! Ma ei hooli oma hingest , ma põlgan oma elu !
18009022	Ükskõik ! Seepärast ma ütlen : ' Tema hävitab niihästi õige kui õela . '
18009023	Kui uputus äkitselt surmab , siis ta pilkab süütute meeleheidet .
18009024	Kui maa on antud õela kätte , ta katab selle kohtumõistja palge - kui mitte tema , kes siis muu ?
18009025	Mu päevad on jooksjast nobedamad , kaovad õnne nägemata .
18009026	Need mööduvad otsekui pilliroost vened , nagu kotkas , kes sööstab oma saagi kallale .
18009027	Kui ma mõtlen : ' Ma unustan oma kaebuse , jätan oma kurva näo ja olen rõõmus ' ,
18009028	siis on mul hirm kõigi oma kannatuste ees , ma tean , et sa ei pea mind süütuks .
18009029	Olgu ma siis juba süüdi ! Miks peaksin ennast veel ilmaasjata vaevama ?
18009030	Isegi kui ma peseksin ennast lumega ja puhastaksin oma käsi leelisega ,
18009031	pistaksid sina mind poriauku ja siis jälestaksid mind mu enda riidedki .
18009032	Sest Jumal ei ole inimene nagu mina , et ma temale saaksin vastata , et me üheskoos saaksime kohut käia .
18009033	Ei ole meie vahel vahemeest , kes oma käe saaks panna meie mõlema peale .
18009034	Võtku ta oma vits ära mu pealt , et hirm tema ees mind ei heidutaks !
18009035	Siis ma saaksin rääkida ilma teda kartmata . Sest ma ei ole omast meelest mitte niisugune .
18010001	Mu hing on elust tüdinud , ma annan voli oma kaebusele , ma räägin oma hingekibeduses ,
18010002	ma ütlen Jumalale : Ära mõista mind hukka ! Anna mulle teada , miks sa mind kimbutad !
18010003	Kas sinu meelest on hea , et sa rõhud mind , et sa põlgad oma kätetööd , aga valgustad õelate nõupidamist ?
18010004	Ons sul lihalikud silmad või näed sa , nagu inimene näeb ?
18010005	Ons su päevad nagu inimese päevad või on su aastad nagu mehe aastad ,
18010006	et sa uurid mu süüd ja nõuad taga mu pattu ,
18010007	kuigi sa tead , et mina ei ole süüdlane ja et ei ole kedagi , kes sinu käest võiks päästa ?
18010008	Sinu käed kujundasid ja valmistasid mind üheskoos ümberringi - ja sa neelad mu ära !
18010009	Pea meeles , et sa mind oled teinud otsekui savist . Ja nüüd tahad mind jälle viia tagasi põrmu .
18010010	Eks sa ole mind valanud nagu piima ja lasknud kalgendada juustu sarnaselt ?
18010011	Sa katsid mind naha ja lihaga ning põimisid ühte kontide ja kõõlustega .
18010012	Sa andsid mulle elu ja osaduse , ja su hoolitsus hoidis mu vaimu .
18010013	Aga selle sa talletasid oma südamesse , ma tean , et sul oli meeles see :
18010014	kui mina pattu teen , siis valvad sina mind ega jäta mind karistamata .
18010015	Häda mulle , kui oleksin süüdi ! Aga isegi õigena ei julge ma pead tõsta , olles täis häbi ja nähes oma viletsust .
18010016	Ja kui ma tõusekski , sa ajaksid mind taga nagu lõvi ja teeksid jälle mu kallal imetegusid .
18010017	Sa tood mu vastu uusi tunnistajaid ja kasvatad oma viha mu vastu , üha pannes vaeva mulle peale .
18010018	Miks tõid mind välja emaihust ? Oleksin ometi hinge heitnud , et ükski silm ei oleks mind näinud !
18010019	Siis oleks mind viidud emaüsast hauda , otsekui mind ei oleks olnudki .
18010020	Eks lakka mu päevade pisku ? Jäta mind , et võiksin olla pisutki rõõmsam ,
18010021	enne kui ma tagasitulekuta lähen pimeduse ja surmavarju maale ,
18010022	maale , kus pimedus on pilkane , kus on surmavari ja kaos ja kus valguski on pimedus ! '
18011001	Siis rääkis naamalane Soofar ja ütles :
18011002	' Kas peaks see sõnaküllus jääma vastuseta või lobisejal olema õigus ?
18011003	Kas su vada peaks panema mehed vaikima või tohid sa mõnitada , ilma et ükski sind häbistaks ?
18011004	Sest sa ütled : ' Mu õpetus on selge ja ma olen tema silmis puhas . '
18011005	Kui ometi Jumal räägiks ja avaks oma huuled su vastu
18011006	ning ilmutaks sulle tarkuse saladusi , mis on mõistusele otsekui imed . Siis sa mõistaksid , et Jumal su süüst mõndagi unustab .
18011007	Kas sa suudad leida Jumala sügavuse ? Või tahad sa jõuda Kõigevägevama täiuseni ?
18011008	Need on kõrgemad kui taevad - mida sina suudad teha ? Sügavamad kui surmavald - mida sina sellest tead ?
18011009	Nende mõõt on pikem kui maa ja laiem kui meri .
18011010	Kui tema mööda läheb ja vangistab ning kohtu kokku kutsub , kes teda siis võiks keelata ?
18011011	Sest tema tunneb valelikke inimesi , näeb nurjatust ega pane mikski ,
18011012	et ka tühipäine mees saab oidu , kui inimene sünnib nagu metseesli varss .
18011013	Kui sinagi oma südant valmistaksid ja sirutaksid oma käed tema poole -
18011014	kui su kätes on süütegu , siis saada see kaugele ja ära lase ülekohut jääda oma telkidesse - ,
18011015	siis sa võiksid küll häbimärgita oma palge üles tõsta , võiksid olla kindel ega tarvitseks karta .
18011016	Siis sa võiksid unustada vaeva , mõelda sellele kui äravoolanud veele .
18011017	Su eluiga saaks kaunimaks kui keskpäev , pimedus oleks nagu hommik .
18011018	Siis sa võiksid olla kindel , et lootust on . Sa tunneksid ennast turvalisena , ja saaksid rahulikult magada .
18011019	Sa võiksid maha heita , ilma et keegi hirmutaks . Ja paljud tuleksid sind meelitama .
18011020	Aga õelate silmad kustuksid , neil kaoks pelgupaik ja nende lootuseks oleks hingeheitmine . '
18012001	Siis rääkis Iiob ja ütles :
18012002	' Tõsi , teie olete inimesed ja koos teiega sureb tarkus .
18012003	Ka minul on mõistus nagu teil , ma ei jää teist maha . Ja kes ei mõistaks seda kõike ?
18012004	Naerualuseks ligimesele on saanud , kes hüüab Jumala poole , et see teda kuuleks . Naerualuseks on õige ja vaga .
18012005	Ülbe arvates ei ole vaja õnnetusest hoolida , see tabab neid , kelle jalg libastub .
18012006	Rahus on rüüstajate telgid ja julgeolek on Jumala ärritajal , sellel , kes Jumalat oma käes kannab .
18012007	Aga küsi ometi loomadelt , et need õpetaksid sind , ja taeva lindudelt , et need annaksid sulle teada ,
18012008	või kõnele maale , et ta teeks sind targaks , ja et mere kalad jutustaksid sulle !
18012009	Kes neist kõigist ei tea , et seda on teinud Issanda käsi ,
18012010	kelle käes on kõigi elavate hing ja iga lihase inimese vaim .
18012011	Eks kõrv katsu sõnad läbi ja eks suulagi maitse rooga ?
18012012	Elatanuil on tarkus ja pikaealistel mõistus .
18012013	Jumalal on tarkus ja vägi , temal on nõu ja mõistus .
18012014	Mida tema maha kisub , seda ei ehitata üles ; keda tema vangistab , seda ei vabastata mitte .
18012015	Vaata , kui tema peatab veed , tekib kuivus , ja kui ta need valla päästab , hävitavad need maa .
18012016	Temal on tugevus ja tulemus , tema päralt on eksija ja eksitaja .
18012017	Tema viib nõuandjad riisutavaks ja teeb kohtumõistjad narriks .
18012018	Tema tühistab kuningate karistused ja köidab neile endile köie vööle .
18012019	Tema saadab preestrid paljajalu teele ja paiskab ümber vägevate istmed .
18012020	Tema riisub usaldusväärsetelt huuled ja võtab vanadelt aru .
18012021	Tema valab õilsate peale põlgust ja lõdvendab tugevate vööd .
18012022	Tema ilmutab saladused pimedusest ja toob surmavarju valguse kätte .
18012023	Tema teeb rahvaid suureks ja hukkab neid , tema laotab rahvaid laiali ja hävitab neid .
18012024	Maa rahva peameestelt võtab ta mõistuse ja paneb nad eksima tühjal teeta maal .
18012025	Nad kobavad pimeduses valguseta ja ekslevad nagu joobnud .
18013001	Vaata , kõike seda on mu silm näinud , kõrv kuulnud ja tähele pannud .
18013002	Mida teie teate , seda tean minagi , ma ei jää teist maha .
18013003	Aga ma tahaksin Kõigevägevamaga rääkida ja meeleldi ennast kaitsta Jumala ees .
18013004	Sest teie olete valega võõpajad , ebaarstid olete teie kõik !
18013005	Oleks küll parem , kui te vaikiksite , siis võiks seda pidada teie tarkuseks .
18013006	Kuulge ometi mu manitsust ja pange tähele mu huulte väiteid !
18013007	Kas tahate Jumala kasuks valet rääkida ja tema heaks pettust sõnastada ?
18013008	Kas tahate olla tema poolt , Jumala kasuks asja ajada ?
18013009	Ons see hea , kui ta teid läbi katsub ? Või tahate teda petta nagu inimest ?
18013010	Ta karistab teid karmilt , kui te oma poolehoidu osutate salalikult .
18013011	Kas tema auväärsus ei teegi teile hirmu ja kartus tema ees ei valda teid ?
18013012	Teie väited on tuhka kirjutatud , teie kilbid on savikilbid .
18013013	Olge vait mu ees ja laske mind rääkida , tulgu siis mu peale mis tahes !
18013014	Ma võtan oma ihu hammaste vahele ja panen oma hinge pihku .
18013015	Vaata , ta tapab mu ! Ma ei looda enam ! Ma tahan tema ees ainult õigustada oma teed .
18013016	Seegi on mulle abiks , et jumalatu ei pääse tema palge ette .
18013017	Kuulge hästi mu sõnu ja võtke kõrvu mu seletus !
18013018	Vaata ometi , ma olen asunud õigust jalule seadma : ma tean , et mul on õigus .
18013019	Kes tahaks mulle vastu vaielda ? Siis ma vaikiksin nüüd ja heidaksin hinge .
18013020	Ainult kaks asja tee mulle , siis pole mul vaja ennast sinu eest peita :
18013021	võta käsi mu pealt ära ja hirm sinu ees ärgu heidutagu mind !
18013022	Hüüa siis ja mina vastan , või räägin mina ja sina vasta mulle !
18013023	Kui palju on mul süütegusid ja patte ? Tee mulle teatavaks mu üleastumine ja patt !
18013024	Miks peidad oma palge ja pead mind oma vaenlaseks ?
18013025	Kas tahad hirmutada lendlevat lehte ja taga ajada kuivanud kõrt ,
18013026	et sa mu vastu kirja paned kibedaid asju ja lased mind tasuda mu noorpõlve süütegusid ,
18013027	paned mu jalad pakku , valvad kõiki mu radu ja märgid enesele mu jalajälgi ?
18013028	Jah , inimene on kõdunenud nahklähkri sarnane , otsekui koi järatud riie .
18014001	Inimesel , naisest sündinul , on lühikesed elupäevad ja palju tüli .
18014002	Ta tõuseb nagu lilleke ja ta lõigatakse ära , ta põgeneb nagu vari ega jää püsima .
18014003	Ometi pead sa seesugust silmas ja viid mind enesega kohtu ette .
18014004	Kes võib roojasest teha puhta ? Mitte keegi !
18014005	Kuna tema elupäevad on määratud ja tema kuude arv on sinu käes - sa oled pannud piiri , millest ta ei saa üle minna - ,
18014006	siis pööra oma pilk tema pealt ära ja jäta ta rahule , seni kui ta päevilisena oma päevast rõõmu tunneb !
18014007	Sest puulgi on lootus : kui ta maha raiutakse , siis ta võrsub taas ja tal pole võsudest puudu .
18014008	Kuigi ta juur maa sees kõduneb ja känd mullas sureb ,
18014009	hakkab ta veehõngust haljendama ja võsusid ajama otsekui istik .
18014010	Aga kui mees sureb ja kaob , kui inimene hinge heidab - kus on ta siis ?
18014011	Vesi voolab järvest ja jõgi taheneb ning kuivab ,
18014012	nõnda heidab inimene magama ega tõuse enam . Enne kui taevaid pole enam , nad ei ärka , neid ei äratata unest .
18014013	Oh , et sa varjaksid mind surmavallas , peidaksid , kuni su viha möödub ; et sa määraksid mulle aja ja siis peaksid mind meeles .
18014014	Kui mees sureb , kas ta ärkab jälle ellu ? Ma ootaksin kogu oma sundaja , kuni mu vabastus tuleb .
18014015	Sa hüüaksid ja ma vastaksin sulle , sa igatseksid oma kätetööd .
18014016	Nüüd loed sa aga mu samme , ei lähe mööda mu patust .
18014017	Mu üleastumine on pitseriga suletud kukrusse ja sa katad kinni mu süü .
18014018	Aga variseb ju ka mägi ja kalju nihkub paigast ,
18014019	vesi kulutab kive , vihmavaling uhub maamulla - nõnda hävitad sina inimese lootuse .
18014020	Sina alistad tema igaveseks ja ta peab minema , muudad ta näo ja saadad ta ära .
18014021	Kas ta lapsi austatakse - tema ei saa seda teada , või kas neid põlatakse - tema seda ei märka .
18014022	Tema tunneb valu ainult omaenese ihus ja leina omaenese hinges . '
18015001	Siis rääkis teemanlane Eliifas ja ütles :
18015002	' Kas tark tohib vastata tuulepäiselt ja täita oma rinda idatuulega ,
18015003	seletada kõlbmatute kõnedega , sõnadega , millest pole kasu ?
18015004	Sa teed tühjaks isegi jumalakartuse ja rikud hardust Jumala ees .
18015005	Sest su süü paneb sulle sõnad suhu ja sa valid kavalate keele .
18015006	Su oma suu süüdistab sind , aga mitte mina , su oma huuled kostavad su vastu .
18015007	Kas oled sina esimese inimesena sündinud ? Ons sind enne mäekünkaid sünnitatud ?
18015008	Kas oled sina Jumala nõupidamist kuulnud ja nõnda enesele tarkuse toonud ?
18015009	Mis see on , mida sina tead , aga meie ei tea , mida sina mõistad , aga meie mitte ?
18015010	Meiegi hulgas on hallpäid ja elatanuid , ealt vanemad kui su isa .
18015011	Ons sinu jaoks väike Jumala troost , või sõna , mis kohtleb sind leebelt ?
18015012	Kuhu su süda sind kisub ja kuhu su silmad sihivad ,
18015013	et sa pöörad oma vaimu Jumala vastu ja paiskad sõnu suust välja ?
18015014	Kuidas võiks inimene olla puhas , naisest sündinul olla õigus ?
18015015	Vaata , tema ei usu oma ingleidki ja tema silmis ei ole taevadki selged ,
18015016	veel vähem siis põlastusväärset ja laostunut , meest , kes väärtegusid joob nagu vett .
18015017	Mina kuulutan sulle , kuule mind , ja ma jutustan , mida olen näinud ,
18015018	mida targad on teada andnud , mida ei olnud salanud nende vanemad ,
18015019	kellele üksi oli antud maa ja kelle seas veel võõras ei olnud käinud :
18015020	süüdlane vaevleb kogu eluaja ja jõhkrale on talletatud pisut aastaid .
18015021	Hirmuhääled on tal kõrvus , rahuajalgi tuleb hävitaja temale kallale .
18015022	Ei ta usu , et ta pimedusest välja pääseb : ta on mõõgale määratud .
18015023	Ta peab hulkuma leiva pärast : kus seda on ? Ta teab , et pimedusepäev on temale valmis .
18015024	Ahastus ja häda hirmutavad teda , vallutavad tema nagu tapluseks valmis kuningas .
18015025	Sest ta on sirutanud oma käe Jumala vastu ja on suurustanud Kõigevägevama ees ,
18015026	joostes kangekaelselt tema vastu oma paksukühmuliste kilpidega .
18015027	Sest ta on katnud oma näo rasvaga , on kasvatanud puusadele lihavust
18015028	ja on elanud hävitatud linnades , kodades , kus ei olnud luba elada , mis olid määratud varemeiks .
18015029	Ta ei saa rikkaks , ta varandus ei kesta kaua ja tema omand ei kaldu maha .
18015030	Ta ei pääse pimedusest , kuumus kuivatab ta võsu ja ta taandub tema suu hinguse ees .
18015031	Ärgu ta lootku tühjale - ta eksib ! Sest temale saab tasuks tühjus .
18015032	See läheb täide enneaegselt ja tema võsud ei haljenda enam .
18015033	Ta ajab otsekui viinapuu maha oma küpsemata kobarad ja pillab õisi nagu õlipuu .
18015034	Sest jumalatute jõuk jääb viljatuks ja tuli põletab meeleheavõtjate telgid .
18015035	Nad on lapseootel vaevaga ja sünnitavad nurjatust , nende ihu saab toime pettusega . '
18016001	Aga Iiob rääkis ja ütles :
18016002	' Sellesarnast olen ma palju kuulnud , te kõik olete tüütavad trööstijad .
18016003	Kas sel tuule rääkimisel ei olegi lõppu , või mis kihutab sind rääkima ?
18016004	Minagi võiksin rääkida nagu teie , kui oleksite minu asemel ; minagi võiksin teie vastu sõnadega hiilata ja teie pärast pead vangutada .
18016005	Ma võiksin teid oma suuga kinnitada ja mitte keelata oma huulte kaastundeavaldust .
18016006	Kui ma räägin , ei vähene mu valu , ja kas see siiski minust lahkub , kui ma lõpetan ?
18016007	Aga nüüd on Jumal mind väsitanud . Ta on hävitanud kõik mu omaksed .
18016008	Ta on haaranud mind - sellest tuli tunnistaja , kes tõusis mu vastu - , mu kõhnus süüdistab mind näkku .
18016009	Ta viha rebis ja kiusas mind , ta kiristas mu pärast hambaid . Minu vaenlane teritab mu vastu oma silmi .
18016010	Nad ajavad suu ammuli mu vastu , löövad mind pilgates põsele ; nad kogunevad hulganisti mu vastu .
18016011	Jumal andis mind nurjatuile ja tõukas mind õelate kätte .
18016012	Ma elasin rahus , aga ta vapustas mind , ta haaras mind kuklast ja lõi mind puruks ; ta pani mind enesele märklauaks ,
18016013	ta nooled ümbritsevad mind . Ta lõhestab armutult mu neerud , ta valab mu sapi maa peale .
18016014	Ta murrab mind murd murru peale , ta ründab mind otsekui sõdur .
18016015	Ma õmblesin enesele ihu jaoks kotiriide ja torkasin oma sarve põrmu .
18016016	Mu nägu punetab nutust ja mu laugudel on sünge vari ,
18016017	kuigi mu käes ei ole ülekohut ja kuigi mu palve on siiras .
18016018	Oh maa , ära kata mu verd , ja mu kisendamisel ärgu olgu puhkepaika !
18016019	Vaata , nüüdki on mul tunnistaja taevas ja eestkõneleja kõrgustes .
18016020	Mu sõbrad on pilkajad - Jumala poole on mu pisarais silm ,
18016021	et ta kohut mõistaks mehe ja Jumala vahel , otsekui inimese ja ta ligimese vahel .
18016022	Sest veel pisut aastaid ja ma lähen teele , millelt ma ei pöördu tagasi .
18017001	Mu vaim on murtud , mu päevad on kustutatud , mind ootavad hauad .
18017002	Tõesti , pilked on mu osa , ja nende tõrksusest on mu silm väsinud .
18017003	Pane ometi minu heaks pant tallele enese juurde ! Kes muidu mu kasuks kätt lööks ?
18017004	Et sa oled nende südamed arusaamisest võõrutanud , siis sa ei ülenda neid .
18017005	Kes kutsub sõbrad jagamisele , selle lastel tuhmuvad silmad .
18017006	Mind on antud inimestele sõnakõlksuks ja ma olen pealesülitamiseks nende ees .
18017007	Mu silm on kurbusest tuhm ja kõik mu liikmed on otsekui varjud .
18017008	Õiglased ehmuvad sellest ja süütu ärritub jumalavallatute pärast .
18017009	Aga õige püsib oma teel , ja kellel on puhtad käed , kasvab tugevuses .
18017010	Te kõik aga võite tulla taas , tarka ma teie hulgast ei leia .
18017011	Mu päevad on möödunud , katki kistud on mu kavatsused , mu südame soovid .
18017012	Need tegid öö päevaks : valgus oli lähemal kui pimedus .
18017013	Kui ma veel võin loota , siis on surmavald mu koda , ma laotan oma aseme pimedusse .
18017014	Ma hüüan hauale : ' Sa oled mu isa ! ' ja ussikestele : ' Mu ema ja õde ! '
18017015	Kus on siis mu lootus , ja kes saaks mu lootust näha ?
18017016	Minuga astud sa alla surmavalda , kui üheskoos põrmu vajume . '
18018001	Siis rääkis suhiit Bildad ja ütles :
18018002	' Millal sa teed sõnadele lõpu ? Mõtle järele , ja rääkigem siis .
18018003	Miks peetakse meid loomadeks , oleme rumalad teie silmis ?
18018004	Sina , kes vihas oma hinge lõhki käristad - kas sinu pärast jäetakse maha maa või nihutatakse kalju oma asemelt ?
18018005	Jah , õela valgus kustub ja tema tuleleek ei paista .
18018006	Ta telgis pimeneb valgus ja ta kohal kustub tema lamp .
18018007	Ta jõudsad sammud jäävad lühikeseks ja ta oma nõu paiskab ta maha .
18018008	Sest ta oma jalad viivad ta võrku ja ta käib püüniste peal .
18018009	Püüdepael haarab teda kannast , lõks hoiab teda kinni .
18018010	Tema jaoks on peidetud maa peale köis , teerajale silmus .
18018011	Kõikjal kohutab teda suur hirm ja kihutab tema kannul .
18018012	Õnnetus tunneb nälga tema järele , hukatus on valmis tema kukutamiseks .
18018013	Tõbi sööb ta naha , surma esmasündinu sööb ta liikmed .
18018014	Tema telgist kistakse ta lootus ja teda aetakse suure hirmu kuninga juurde .
18018015	Tema telki asub elama see , mis pole tema oma , ta eluaseme peale puistatakse väävlit .
18018016	Temal kuivavad juured alt ja närtsivad oksad pealt .
18018017	Mälestus temast kaob maalt ja ta nime ei nimetata tänaval .
18018018	Ta tõugatakse valgusest pimedusse ja aetakse maailmast ära .
18018019	Temale ei jää järglast ega sugu oma rahva seas , ja mitte ühtegi pääsenut sealt , kus ta viibis .
18018020	Inimesed läänes ehmuvad tema hukatuspäevast ja inimesi idas haarab hirm .
18018021	Tõesti , nõnda sünnib ülekohtutegija hoonega ja nõnda selle paigaga , kes Jumalat ei tunne . '
18019001	Siis rääkis Iiob ja ütles :
18019002	' Kui kaua te piinate mu hinge ja jahvatate mind sõnadega ?
18019003	Te mõnitate mind juba kümnendat korda häbenematult mulle peale käies .
18019004	Ja kui ma ka tõesti oleksin eksinud , siis jääks mu eksimus ainult mulle .
18019005	Kui te tõesti mu ees tahate suurustada ja mulle mu alandust ette heita ,
18019006	siis teadke , et Jumal on mind maha paisanud ja piiranud mind oma võrguga .
18019007	Vaata , ma kisendan : ' Vägivald ! ' , aga ei saa vastust ; hüüan appi , aga õigust ei ole .
18019008	Ta tegi mu teele tõkke ja ma ei pääse üle , ta pani mu radade peale pimeduse .
18019009	Ta riisus minult au ja võttis mul krooni peast .
18019010	Ta kiskus mind igapidi maha , et kaoksin , ja juuris mu lootuse välja nagu puu .
18019011	Ta süütas oma viha põlema mu vastu ja pidas mind oma vaenlaseks .
18019012	Tema väesalgad tulid üheskoos , rajasid tee mu juurde ja lõid leeri üles mu telgi ümber .
18019013	Mu vennad hoidis ta minust eemale ja mu tuttavad võõrdusid minust hoopis .
18019014	Mu lähedased jätsid mind maha ja mu sõbrad unustasid mind ära .
18019015	Mu kodakondsed ja teenijad peavad mind võõraks - ma olen nende silmis otsekui muulane .
18019016	Ma hüüan oma sulast , aga ta ei vasta , ma pean teda anuma , nagu mu suu võtab .
18019017	Mu naisele ei meeldi mu hingeõhk ja oma lihastele vendadele olen ma vastik .
18019018	Poisidki põlgavad mind ; kui ma tõusen , siis nad räägivad mulle vastu .
18019019	Mind jälestavad kõik mu lähemad sõbrad , ja need , keda ma armastasin , on pöördunud mu vastu .
18019020	Mu luud on jäänud kinni naha ja liha külge , mu kondid tungivad välja nagu hambad .
18019021	Halastage mu peale , halastage , mu sõbrad , sest mind on tabanud Jumala käsi !
18019022	Miks ajate teiegi mind taga nagu Jumal ? Kas te ei küllastu mu lihast ?
18019023	Oh , et mu sõnad ometi kirja pandaks , et need raamatusse kirjutataks ,
18019024	raudsule ja tinaga uurendataks kaljusse igaveseks ajaks !
18019025	Sest ma tean , et mu Lunastaja elab , ja tema jääb viimsena põrmu peale seisma .
18019026	Ja kuigi mu nahka on nõnda nülitud , saan ma ilma ihutagi näha Jumalat ,
18019027	teda , keda ma ise näen , keda näevad mu oma silmad , aga mitte mõne võõra . Mul kõdunevad neerud sisikonnas .
18019028	Kui te mõtlete : ' Me ajame teda taga , asja juur leidub temas ' ,
18019029	siis kartke mõõka , sest viha toob mõõka väärt süüteod , et te teaksite : kohus on olemas ! '
18020001	Siis rääkis naamalane Soofar ja ütles :
18020002	' Selle peale mu rahutud mõtted tulevad tagasi ja sellepärast tormitseb mu sees .
18020003	Ma pean kuulma häbistavat noomimist ja saan vastuseks tühja tuult .
18020004	Kas sa ei tea juba muistsest ajast , sellest ajast , kui inimene maa peale pandi ,
18020005	et õelate hõiskamine on üürike ja jumalatu rõõm ainult hetkeline ?
18020006	Kuigi ta kõrgus tõuseks taevani ja ta pea puudutaks pilvi ,
18020007	ta kaob , nagu ta roegi , igaveseks ; need , kes teda nägid , küsivad : ' Kus ta on ? '
18020008	Ta lendab ära otsekui unenägu ja teda ei leita enam , ta haihtub nagu öine nägemus .
18020009	Silm , mis teda nägi , ei näe teda enam , ja ta ase ei pane enam teda tähele .
18020010	Tema lapsed peavad vaeseid hüvitama ja tema enese käed ta varanduse tagasi andma .
18020011	Ta kondid on küll täis noorusjõudu , aga ta heidab koos sellega põrmu magama .
18020012	Kuigi kurjus on ta suus nõnda magus , et ta peidab selle oma keele alla ,
18020013	kuigi ta säästab seda ega loobu sellest , vaid hoiab seda keset suulage ,
18020014	muutub ometi tema roog ta kõhus madude mürgiks ta sisikonnas .
18020015	Ta peab oksendama neelatud varandust - Jumal ajab selle ta kõhust välja .
18020016	Ta imes madude mürki , ussi keel tapab ta .
18020017	Ei saa ta näha ojasid , mee ja piima voolude jõgesid .
18020018	Ta peab oma töövilja ära andma ega tohi ise seda neelata , ja oma kaubakasust ei tunne ta rõõmu .
18020019	Sest ta murdis , jättis maha vaesed , röövis endale koja , mida ta polnud ehitanud .
18020020	Sest ta ei tundnud küllastust kõhus - aga oma kalliste asjadega ei päästa ta ennast .
18020021	Ükski ei pääsenud tema neelamisest , seepärast ta õnn ei kesta .
18020022	Tema ülikülluseski tuleb temale kitsas kätte , teda tabab õnnetuse kogu jõud .
18020023	Et tema kõhtu täita , läkitab Jumal temasse oma tulise viha ja laseb seda sadada tema peale ta toiduga .
18020024	Kui ta põgeneb raudrelva eest , siis laseb vaskamb temast läbi ,
18020025	viskoda tuleb välja seljast ja mõõgatera sapist , ja temale tulevad hirmuvärinad peale .
18020026	Suur pimedus on temale varaks pandud , teda neelab õhutamata tuli ; mis tema telki on alles jäänud , hävitatakse .
18020027	Taevad ilmutavad tema süüd ja maa tõuseb tema vastu .
18020028	Tema koja uhub vihmavaling , ta vihapäeva uputusvesi .
18020029	See on õela inimese osa Jumalalt , pärisosa , mis Jumal temale määrab . '
18021001	Siis rääkis Iiob ja ütles :
18021002	' Kuulge ometi mu sõnu ja see olgu mulle troostiks !
18021003	Olge minuga kannatlikud , siis ma räägin , ja kui olen rääkinud , võite irvitada !
18021004	Kas ma kaeban inimese peale ? Ja miks ei peakski mu vaim muutuma kannatamatuks ?
18021005	Vaadake minu poole , siis te ehmute ja panete käe suu peale .
18021006	Sest kui ma sellele mõtlen , siis ma jahmun ja värin haarab mu ihu .
18021007	Miks jäävad õelad elama , saavad vanaks , võtavad isegi jõudu juurde ?
18021008	Nende sugu seisab kindlana nendega nende ees ja nende järglased on nende silma all .
18021009	Nende kojad on säästetud hirmust ja Jumala vitsa pole nende peal .
18021010	Nende sõnn kargab , ja mitte asjata , nende lehmad poegivad loodet heitmata .
18021011	Nad lasevad oma lapsukesi joosta nagu lambaid ja nende noorukid tantsivad .
18021012	Nad laulavad trummi ja kandle saatel ning tunnevad rõõmu vilepilli häälest .
18021013	Nad veedavad oma päevi õnnes ja lähevad rahus alla surmavalda .
18021014	Nad ütlevad Jumalale : ' Tagane meist , sest sinu teede tundmiseks pole meil lusti !
18021015	Kes on Kõigevägevam , et peaksime teda teenima ? Ja mis kasu meil on , kui me ta poole palvetame ? '
18021016	Vaata , eks ole nende õnn nende endi käes , õelate nõu minust kaugel ?
18021017	Kui sageli siis kustub õelate lamp ja tabab neid õnnetus ? Kui sageli ta jagab oma vihas hukatust ,
18021018	et nad oleksid nagu õled tuules , otsekui aganad , mida tuulekeeris hajutab ?
18021019	Jumal talletavat õela süü tema laste jaoks . Ta tasugu temale enesele , nõnda et ta tunneb !
18021020	Nähku ta oma silmad tema langust ja ta ise joogu Kõigevägevama viha !
18021021	Tõesti , ei ole siis rõõmu ta kojal pärast teda , kui ta kuude arv on napiks mõõdetud .
18021022	Aga kas võiks Jumalale tarkust õpetada , temale , kes taevalistelegi kohut mõistab ?
18021023	Üks sureb oma täies elujõus , kõigiti rahulikult ja muretult ,
18021024	reied lihavad ja kondid täis üdi .
18021025	Teine sureb kibestunud hingega , õnne maitsta saamata .
18021026	Nad magavad üheskoos põrmus ja ussikesed katavad neid .
18021027	Vaata , ma tean teie mõtteid ja riukaid , mis te minu vastu sepitsete .
18021028	Sest te küsite : ' Kus on siis nüüd see võimumehe koda ? Ja kus on telk , milles õelad elasid ? '
18021029	Kas te ei ole küsinud teekäijailt ega ole tähele pannud nende märguandeid ,
18021030	et kurjale antakse armu õnnetusepäeval ja ta päästetakse vihapäeval ?
18021031	Kes kuulutaks temale näkku ta käitumist ja kes tasuks temale , mis ta on teinud ?
18021032	Ja kui ta hauda viiakse , siis hoolitsetakse isegi ta kääpa eest .
18021033	Oru kivipangadki on temale magusad . Tema järele lähevad kõik inimesed , ja enne teda läinuid on arvutult .
18021034	Kuidas te siis mulle toote nõnda tühist troosti ? Ja teie vastused - neist jääb järele ainult vale . '
18022001	Siis rääkis teemanlane Eliifas ja ütles :
18022002	' Kas Jumalal on inimesest kasu ? Ei , aga mõistlik mees toob kasu iseenesele .
18022003	Kas Kõigevägevamal on head sellest , et sa oled õiglane , või kasu , kui su eluviisid on laitmatud ?
18022004	Kas ta noomib sind su jumalakartuse pärast , ja läheb sellepärast sinuga kohtusse ?
18022005	Kas mitte su kurjus pole suur ja su süüteod otsatud ?
18022006	Sest sa võtsid oma vendadelt panti ilmaaegu ja riisusid alastiolijailt riided .
18022007	Sa ei andnud väsinule juua ja keelasid näljasele leiba .
18022008	Aga rusikamees - tema päralt oli maa ja ainult armualune võis seal elada .
18022009	Sa saatsid lesknaised ära tühje käsi ja vaeslaste käsivarred murti .
18022010	Seepärast on nüüd su ümber silmused ja äkiline hirm kohutab sind .
18022011	Või on pimedus , sa ei näe enam , ja veetõus katab sind .
18022012	Eks ole Jumal kõrgel taevas ? Ja vaata ülemaid tähti - kui kõrgel need on !
18022013	Seepärast sa mõtled : ' Mis teab Jumal ? Kas ta võib kohut mõista läbi suure pimeduse ?
18022014	Pilved on tal varjuks ees , ei ta siis näe , ta ju kõnnib taevavõlvil . '
18022015	Kas tahad hoida vana teed , mida on käinud pahad inimesed ,
18022016	need , keda enneaegselt haarati , kelle aluse uhtus vool ,
18022017	kes Jumalale ütlesid : ' Tagane meist ! ' ja veel : ' Mida võiks Kõigevägevam meile teha ? '
18022018	Ja ometi oli tema täitnud nende kojad õnnistusega ja õelate nõu oli minust kaugel .
18022019	Õiglased nägid seda ja rõõmustasid , ja süütu irvitas nende üle :
18022020	' Tõesti , meie vastased on hävitatud , ja mis neist järele jäi , selle sõi tuli . '
18022021	Saa siis Jumalaga sõbraks ja ole rahul , nõnda sa saavutad õnne !
18022022	Võta ometi tema suust õpetust ja pane tema sõnad oma südamesse !
18022023	Kui sa pöördud tagasi Kõigevägevama juurde , sind ehitatakse üles ; kui sa saadad ülekohtu oma telgist kaugele ,
18022024	viskad kulla põrmu peale ja Oofiri kulla ojakivide sekka ,
18022025	siis on Kõigevägevam sulle kullaks ja puhtaimaks hõbedaks ,
18022026	sest siis sa võid rõõmu tunda Kõigevägevamast ja tõsta oma palge Jumala poole .
18022027	Kui sa ta poole palvetad , siis ta kuuleb sind , ja sina saad tasuda oma tõotused .
18022028	Kui sa midagi ette võtad , siis läheb see sul korda ja sinu teede peale paistab valgus .
18022029	Kui kedagi alandatakse , ütleb ta : ' Üles ! ' ja ta aitab neid , kes silmad maha löövad .
18022030	Ta päästab selle , kes ei ole süütu , ja ta päästetakse su käte puhtuse pärast . '
18023001	Siis rääkis Iiob ja ütles :
18023002	' Mu kaebus on tänagi mässuline . Minu käsi lasub raskesti mu ohkamise kohal .
18023003	Oh , kui ma teaksin , kuidas ma teda leian , kuidas ma saaksin minna tema aujärje ette !
18023004	Siis ma paneksin oma kohtuasja tema ette ja täidaksin oma suu vastulausetega .
18023005	Ma tahaksin teada sõnu , millega ta mulle vastab , ja mõista , mis tal mulle on öelda .
18023006	Kas ta oma kõikvõimsuses peaks minuga vaidlema ? Ei , hea , kui ta mind tähelegi paneb .
18023007	Siis võiks õiglane temaga arutada ja ma pääseksin oma kohtumõistjast igaveseks .
18023008	Vaata , kui ma lähen itta , siis ei ole teda seal ; või läände , siis ma teda ei märka .
18023009	Kui ta on põhjas tegutsemas , siis ma teda ei silma ; kui ta pöörab lõunasse , siis ma teda ei näe .
18023010	Kuid tema tunneb teed , mida ma käin . Katsub ta mind läbi - ma tulen sellest välja nagu kuld .
18023011	Mu jalg on püsinud tema jälgedes , ma olen pidanud tema teed ega ole kõrvale läinud .
18023012	Tema huulte käskudest ei ole ma taganenud , ma olen oma põues talletanud sõnad tema suust .
18023013	Aga tema on ainus ja kes saaks teda keelata ? Mida tema hing ihaldab , seda ta ka teeb .
18023014	Sest ta viib täide , mis mulle on määratud , ja seesugust on tal palju .
18023015	Seepärast ma tunnen hirmu tema palge ees , ja kui ma järele mõtlen , siis ma kardan teda .
18023016	Jumal on teinud araks mu südame ja Kõigevägevam on see , kes mind hirmutab .
18023017	Kas ma pole hävinud pimeduse pärast , ja pilkane pimedus katab mu palet ?
18024001	Miks ei ole Kõigevägevam talletanud karistusaegu , ja miks need , kes teda tunnevad , ei saa näha tema päevi ?
18024002	Piirimärke nihutatakse , karja riisutakse ja karjatatakse kui oma .
18024003	Vaeslaste eesel viiakse ära , lesknaise härg võetakse pandiks .
18024004	Vaesed tõugatakse teelt kõrvale , kõik maa viletsad peavad peitu pugema .
18024005	Vaata , otsekui metseeslid kõrbes lähevad nad oma tööle toidust otsima : lagendik on leib tema lastele .
18024006	Väljal peavad nad lõikama seda , mis pole nende oma , ja koristama õela viinamäge .
18024007	Nad peavad ööbima alasti , riieteta , ja külmas olema katteta .
18024008	Mägede äikesevihmast saavad nad märjaks , ja olles varjupaigata , liibuvad nad vastu kaljut .
18024009	Tissi otsast riisutakse vaeslaps ja vaese vastu võetakse panti .
18024010	Nad käivad alasti , riieteta , ja kannavad näljastena viljavihke .
18024011	Müüride vahel nad peavad suruma õli , sõtkuma surutõrt , aga kannatama janu .
18024012	Rahva linnades ägatakse ja haavatute hing hüüab appi ; ent Jumal ei pane tähele jõledust .
18024013	On neid , kes on valguse vastased , kes ei taha tunda selle teid ega jääda selle radadele .
18024014	Koiduajal tõuseb mõrvar üles , et tappa viletsat ja vaest , ja öösel on ta nagu varas .
18024015	Abielurikkuja silm ootab hämarust , mõeldes : ' Ükski silm ei näe mind ! ' ja paneb katte näole .
18024016	Pimeduses murtakse kodadesse : päeval nad redutavad kodus , nad ei taha valgusest teada .
18024017	Sest sügav pimedus on neile kõigile hommikuks ja pimeduse hirmud on nende sõbrad .
18024018	Aga päeva koites on neil kiire . Neetud olgu maal nende põld , ükski surutõrre sõtkuja ärgu pöördugu nende viinamäele !
18024019	Põud ja kuumus võtavad lumeveed , surmavald võtku patustajad !
18024020	Üsk unustab ta , uss mõnuleb temast , teda ei mäletata enam : nõnda murtakse ülekohus nagu puu .
18024021	Ta vaevab lastetut , kes pole sünnitanud , ja ei tee head lesknaisele .
18024022	Ent Jumal oma jõuga pikendab vägivaldsete iga : nad tõusevad üles , isegi kui neil ei ole enam lootustki eluks .
18024023	Ta annab neile julgeoleku ja nad saavad sellest tuge ; aga ta silmad on nende teede peal .
18024024	Nad on tõusnud üürikeseks - ja siis ei ole neid enam . Neid alandatakse , neid kistakse nagu kõiki muidki ja nad lõigatakse ära otsekui viljapead .
18024025	Eks ole ju nõnda ? Kes tahaks teha mind valelikuks ja mu sõnad tühjaks ? '
18025001	Siis rääkis suhiit Bildad ja ütles :
18025002	' Valitsus ja hirm on temal , kes oma kõrgustes rahu loob .
18025003	Kas on määra tema väehulkadel ? Ja kellele tema valgus ei tõuse ?
18025004	Kuidas võiks siis inimene olla õige Jumala ees ? Ja kuidas võiks naisest sündinu olla puhas ?
18025005	Vaata , isegi kuu ei hiilga ja tähedki pole tema silmis selged ,
18025006	veel vähem siis inimene , see ussike , inimlaps , see vaglake . '
18026001	Siis rääkis Iiob ja ütles :
18026002	' Kuidas sa küll oled aidanud rammetut , toetanud jõuetut käsivart !
18026003	Kuidas sa küll oled rumalale nõu andnud ja suurt tarkust õpetanud !
18026004	Kelle abiga sa oled pidanud kõnesid ja kelle vaim on sinust välja tulnud ?
18026005	Surnute vaimud all värisevad , hirmu täis on veed ja nende elanikud .
18026006	Paljas on surmavald Jumala ees ja kadupaigal pole katet .
18026007	Ta laotab põhjakaare tühjuse üle ja riputab maa eimillegi kohale .
18026008	Ta seob veed oma pilvedesse ja pilv ei rebenegi nende raskuse all .
18026009	Ta peidab oma aujärje , laotab selle üle oma pilve .
18026010	Ta joonistab vetepinnale sõõri kuni valguse ja pimeduse piirini .
18026011	Taeva sambad kõiguvad ja kohkuvad tema sõitlusest .
18026012	Oma rammuga liigutab ta merd ja oma taibukuses peksab ta Rahabit .
18026013	Tema hingusest selgib taevas , tema käsi torkab läbi põgeneva mao .
18026014	Vaata , need on ainult tema tee ääred . Ja see on siiski ainult sosin , mida me temast kuuleme . Aga tema vägevuse äikest - kes seda suudaks mõista ? '
18027001	Ja Iiob jätkas oma kõnet ning ütles :
18027002	' Nii tõesti kui elab Jumal , kes võttis ära mu õiguse , ja Kõigevägevam , kes kibestas mu hinge ;
18027003	niikaua kui minus on veel hingeõhku ja mu ninas Jumala hõngu ,
18027004	ei räägi mu huuled valet ega kõnele mu keel pettust .
18027005	Jäägu see minust kaugele , et annaksin teile õiguse ! Kuni ma pole hinge heitnud , ei loobu ma oma vagadusest .
18027006	Ma hoian kinni oma õigusest ega jäta seda , mu süda ei laida mind ühegi mu elupäeva pärast .
18027007	Käigu mu vaenlasel käsi nagu õelal ja mu vastasel otsekui kurjategijal !
18027008	Sest mis lootus on jumalatul , kui Jumal ta ära lõikab , kui ta tema hinge nõuab ?
18027009	Kas Jumal peaks kuulma ta kisendamist , kui talle kitsas kätte tuleb ?
18027010	Kas ta tunneb rõõmu Kõigevägevamast ? Kas ta hüüab Jumalat appi igal ajal ?
18027011	Ma tahan teile õpetada Jumala kätt ; mida Kõigevägevam mõtleb , seda ma ei salga .
18027012	Vaata , te kõik olete ise seda näinud , mispärast te siis lobisete tühja ?
18027013	See on õela inimese osa Jumala juures , ja pärisosa , mille vägivalla teostajad saavad Kõigevägevamalt :
18027014	kui tal on palju lapsi , siis on need mõõga jaoks , ja tema järglastel ei ole küllalt leiba .
18027015	Kes temale järele jäävad , need matab katk , ja ta lesknaised ei saa neid taga nutta .
18027016	Kui ta hõbedat kokku kuhjab nagu põrmu ja riideid varub nagu savi ,
18027017	siis varugu ; aga õige paneb need selga ja süütu pärib hõbeda .
18027018	Ta ehitab oma koja riidekoi eeskujul , hüti sarnaselt , mille vahimees teeb .
18027019	Rikas on ta magama heites , kuid mitte kauem ; kui ta silmad avab , siis ei ole tal enam midagi .
18027020	Suur hirm saab ta kätte nagu voolas vesi ja öösel viib tuulekeeris ta kaasa .
18027021	Idatuul tõstab ta üles ja ta läheb - see pühib ta ära tema asupaigast .
18027022	Tema peale visatakse ilma armuta kive ja ta peab põgenema nende käe eest .
18027023	Tema pärast plaksutatakse käsi , ja paigast , kus ta asus , vilistatakse temale järele .
18028001	Tõesti , hõbedal on leiukoht ja kullal pesemispaik ,
18028002	raud võetakse mullast ja kivist valatakse vask .
18028003	Piir pannakse pimedusele ning viimseni otsitakse üles pimeduse ja sünguse kivi .
18028004	Kaevandusi murtakse eluasemeist eemal , paigus , mille on unustanud jalad ; nad kõlguvad kõikudes , inimestest kaugel .
18028005	Maast kasvab leib , aga maa sügavused pööratakse tulega pahupidi .
18028006	Selle kivimid on safiiride asukohaks ja seal on kullatolmu .
18028007	Teed sinna ei tea kotkaski ega märka kulli silm .
18028008	Seda ei talla uhked metsloomad , seal ei kõnni noor lõvigi .
18028009	Ränikivi külge pistetakse käsi , mäed pööratakse juurteni ümber .
18028010	Kaljudesse lõhutakse käike ja silm saab näha kõiksugu aardeid .
18028011	Vooluste nõrgumiskohad tõkestatakse , ja mis peidetud on , tuuakse valguse kätte .
18028012	Aga tarkus - kust seda leitakse ? ja kus on arukuse asupaik ?
18028013	Ei tunne inimene selle hinda ja seda ei leidu elavate maal .
18028014	Sügavus ütleb : ' Minu sees seda pole . ' Ja meri ütleb : ' Ei ole minu juures . '
18028015	Puhta kulla eestki ei saa seda osta ega hõbedaga selle hinda vaagida .
18028016	See pole makstav Oofiri kullaga , ei kalli oonüksi ega safiiriga .
18028017	Sellega pole võrreldav ei kuld ega klaas , ka pole see vahetatav kuldriista vastu .
18028018	Koralle ja mägikristalli ei maksa mainidagi - omandatud tarkus on enam väärt kui pärlid .
18028019	Sellega pole võrreldav Etioopia krüsoliit , puhta kullagagi ei saa selle eest maksta .
18028020	Kust tuleb siis tarkus ja kus on arukuse asupaik ?
18028021	See on varjul kõigi elavate silmade eest , peidetud taeva lindudegi eest .
18028022	Kadupaik ja surm ütlevad : ' Meie kõrvus on sellest ainult kuuldus . '
18028023	Jumal , tema tunneb teed sinna ja tema teab selle asupaika .
18028024	Sest tema ulatub vaatama maa äärteni , tema näeb kõike , mis taeva all on .
18028025	Kui ta andis tuulele kaalu ja määras mõõduga veed ,
18028026	kui ta andis vihmale seaduse ja kõuepilvele tee ,
18028027	siis ta nägi seda ja seletas , valmistas ta ja uuris läbi .
18028028	Ja ta ütles inimesele : ' Vaata , Issanda kartus - see on tarkus , ja hoidumine kurjast on arukus ! ' '
18029001	Ja Iiob jätkas oma kõnet ning ütles :
18029002	' Kes annaks mulle tagasi endised kuud , need päevad , mil Jumal mind hoidis ,
18029003	kui oma lampi mu pea kohal laskis paista tema , kelle valgusega ma käisin pimeduses ,
18029004	et ma võiksin olla nagu oma nooruspäevil , mil Jumala osadus oli mu telgi peal ,
18029005	kui Kõigevägevam oli alles mu juures ja mu lapsed viibisid mu ümber ,
18029006	kui mu sammud ujusid piimas ja kalju laskis mulle voolata õliojasid ?
18029007	Kui ma siis läksin linna värava juurde , kui ma seadsin oma istme turu peale ,
18029008	siis mind nähes pugesid noored mehed peitu ja elatanud tõusid üles ning jäid seisma ,
18029009	pealikud lakkasid kõnelemast ja panid käe suu peale ,
18029010	vürstide hääl vaikis ja nende keel kleepus suulakke .
18029011	Tõesti , kelle kõrv mind kuulis , see kiitis mind õnnelikuks , ja kelle silm mind nägi , see tunnistas minu kasuks ,
18029012	sest ma päästsin viletsa , kes appi hüüdis , ja vaeslapse , kellel ei olnud aitajat .
18029013	Mulle sai osaks hukkuja õnnistus ja ma panin hõiskama lese südame .
18029014	Ma riietusin õiglusesse , ja mu õigus ehtis mind nagu kuub ja kübar .
18029015	Ma olin pimedale silmadeks ja jalutule jalgadeks .
18029016	Ma olin vaestele isaks ja ma uurisin isegi tundmatu tüliasja .
18029017	Ma purustasin ülekohtutegija lõualuud ja tõmbasin saagi ta hammaste vahelt .
18029018	Seepärast ma mõtlesin : ' Küllap ma heidan hinge oma pesas ja mu päevade hulk on nagu liiv .
18029019	Mu juur jääb avatuks veele ja mu okste peal on öösiti kaste .
18029020	Mu au on alati uus ja amb mu käes on ikka laskevalmis . '
18029021	Nad kuulasid mind ja ootasid , ning vaikisid , kui ma nõu andsin .
18029022	Pärast mu kõnet nad ei rääkinud enam , sest mu sõnad otse voolasid nende peale .
18029023	Nad ootasid mind nagu vihma ja ajasid suud ammuli otsekui hilisvihma pärast .
18029024	Ma naeratasin neile , kui neil puudus usk , ja nad ei tumestanud mu lahket nägu .
18029025	Mina valisin neile tee ja istusin ise esikohal , elasin nagu kuningas väehulga keskel , otsekui leinajate trööstija .
18030001	Aga nüüd naeravad mind need , kes elupäevilt on minust nooremad , kelle isasid ma ei arvanud väärt panna oma karjakoerte sekka .
18030002	Mis kasu oleks mul isegi nende käte rammust , kui neil elujõudki on kadunud ,
18030003	kui nad puudusest ja näljast kurnatuina närivad puhtaks isegi põuase maa , kus eile oli laastamine ja hävitus ?
18030004	Nad nopivad põõsaste juurest soolaheina ja leetpõõsa juur on neile leivaks .
18030005	Nad on teiste hulgast ära aetud , nende peale karjutakse nagu varga peale .
18030006	Nad peavad elama orunõlvades , muld - ja kaljukoobastes .
18030007	Nad karjuvad põõsaste vahel , nad kogunevad kureherneste alla -
18030008	jõledad inimesed , nimetu rahva lapsed , kes on maalt välja aetud .
18030009	Ja nüüd olen mina saanud neile pilkelauluks , pean olema neile sõnakõlksuks .
18030010	Nad jälestavad mind , hoiduvad minust ega jäta mulle näkku sülitamata .
18030011	Sest Jumal vallandas mu ammunööri ja alandas mind , ja nemad heitsid ohjad mu ees ära .
18030012	Paremalt poolt tõuseb see rämps : nad löövad mul jalad alt ja valmistavad minu jaoks oma hukatusteid .
18030013	Nad rikuvad mu jalgraja , aitavad kaasa mu hukkumiseks , ükski ei hoia neid tagasi .
18030014	Nad tulevad nagu läbi laia prao , veeretavad endid sisse tormi ajal .
18030015	Mu kallale on asunud suur hirm : mu väärikus on otsekui tuulest viidud ja mu õnn on nagu möödunud pilv .
18030016	Ja nüüd on hing mu sees valatud tühjaks , viletsuspäevad on mind kätte saanud .
18030017	Öösiti pistab mul kontides ja mu valud ei pea vahet .
18030018	Suure jõuga haarab ta mind rõivaist ; see pigistab mind otsekui kuuekaelus .
18030019	Jumal on heitnud mind savi sisse , ma olen saanud põrmu ja tuha sarnaseks .
18030020	Ma kisendan su poole , aga sa ei vasta mulle , ma seisan siin , aga sa ainult silmitsed mind .
18030021	Sa oled muutunud julmaks mu vastu , sa kiusad mind oma vägeva käega .
18030022	Sa tõstad mind tuule kätte , lased mind ajada , tormihood lohistavad mind .
18030023	Tõesti , ma tean , et sa saadad mind surma - kõigi elavate kogunemiskotta .
18030024	Eks rusu all olija siruta käed , eks hukkuja karju appi ?
18030025	Kas mina ei nutnud selle pärast , kellel oli raske aeg ? Kas mul ei olnud kaastunnet vaesele ?
18030026	Aga kui ma ootasin head , tuli õnnetus , ja kui ma igatsesin valgust , tuli pimedus .
18030027	Mu sisemus keeb ega rahune , mind on tabanud viletsuspäevad .
18030028	Ma käin mustana , aga mitte päikesest , tõusen koguduses üles ja karjun appi .
18030029	Ma olen ðaakalitele vennaks ja jaanalindudele seltsiliseks .
18030030	Mu ihunahk on muutunud mustaks ja mu kondid hõõguvad kuumusest .
18030031	Mu kandlemängust kujunes lein ja mu vilepilliloost nutjate hääl .
18031001	Ma andsin ju oma silmadele seaduse . Kuidas ma võiksin siis vaadata neitsi poole ?
18031002	Sest mis oleks muidu mu osa Jumalalt ülal ja mu pärisosa Kõigevägevamalt kõrgustes ?
18031003	Eks hukatus tule ülekohtutegijale ja õnnetus sellele , kes nurjatust teeb ?
18031004	Eks tema näe mu teed ja loe kõiki mu samme ?
18031005	Kui ma olen valega kaasas käinud või on mu jalg tõtanud pettuse poole ,
18031006	vaetagu mind õigetel vaekaussidel - siis saab Jumal teada mu ausust !
18031007	Kui mu sammud on kaldunud teelt kõrvale ja mu süda on järgnenud silmadele ja kui mulle on midagi pihku jäänud ,
18031008	siis söögu keegi teine , mida ma külvan , ja mis mulle võrsub , juuritagu välja !
18031009	Kui mu süda on lasknud ennast ahvatleda mõne naise poole ja ma olen varitsenud oma ligimese ukse taga ,
18031010	siis jahvatagu mu naine võõrale ja heitku teised tema peale !
18031011	Sest see oleks olnud häbitegu ja kohut väärt süü ,
18031012	tuli , mis põletab kadupaigani ja hävitab juurteni kõik mu saagi .
18031013	Kui ma oleksin põlanud oma sulase ja teenija õigust , kui neil oli minuga tüli ,
18031014	mis ma oleksin teinud siis , kui Jumal oleks tõusnud ? Ja kui ta oleks katsuma tulnud , mis ma siis temale oleksin kostnud ?
18031015	Eks minu looja ole loonud emaihus ka teda , eks ole üks ja seesama meid emaüsas valmistanud ?
18031016	Kas ma olen tagasi lükanud vaeste soove või lasknud tuhmuda lesknaise silmi ?
18031017	Kas ma üksinda olen söönud oma palukest , ilma et vaeslaps oleks saanud sellest süüa ?
18031018	Sest ta kasvas mu noorusest peale minuga kui oma isaga , ja emaihust alates olen ma teda juhatanud .
18031019	Kas ma olen võinud näha kedagi hukkuvat riiete puudusel või vaest ilma katteta ?
18031020	Eks ta niuded õnnistanud mind ja eks ta saanud mu lambaniidust sooja ?
18031021	Kui ma olen tõstnud käe vaeslapse vastu , kuna ma väravas nägin enesele abi ,
18031022	siis langegu mu õlg liigesest välja ja murdugu mu käsivars õlavarreluust saadik !
18031023	Sest mul oli hirm Jumalalt tuleva karistuse ees , ja tema ülevõimu vastu ei oleks ma suutnud püsida .
18031024	Kas ma panin oma lootuse kullale või ütlesin ma kalleimale kullale : ' Ma usaldan sind ! ' ?
18031025	Kas ma rõõmustasin , et mu varandus oli suur või et mu käsi saavutas väga palju ?
18031026	Kui ma oleksin vaadanud päikest , kuidas see paistab , või kuud , mis nii suurepäraselt rändab ,
18031027	kui mu süda seejuures oleks lasknud ennast salaja petta , nõnda et oleksin saatnud neile käesuudlusi ,
18031028	siis oleks seegi olnud kohut väärt süü , sest ma oleksin siis ju salanud Jumala , kes on ülal .
18031029	Kas ma olen rõõmustanud oma vihamehe hukkumise pärast või hõisanud , kui teda tabas õnnetus ?
18031030	Ei ole ma lubanud oma suud pattu teha , et oleksin sajatades nõudnud tema hinge .
18031031	Eks ole inimesed mu telgis öelnud : ' Kes ei oleks temalt liha küllalt saanud ? '
18031032	Võõras ei ole pidanud ööbima tänaval , ma avasin teekäijale oma ukse .
18031033	Kas ma oleksin nagu Aadam varjanud oma üleastumisi , oma süütegu põue peites ,
18031034	sellepärast et pidin kartma suurt rahvahulka ja et mind hirmutas suguvõsa põlgus , nõnda et oleksin pidanud vaikima , ilma uksestki välja minemata ?
18031035	Oh , et mul oleks keegi , kes mind kuuleks ! Siin on mu nimemärk - Kõigevägevam kostku mulle ! Oleks mul ometi vastase kirjutatud süüdistuskiri !
18031036	Tõesti , ma tõstaksin selle õlale , paneksin selle enesele krooniks .
18031037	Ma teeksin temale teatavaks kõik oma sammud , astuksin tema ette nagu vürst .
18031038	Kui mu põld mu vastu kisendab ja selle vaod üheskoos nutavad ,
18031039	et ma olen söönud ta saaki ilma tasuta ja olen pannud ta õiged omanikud hingeldama ,
18031040	siis kasvatagu ta nisu asemel kibuvitsu ja odra asemel umbrohtu . ' Iiobi sõnad on lõppenud .
18032001	Kui need kolm meest loobusid Iiobile vastamast , sellepärast et ta oma silmis õige oli ,
18032002	siis süttis põlema buuslase Eliihu , Baarakeli poja viha ; ta oli Raami suguvõsast . Ja ta viha süttis põlema Iiobi vastu , sellepärast et too pidas ennast Jumalast õigemaks .
18032003	Ta viha süttis põlema ka tema kolme sõbra vastu , sellepärast et need ei olnud leidnud vastust , millega nad oleksid saanud Iiobi süüdi mõista .
18032004	Eliihu oli oodanud , kuni nad Iiobiga rääkisid , sest nad olid temast vanemad .
18032005	Aga kui Eliihu nägi , et nende kolme mehe suus ei olnud vastust , siis ta viha süttis põlema .
18032006	Ja buuslane Eliihu , Baarakeli poeg , rääkis ning ütles : ' Mina olen ealt noorim , aga teie olete elatanud , sellepärast ma olin tagasihoidlik ja kartsin teile kuulutada oma arvamust .
18032007	Ma mõtlesin : Kõnelgu päevad ja aastate rohkus õpetagu tarkust .
18032008	Tõesti , inimeste sees olev vaim , Kõigevägevama hingeõhk annab neile arukuse .
18032009	Ei ole eakad mitte alati targemad ega mõista üksnes vanad , mis on õige .
18032010	Seepärast ma ütlen : Kuule mind , minagi tahan kuulutada oma arvamust .
18032011	Vaata , ma ootasin , mis teil on öelda , ma kuulatasin teie tarkust , siis kui te otsisite sõnu .
18032012	Ma panin siis teid tähele , ja vaata , ükski teist ei kutsunud Iiobit korrale , ükski ei vastanud tema sõnadele .
18032013	Ärge seepärast mõtelge : ' Meie oleme leidnud tarkuse . ' Jumal ajab ta minema , mitte inimene .
18032014	Minu vastu ei ole ta oma sõnu seadnud ja teie sõnadega ei taha ma temale vastata .
18032015	Nad on ehmunud , nad ei vasta enam , neil on sõnad lõppenud .
18032016	Kas pean ootama , sellepärast et nad ei räägi , et nad seisavad siin ega vasta enam ?
18032017	Ma tahan anda vastuseks omaltki poolt osa , ma tahan kuulutada ka oma arvamust .
18032018	Sest ma olen täis sõnu , vaim mu sees sunnib mind .
18032019	Vaata , mu sees on nagu vein , millel puudub väljapääs : otsekui uus nahkastja on see lõhkemas .
18032020	Ma pean rääkima , et saada enesele õhku , pean avama huuled ja vastama .
18032021	Ma ei taha nüüd olla erapoolik ega kedagi meelitada .
18032022	Sest ma ei või meelitada : kui kergesti võiks mu Looja mind siis ära võtta .
18033001	Aga kuule nüüd ometi , Iiob , mu kõnet , ja pane tähele kõiki mu sõnu !
18033002	Vaata , ma avan nüüd oma suu , keel mu suulaes kõneleb .
18033003	Mu sõnad tulevad õiglasest südamest ja mu huuled kuulutavad selgesti seda , mis ma tean .
18033004	Jumala Vaim on mind loonud ja Kõigevägevama hingeõhk on andnud mulle elu .
18033005	Kui sa suudad , siis vasta mulle , sea ennast valmis , astu ette !
18033006	Vaata , Jumala ees olen mina samasugune kui sina : savist olen minagi voolitud .
18033007	Vaata , hirm minu ees ei saa kohutada sind ja minu surve ei ole sulle raske .
18033008	Tõesti , sa oled kõnelnud mulle kõrvu ja ma olen kuulnud su sõnade kõla :
18033009	' Mina olen puhas , mina pole üle astunud , ma olen laitmatu ja mul ei ole süüd .
18033010	Vaata , ta leiab mu vastu põhjusi , peab mind oma vaenlaseks .
18033011	Ta pistab mu jalad pakku , valvab kõiki mu radu . '
18033012	Vaata , selles ei ole sul õigus , vastan ma sulle , sest Jumal on suurem kui inimene !
18033013	Mispärast sa riidled temaga , kui ta ei vasta inimesele iga sõna peale ?
18033014	Sest Jumal kõneleb ühel ja teisel viisil , aga seda ei märgata .
18033015	Unenäos , öises nägemuses , kui sügav uni inimest valdab , voodis suikudes -
18033016	seal ta avab inimeste kõrvad ja paneb pitseri nende manitsustele ,
18033017	et inimest pahateost eemal hoida ja mehe kõrkust kinni katta ,
18033018	et säästa tema hinge hauast ja tema elu oda otsa jooksmast .
18033019	Ka manitsetakse teda valu läbi voodis ja kestva vaevusega kontides .
18033020	Siis muutub vastikuks ta elule leib ja hingele maiusroog :
18033021	ta ihu kõhetub nähtamatuks , ja ta luud , mida näha ei olnud , paljastuvad .
18033022	Nõnda ligineb ta hing hauale ja ta elu sellele , mis toob surma .
18033023	Aga kui tema jaoks on ingel , eestkostja , üks tuhandest , kes kuulutab inimesele , mis tema kohus on ,
18033024	siis Jumal halastab tema peale ning ütleb : ' Vabasta teda haudaminekust , ma olen lunaraha saanud ! '
18033025	Siis muutub ta ihu noorusvärskeks , ta pöördub tagasi oma nooruspäevadesse .
18033026	Ta palvetab Jumala poole ja sellel on temast hea meel ; ta saab hõisates näha tema palet ja tema annab inimesele tagasi ta õiguse .
18033027	Ta laulab siis inimeste ees ja ütleb : ' Ma tegin pattu ja väänasin õigust , aga selle eest ei tasutud mulle kätte .
18033028	Tema lunastas mu hinge haudaminekust ja mu elu saab valgust näha . '
18033029	Vaata , seda kõike teeb Jumal inimesele kaks , kolm korda ,
18033030	et tema hinge hauast tagasi tuua ja valgustada teda elu valgusega .
18033031	Pane tähele , Iiob , kuule mind , vaiki , et mina saaksin rääkida !
18033032	Kui sul on sõnu , siis vasta mulle , räägi , sest meeleldi annaksin sulle õiguse !
18033033	Aga kui mitte , siis kuule sina mind , vaiki , siis ma õpetan sulle tarkust ! '
18034001	Ja Eliihu jätkas ning ütles :
18034002	' Kuulge mu sõnu , te targad , ja pöörake oma kõrv minu poole , te teadjad !
18034003	Sest kõrv katsub sõnad läbi ja suulagi maitseb rooga .
18034004	Valigem endile , mis on õige , tunnetagem isekeskis , mis on hea !
18034005	Sest Iiob on öelnud : ' Ma olen õige , aga Jumal on võtnud minult õiguse .
18034006	Kuigi mul on õigus , peetakse mind valetajaks . Mul on parandamatu haav , kuigi ma pole üle astunud . '
18034007	Kas on Iiobi sarnast meest , kes pilget joob nagu vett ,
18034008	kes läheb ülekohtutegijate kilda ja käib koos õelate inimestega ?
18034009	Sest tema ütleb : ' Ei ole inimesel sellest kasu , et tal on sõprus Jumalaga ! '
18034010	Seepärast kuulge , mõistlikud mehed , mind : kaugel on Jumalast õelus ja Kõigevägevamast ülekohtutegu .
18034011	Sest inimese tegu mööda tasub ta temale , ja nagu on kellegi tee , nõnda temale antakse .
18034012	Jah , tõesti , Jumal ei tee ülekohut ja Kõigevägevam ei vääna õigust .
18034013	Kes on temale usaldanud maa ? Ja kes on loonud kogu maailma ?
18034014	Kui ta iseenesesse tõmbuks , oma Vaimu ja hingeõhu tagasi võtaks ,
18034015	siis heidaks kõik liha üheskoos hinge ja inimene saaks jälle põrmuks .
18034016	Kui sul nüüd on arukust , siis kuule seda , võta kõrvu mu sõnade kõla !
18034017	Kas siis tõesti peaks valitsema õiguse vihkaja ? Või tahad sa süüdi mõista õiget ja võimast ,
18034018	kes ütleb kuningale : ' Kõlvatu ! ' , vürstidele : ' Õel ! ' ,
18034019	kes ei pea lugu vürstidest ega eelista suursugust viletsale , sest et need kõik on tema kätetöö ?
18034020	Nad surevad äkitselt keset ööd : inimesed vaaruvad ja lähevad , ja ilma käetagi võetakse ära vägev .
18034021	Sest tema silmad on igaühe teede peal ja ta näeb kõiki tema samme .
18034022	Ei ole pimedust ega varjulist paika , kuhu ülekohtutegijad saaksid peitu pugeda .
18034023	Sest tema ei anna inimesele aega Jumala juurde kohtusse minekuks :
18034024	ta peksab vägevad üle kuulamata puruks ja paneb teised nende asemele .
18034025	Sellepärast , et ta nende tegusid tunneb , hävitab ta nad öösel ja nad purustatakse .
18034026	Ta peksab neid nagu kurjategijaid paigas , kus on nägijaid ,
18034027	sellepärast et nad taganesid tema järelt ega hoolinud ühestki tema teest .
18034028	Nende pärast tõusis viletsate hädakisa tema ette , ja tema kuulis vaeste appihüüdeid .
18034029	Kui ta on vait , kes võiks teda süüdistada ? Ja kui ta oma palge peidab , kes saaks teda näha ? Niihästi rahva kui inimese üle
18034030	paneb ta kuningaks jumalavallatu inimese rahva võrgutajate seast .
18034031	Kui keegi ütleb Jumalale : ' Ma olen eksinud , ma ei tee enam kurja ;
18034032	mida ma ei mõista , seda õpeta sina mulle , ja kui olen ülekohut teinud , siis ma seda enam ei tee ! ' ,
18034033	kas ta siis sinu arust peaks kätte maksma , sellepärast et sina ei ole sellega rahul ? Kuid sina pead otsustama , mitte mina , seepärast räägi , mida sa tead !
18034034	Mõistlikud inimesed ütlevad mulle , samuti tark mees , kes mind kuuleb :
18034035	' Iiob räägib mõistmatult ja tema sõnad pole targad . '
18034036	Ah , peaks ometi Iiob pandama lõpuni proovile , kuna ta on vastanud nurjatul viisil !
18034037	Sest ta lisab oma patule üleastumise , peksab meie keskel keelt ja räägib palju Jumala vastu . '
18035001	Ja Eliihu jätkas ning ütles :
18035002	' Seda sa pead siis õigeks , nimetad oma õiguseks Jumala ees ,
18035003	et sa küsid : ' Mis kasu mul on , mis abi on mul sellest , et ma pattu ei tee ? '
18035004	Ma annan sõnadega vastuse sulle ja koos sinuga su sõpradele .
18035005	Tõsta oma pilk taeva poole ja vaata , pane tähele pilvi , mis on sinust kõrgemal !
18035006	Kui sina pattu teed , mida sa sellega temale võiksid teha ? Ja kui sinu üleastumisi on palju , mida sa nendega tema vastu võiksid korda saata ?
18035007	Kui sa oled õige , mida sa temale võiksid anda ? Või mida olekski tal võtta sinu käest ?
18035008	Su ülekohus mõjutab vaid sinusugust meest ja su õiglus inimlast .
18035009	Nad kisendavad küll paljude rõhujate pärast , hüüavad appi vägevate käsivarre vastu ,
18035010	aga ükski ei küsi : ' Kus on Jumal , mu Looja , kes öösiti põhjustab kiituslaule ,
18035011	kes õpetab meid rohkem kui loomi maa peal ja teeb meid taeva lindudest targemaks ? '
18035012	Seal nad siis kisendavad , aga tema ei vasta kurjade kõrkuse pärast .
18035013	Tõesti asjata , Jumal ei kuule seda ja Kõigevägevam ei vaata sinna .
18035014	Kuigi sa ütled , et sa teda ei näe , on asi tema ees , seepärast oota teda !
18035015	Aga nüüd , kui ta viha ei karista ja ta ei tahagi nii väga teada ülemeelikusest ,
18035016	ajab Iiob asjata oma suu pärani ja teeb mõistmatusest palju sõnu . '
18036001	Ja Eliihu jätkas ning ütles :
18036002	' Olgu sul minuga pisut kannatust , siis ma õpetan sind , sest mul on veel Jumala heaks sõnu !
18036003	Ma tahan tuua oma tarkuse kaugemalt ja anda õiguse oma Loojale .
18036004	Sest mu sõnad pole tõesti mitte valed , täiuslik teadja on su ees .
18036005	Vaata , Jumal on vägev , kuid ta ei põlga kedagi , vägev on tema südame jõud !
18036006	Õelat ei jäta ta elama , aga viletsaile annab ta õiguse .
18036007	Ta ei pööra oma silmi ära õigete pealt , vaid paneb need koos kuningatega igaveseks istuma aujärjele , ja nad ülendatakse .
18036008	Ja kui nad on pandud ahelaisse , vangistatud viletsuse köidikuisse ,
18036009	siis ta heidab neile ette nende tegu ja üleastumisi , et nad on olnud ülemeelikud ,
18036010	ja avab nende kõrvad hoiatuseks ning käsib neid taganeda ülekohtust .
18036011	Kui nad siis kuulavad ja teenivad teda , siis nad lõpetavad oma päevad õnnes ja aastad õndsuses .
18036012	Aga kui nad ei kuula , siis nad tormavad oda otsa ja heidavad arutuina hinge .
18036013	Südamest jumalatud peavad viha , nad ei hüüa appi , kui ta on nad vangistanud .
18036014	Nende hing sureb noorelt ja nende elu pordumeeste seas .
18036015	Ta päästab viletsa tema viletsuse kaudu ja avab tema kõrva , kui ta on hädas .
18036016	Ta meelitaks sindki kitsikuse kurgust piiramata avarusse ja su laud oleks täis rasvast rooga .
18036017	Aga sa oled täis õelate kohut , kohus ja õigus tabavad sind .
18036018	Hoia , et viha sind liialt ei mõjustaks ja rohke lunaraha sind ei eksitaks !
18036019	Kas su õilsus on küllaldane ? Ei aita kuld ega kõik su jõupingutused !
18036020	Ära igatse ööd , kui rahvad tõusevad oma asemeilt !
18036021	Hoidu pöördumast ülekohtu poole , sest seda sa eelistad viletsusele !
18036022	Vaata , Jumal toimib võimsalt oma jõus ! Kes oleks seesugune õpetaja nagu tema ?
18036023	Kes on temale määranud ta tee , ja kes julgeks öelda : ' Sa oled ülekohut teinud ' ?
18036024	Pea meeles , et sinagi pead ülistama tema tööd , millest inimesed on laulnud !
18036025	Kõik inimesed näevad seda - inimene vaatab seda kaugelt .
18036026	Vaata , Jumal on suur ja meie ei mõista teda , tema aastate arv on uurimatu .
18036027	Sest ta tõmbab veepiisad üles : need nõrguvad tema udust vihmaks ,
18036028	mida pilved kallavad ja tilgutavad paljude inimeste peale .
18036029	Tema , kes korraldab ka pilvekihte , oma kojast müristamist ,
18036030	vaata , ta laotab talle oma valgust ja katab sellega mere põhjad .
18036031	Sest sellega ta toidab rahvaid ja annab külluses rooga .
18036032	Ta võtab välgu oma kätte ja käsib sellel märki tabada .
18036033	Tema mürin kuulutab sellest , loomakarigi kuulutab tõusvat tormi .
18037001	Sellepärast väriseb minugi süda ja hüppab paigast .
18037002	Kuulge , kuulge tema hääle mürinat ja kõminat , mis tuleb ta suust !
18037003	Selle ta päästab lahti kogu taeva alla ja oma välgu maailma äärteni .
18037004	Selle taga möirgab tema hääl : ta müristab oma võimsa häälega ega peata välke , kui tema häält kuuldub .
18037005	Jumal müristab oma häälega imepärasel viisil , ta teeb suuri tegusid , mida meie ei mõista .
18037006	Sest ta ütleb lumele : ' Lange maa peale ! ' ja vihmasabin ning vihmavaling on tema tugevus .
18037007	Ta paneb siis igamehe käe kinni otsekui pitseriga , et kõik inimesed tunneksid ta tegu .
18037008	Siis läheb metsloom oma peidupaika ja jääb oma pessa .
18037009	Lõunakambrist tuleb tuulispea ja põhjatuulega külm .
18037010	Jumala hingusest tekib jää ja tardub veepind .
18037011	Ta koormab ka pilvi niiskusega , pilved pilluvad tema välku .
18037012	Need rändavad ringi tema juhtimisel , et teha kõike , mida ta neil käsib maailmas ja maa peal ,
18037013	olgu vitsana , kui ta maale tarvis , olgu armuna , kui ta seda osutab .
18037014	Kuule seda , Iiob , peatu ja pane tähele Jumala imetegusid !
18037015	Kas sa mõistad , kuidas Jumal annab neile käsu ja laseb oma pilvest välgu sähvatada ?
18037016	Kas sa mõistad pilvede sõudu , ülima tarkuse imetegu ?
18037017	Sina , kellel riided kuumavad , kui ta lõunatuulega suigutab maad ,
18037018	kas sa koos temaga laotad pilvekatet , vastupidavat nagu valatud peeglit ?
18037019	Õpeta meid , mida me peaksime temale ütlema ; pimeduse tõttu ei saa me millestki aru .
18037020	Kas peaks temale jutustatama , et mina tahan rääkida ? Kui keegi kõneleb , kas seda siis temale teada antakse ?
18037021	Kui nüüd ei nähta valgust , mis hiilgab pilvedes , siis puhub tuul ja toob selguse .
18037022	Põhja poolt tuleb kuldne hiilgus - Jumala ümber on hirmuäratav aupaiste .
18037023	Kõigevägevam - temani me ei jõua , tema on suur jõult ja rikas õiglusest , tema ei riku õigust .
18037024	Seepärast peavad inimesed teda kartma , tema ei vaata kedagi , kes on enese meelest tark . '
18038001	Siis vastas Issand Iiobile tormituulest ja ütles :
18038002	' Kes on see , kes mõistmatute sõnadega tahab varjutada minu nõu ?
18038003	Pane nüüd vöö vööle kui mees , mina küsin sinult ja sina seleta mulle !
18038004	Kus olid sina siis , kui mina rajasin maa ? Vasta , kui sul niipalju tarkust on !
18038005	Kes määras selle mõõdud ? Küllap sa tead . Või kes vedas selle üle mõõdunööri ?
18038006	Mille peale on selle alussambad paigale pandud ? Või kes asetas selle nurgakivi ,
18038007	kui hommikutähed üheskoos hõiskasid ja kõik Jumala pojad tõstsid rõõmukisa ?
18038008	Ja kes sulges ustega mere , kui see esile murdes emaüsast välja tuli ,
18038009	kui ma panin pilved selle katteks ja pilkase pimeduse mähkmeks ,
18038010	kui ma sellele lõin korra , panin riivid ja uksed
18038011	ning ütlesin : ' Siiani sa võid tulla , mitte edasi , siin vaibugu su uhked lained ! ' ?
18038012	Kas sa oled kunagi oma elupäevil andnud hommikule käsu , määranud koidule tema paiga ,
18038013	et ta haaraks kinni maa äärtest ja puistaks õelad sealt välja ,
18038014	et see muutuks nagu savi pitsati all ja jääks seisma otsekui riie ,
18038015	et õelailt võetaks nende valgus ja tõstetud käsivars murtaks ?
18038016	Kas sa oled jõudnud mere allikateni ja kõndinud sügavuse põhjas ?
18038017	Ons sulle ilmutatud surma väravaid , või oled sa näinud pilkase pimeduse väravaid ?
18038018	Kas sa taipad , kui avar on maa ? Jutusta , kui sa kõike seda tead !
18038019	Kus on tee valguse asukohta ja kus on pimeduse paik ,
18038020	et sa võiksid teda viia ta piiridesse ja märkaksid teeradu tema koju ?
18038021	Sa tead seda , sest olid ju siis juba sündinud ja su päevade arv on suur .
18038022	Kas sa oled käinud lumeaitade juures ja näinud raheaitu ,
18038023	mida ma olen hoidnud hädaaja tarvis , sõja ja võitluse päevaks ?
18038024	Kus on tee sinna , kus valgus jaguneb , kust idatuul levib üle maa ?
18038025	Kes on lõhestanud vihmavalingule vao ja kõuepilvele tee ,
18038026	et see võiks sadada asustamata maale , kõrbe , kus ei ole inimest ,
18038027	laastatu ja lageda küllastuseks , et lasta tärgata noort rohtu ?
18038028	Ons vihmal isa , või kes on sünnitanud kastetilgad ?
18038029	Kelle üsast on välja tulnud jää ja kes on sünnitanud taeva halla ,
18038030	kui veed tarduvad otsekui kiviks ja sügavuse pinnad tõmbuvad kokku ?
18038031	Kas sa suudad siduda Sõelatähtede tõrksust või valla päästa Vardatähtede köidikuid ?
18038032	Kas sa võid Vihmatähti välja saata õigel ajal ja juhatada Vankritähtede kogumit ?
18038033	Kas sa tunned taeva seadusi ? Või kehtestad sina maa peal tema kirja ?
18038034	Kas sa suudad tõsta oma häält pilvedeni , et veevoolus sind kataks ?
18038035	Ons sul võimalik saata välke , et need läheksid ja ütleksid sulle : ' Vaata , siin me oleme ' ?
18038036	Kes on teinud iibise targaks või kes on andnud kukele mõistuse ?
18038037	Kellel oleks osavust lugeda pilvi ? Või kes võiks kummutada taevalähkreid ,
18038038	kui muld on kokku vajunud känkraks ja kamakad on takerdunud üksteise külge ?
18038039	Kas sina ajad lõvidele saaki ja täidad noorte lõvide isu ,
18038040	kui need kükitavad pesades , lebavad varitsedes tihnikus ?
18038041	Kes valmistab kaarnale roa , kui ta pojad karjuvad Jumala poole , toiduta ümber hulkudes ?
18039001	Kas sa tead kaljukitsede poegimisaega , kas valvad hirvede sünnitust ?
18039002	Kas sa loed nende tiinuskuid ja tead aega , millal nad poegivad ,
18039003	kui nad kõveraks tõmbudes vasikaid heites oma ihuviljast vabanevad ?
18039004	Nende vasikad kosuvad , kasvavad avaral aasal , lähevad ära ega tule tagasi nende juurde .
18039005	Kes on sebra lahti lasknud ja kes on valla päästnud metseesli köidikud ,
18039006	kellele ma olen seadnud koduks lagendiku ja elukohaks soolakõrbe ?
18039007	Ta naerab linna kära , sundija kisa ta ei kuule .
18039008	Ta uitab mägedel , oma karjamaal , ja otsib kõike , mis aga haljas on .
18039009	Kas metshärg tahab sind teenida ? Kas ta jääb ööseks su sõime juurde ?
18039010	Kas sa saad metshärja siduda köiega vaole ? Kas ta äestab su järel orumaad ?
18039011	Kas sa võid loota tema peale , kuigi ta rammult on suur , ja jätta oma töö tema hooleks ?
18039012	Kas sa usud , et ta toob tagasi ja kogub su seemne rehealusesse ?
18039013	Jaanalinnu tiivad lehvivad rõõmsasti , aga ons need tiivad ja suled tegusad ?
18039014	Sest ta jätab ju oma munad maa peale ja laseb neid liivas soojeneda ,
18039015	unustades , et jalg võib need purustada ja metsloom tallata .
18039016	Ta on oma poegade vastu vali , nagu ei olekski need ta omad ; see pole tema mure , et ta vaev võiks olla asjatu .
18039017	Sest Jumal on teda lasknud unustada tarkuse ega ole jaganud temale mõistust .
18039018	Aga kui ta siis üles kargab , ta naerab hobust ja ratsanikku .
18039019	Kas sina annad hobusele jõu , ehid ta kaela lakaga ?
18039020	Kas sina paned ta hüppama nagu rohutirtsu ? Tema võimas nooskamine on kohutav .
18039021	Ta kaabib orus ja tunneb rõõmu , ta läheb jõuliselt relvadele vastu .
18039022	Ta naerab hirmu , ta ei kohku ega tagane mõõga eest .
18039023	Ta kohal kõliseb nooletupp , piigitera ja viskoda .
18039024	Ta kihutab tuhinal ja hoogsasti ega püsi paigal , kui sarv hüüab .
18039025	Siis kui puhutakse sarve , hirnub tema : iihahaa ! Juba kaugelt haistab ta võitlust , pealikute kisa ja hõikeid .
18039026	Kas sinu mõistuse abil lendab kull kõrgele , laotab oma tiibu lõuna poole ?
18039027	Kas sinu käsul kerkib kotkas kõrgustesse ja teeb oma pesa kõrgele ?
18039028	Ta elab ja ööbib kalju peal , kaljuserval ja ligipääsmatus paigas .
18039029	Sealt ta luurab saaki ja ta silmad näevad kaugele .
18039030	Ta pojad rüübivad verd , ja kus on mahalööduid , seal on temagi . '
18040001	Ja Issand vastas Iiobile ning ütles :
18040002	' Kas tahab nuriseja vaielda Kõigevägevamaga ? Jumala süüdistaja andku vastus ! '
18040003	Siis Iiob vastas Issandale ja ütles :
18040004	' Vaata , ma olen selleks liiga tühine . Mida peaksin sulle vastama ? Ma panen käe suu peale .
18040005	Ma olen kord rääkinud ja ma ei vasta enam , koguni kaks korda , ja enam ma seda ei tee . '
18040006	Aga Issand vastas Iiobile tormituulest ja ütles :
18040007	' Pane nüüd vöö vööle nagu mees , mina küsin sinult ja sina seleta mulle !
18040008	Kas sina tahad minu õigust tühjaks teha , süüdistades mind , et õigustada iseennast ?
18040009	Ons sul siis käsivars nagu Jumalal , või kas sina oma häälega suudad müristada nagu tema ?
18040010	Ehi ennast siis uhkuse ja väärikusega , pane enesele ülle hiilgust ja ilu !
18040011	Päästa valla oma vihavood , vaata kõigi kõrkide peale ja alanda neid !
18040012	Vaata kõigi kõrkide peale , rudju neid , ja rõhu õelad maha otse kohapeal !
18040013	Mata nad kõik üheskoos põrmu , sule nende silmnäod salapaika ,
18040014	siis minagi kiidan sind , et su parem käsi on sind aidanud !
18040015	Vaata ometi jõehobu , kelle ma olen loonud nagu sinugi : ta sööb rohtu nagu veis .
18040016	Ent vaata tema ristluude rammu ja kõhulihaste jõudu .
18040017	Ta saba on nagu seedritüvi , ta reite kõõlused otsekui põimitud .
18040018	Ta luud on nagu vaskputked , ta kondid otsekui raudtalad .
18040019	Ta on Jumala töödest parim : kes ta on teinud , toob ta lähedale mõõga .
18040020	Jah , toidust toodavad temale mäed , seal , kus kõik metsloomad mängivad .
18040021	Ta magab lootospõõsaste all , redutab pilliroos ja mudas .
18040022	Lootospõõsad , olles temale varjuks , katavad teda , jõeremmelgad on ta ümber .
18040023	Vaata , kui ka jõgi peale surub , ta ei tõtta minema , ta jääb kindlaks , isegi kui Jordan tormaks temale suhu .
18040024	Kas saaks tema nähes teda kinni võtta , temale püüniseid ninna torgata ?
18041001	Kas sa saad krokodilli õngega välja tõmmata või nööriga köita tema keelt ?
18041002	Kas sa saad temale kõrkjat ninna pista või ta lõugu oraga läbi torgata ?
18041003	Kas ta hakkab sind palju anuma või räägib sulle mahedaid sõnu ?
18041004	Kas ta teeb sinuga lepingu , et sa võtaksid tema alaliseks sulaseks ?
18041005	Kas sa saad temaga mängida nagu linnuga või teda kinni siduda oma tütarlaste jaoks ?
18041006	Kas püügiosalised hakkavad tema pärast kauplema , jaotavad teda kaupmeeste vahel ?
18041007	Kas sa saad tema nahka viskodasid või tema pead kalatuurasid täis tikkida ?
18041008	Pista aga oma käsi tema külge ! Kui mõtled võitlusele , siis sa seda enam ei tee .
18041009	Vaata , niisugune lootuski on petlik : kas teda nähes juba ei olda pikali ?
18041010	Ükski ei ole nõnda julge , et teda ärritada . Ja kes suudaks siis püsida minu ees ?
18041011	Kes on esmalt andnud mulle , et peaksin tasuma ? Kõik , mis on taeva all , on minu oma .
18041012	Ma ei taha vaikida tema liikmeist , ta vägitegude asjast ning ta oleku ilust .
18041013	Kes paljastaks tema ta pealmisest kattest ? Kes tungiks tema kahekordse soomuse vahele ?
18041014	Kes avaks tema silmnäo väravad ? Ta hambad ajavad hirmu peale .
18041015	Ta selg on kilpide rida , tihedalt pitseriga suletud :
18041016	üks on teisele nõnda ligi , et tuul ei pääse läbi nende vahelt .
18041017	Need on liibunud üksteise külge , seisavad koos ja neid ei saa lahutada .
18041018	Tema aevastustest välgub valgust ja ta silmad on nagu koidupuna kiired .
18041019	Tema suust käivad otsekui põlevad tõrvikud , kargavad välja tulesädemed .
18041020	Tema sõõrmeist tuleb välja suits nagu potist , mille all põlevad kõrkjad .
18041021	Tema hingeõhk süütab söed ja tema suust tuleb välja leek .
18041022	Tema turjal asub tugevus ja tema ees kargab kartus .
18041023	Tema lihav vats on otsekui valatud ta külge , liikumatult paigal .
18041024	Tema süda on kõva nagu kivi , otse alumise veskikivi kõvadune .
18041025	Kui ta tõuseb , siis kohkuvad vägevadki , tema murdmise tõttu on nad nagu arust ära .
18041026	Kui teda tabab mõõk , siis see ei pea vastu , samuti mitte piik , viskoda ega nool .
18041027	Ta peab rauda õleks ja vaske pehkinud puuks .
18041028	Nool ei aja teda põgenema , lingukivid muutuvad tema vastu kõrteks .
18041029	Vemblad on temale nagu kõrred ja ta naerab oda vihinat .
18041030	Tal on kõhu all otsekui teravad kivikillud , ta hüpleb nagu pahmavanker mööda muda .
18041031	Ta paneb sügavuse keema nagu paja , teeb mere salvipoti sarnaseks .
18041032	Enese järel ta jätab läikiva raja , sügavus näib olevat otsekui raugajuuksed .
18041033	Ei ole maa peal tema sarnast , ta on kartmatuks loodud .
18041034	Kõik , mis kõrge on , kardab teda , tema on kõigi uhkete loomade kuningas . '
18042001	Siis Iiob vastas Issandale ja ütles :
18042002	' Mina tean , et sina suudad kõike ja et sinul ei ole ükski asi võimatu .
18042003	Kes on see , kes mõistmatult püüab varjata sinu nõu ? Seepärast ma olen jutustanud , millest ma pole aru saanud , asjadest , mis mulle on imelikud ja mida ma ei mõista .
18042004	Kuule siis ometi ja ma räägin , mina küsin sinult ja sina seleta mulle !
18042005	Ma olin ainult kõrvaga kuulnud kuuldusi sinust , aga nüüd on mu silm sind näinud .
18042006	Seepärast ma võtan kõik tagasi ning kahetsen põrmus ja tuhas . '
18042007	Ja pärast seda kui Issand oli rääkinud need sõnad Iiobile , ütles Issand teemanlasele Eliifasele : ' Mu viha on süttinud põlema sinu vastu ja su mõlema sõbra vastu , sest teie ei ole rääkinud minu kohta tõtt nagu mu sulane Iiob !
18042008	Võtke siis nüüd seitse härjavärssi ja seitse jäära ning minge mu sulase Iiobi juurde ja ohverdage eneste eest põletusohver , ja mu sulane Iiob palvetagu teie eest ; sest ma kuulen ainult tema palvet , et mitte talitada teiega häbistavalt , kuigi te ei ole rääkinud minu kohta tõtt nagu mu sulane Iiob ! '
18042009	Siis läksid teemanlane Eliifas , suhiit Bildad ja naamalane Soofar ja tegid , nagu Issand neile oli öelnud ; ja Issand kuulis Iiobi palvet .
18042010	Ja Issand pööras Iiobi saatuse , kui too palvetas oma sõprade eest ; ja Issand andis Iiobile kahekordselt kõike , mis tal oli olnud .
18042011	Ja tema juurde tulid kõik ta vennad ja kõik ta õed ja kõik , kes teda enne olid tundnud , ja võtsid leiba koos temaga ta kojas ; ja nad avaldasid temale kaastunnet ja trööstisid teda selle õnnetuse pärast , mis Issand temale oli lasknud tulla ; ja igaüks andis temale ühe kaaluühiku raha ja ühe kuldrõnga .
18042012	Ja Issand õnnistas Iiobi viimast põlve enam kui ta esimest ; ja tal oli neliteist tuhat lammast ja kitse , kuus tuhat kaamelit , tuhat paari härgi ja tuhat emaeeslit .
18042013	Ja tal oli seitse poega ja kolm tütart .
18042014	Ta pani ühele tütrele nimeks Jemiima , teisele Ketsia ja kolmandale Keren-Hapuuk .
18042015	Ja kogu maal ei leidunud nii ilusaid naisi kui Iiobi tütred ; ja nende isa andis neile pärisosa nende vendade keskel .
18042016	Pärast seda elas Iiob veel sada nelikümmend aastat ja nägi oma lapsi ja oma laste lapsi neli põlve .
18042017	Ja Iiob suri , olles vana ja elatanud .
19001001	Õnnis on inimene , kes ei käi õelate nõu järgi ega seisa patuste tee peal ega istu pilkajate killas ,
19001002	vaid kel on hea meel Issanda Seadusest ja kes uurib ta Seadust ööd ja päevad .
19001003	Siis ta on otsekui puu , mis on istutatud veeojade äärde , mis vilja annab omal ajal ja mille lehed ei närtsi ; ja kõik , mis ta teeb , läheb korda .
19001004	Aga nõnda ei ole õelad ; vaid nad on nagu aganad , mida tuul laiali ajab .
19001005	Sellepärast ei jää õelad püsima kohtus ega patused õigete koguduses .
19001006	Sest Issand tunneb õigete teed ; aga õelate tee läheb hukka .
19002001	Miks paganad möllavad ja rahvad mõtlevad tühja ?
19002002	Ilmamaa kuningad astuvad esile ja vürstid peavad üheskoos nõu Issanda ja tema võitud mehe vastu :
19002003	' Kiskugem katki nende ahelad ja visakem enestelt ära nende köied ! '
19002004	Kes taevas istub , naerab ; Issand pilkab neid .
19002005	Oma vihas ta kõneleb siis nendega ja oma raevus ta teeb neile hirmu :
19002006	' Aga mina olen seadnud oma kuninga Siionile , oma pühale mäele . '
19002007	- ' Ma annan teada Issanda otsuse ; tema ütles minule : Sina oled mu Poeg , täna ma sünnitasin sinu .
19002008	Küsi minult , ja ma annan paganad su pärandiks ning ilmamaa otsad su omandiks .
19002009	Sa peksad nad puruks raudkepiga , sa lööd nad katki nagu potissepa tehtud astjad . '
19002010	Niisiis , teie , kuningad , saage mõistlikuks ! Teie , ilmamaa kohtumõistjad , laske endid noomida !
19002011	Teenige Issandat kartusega ja ilutsege värisemisega !
19002012	Andke suud Pojale , et ta ei vihastaks ja teie ei hukkuks oma teel ; sest tema viha süttib pea ! Õndsad on kõik , kes tema juures pelgupaika otsivad .
19003001	Taaveti laul , kui ta oma poja Absalomi eest põgenes :
19003002	Issand , kui palju on mul vaenlasi , palju on neid , kes tõusevad mu vastu .
19003003	Paljud ütlevad mu hingele : ' Ei ole temal päästet Jumalas ! ' Sela .
19003004	Aga sina , Issand , oled kilbiks mu ees , minu au , sa tõstad mu pea üles .
19003005	Oma häälega ma hüüan Issanda poole ja ta vastab minule oma pühalt mäelt . Sela .
19003006	Ma heitsin maha ja uinusin ; ma ärkasin unest , sest Issand toetab mind .
19003007	Ei ma karda rahva musttuhandeid , kes igalt poolt on endid seadnud minu vastu .
19003008	Tõuse , Issand , päästa mind , mu Jumal ! Sest kõiki mu vaenlasi oled sa löönud vastu lõugu , sa oled murdnud õelate hambad .
19003009	Issanda käes on pääste . Su rahvale tulgu sinu õnnistus ! Sela .
19004001	Laulujuhatajale : keelpillil mängida ; Taaveti laul .
19004002	Kui ma hüüan , siis vasta mulle , mu õiguse Jumal ! Kitsikuses andsid sa mulle avaruse . Ole mulle armuline ja kuule mu palvet !
19004003	Te suurtsugu mehed , kauaks jääb mu au teotada ? Kui kaua te armastate tühja ja otsite valet ? Sela .
19004004	Tundke ometi , et Issand kohtleb imeliselt oma vaga , Issand kuuleb , kui ma hüüan ta poole !
19004005	Värisege , ärge tehke pattu ! Voodis olles mõtisklege oma südames ja vaikige ! Sela .
19004006	Ohverdage õiguse ohvreid ja lootke Issanda peale !
19004007	Paljud ütlevad : ' Kes annab meile näha head ? ' Issand , tõsta meie peale oma palge valgus !
19004008	Sa oled andnud mu südamesse suurema rõõmu , kui oli neil rohke vilja ja värske veinisaagi ajal .
19004009	Rahus ma heidan maha ning uinun , sest sina üksi , Issand , asetad mind julgesti elama .
19005001	Laulujuhatajale : vilepillidel mängida ; Taaveti laul .
19005002	Issand , võta kuulda mu sõnu , pane tähele mu ohkamist !
19005003	Kuule mu appihüüdu , mu kuningas ja mu Jumal , sest sinu poole ma palvetan !
19005004	Issand , sa kuuled vara mu häält , vara ma valmistun sinule ja olen valvel .
19005005	Sest sina ei ole Jumal , kellel on hea meel õelusest ; paha ei või olla sinu külaliseks .
19005006	Hooplejad ei astu su silma ette , sa vihkad kõiki , kes nurjatust teevad .
19005007	Sina hukkad vale rääkijad ; verejanulised ja kavalad on jäledad Issandale .
19005008	Aga mina lähen su kotta sinu suurest heldusest ja kummardan su püha templi poole sinu kartuses .
19005009	Issand , juhata mind oma õigluses mu vihameeste pärast , tasanda oma tee minu ees !
19005010	Sest nende suus ei ole midagi kindlat , nende südames on hukatus , nende kurk on avatud haud ja libe on nende keel .
19005011	Mõista nad süüdi , Jumal ! Nad langegu oma sepitsuste tõttu ; nende üleastumiste hulga pärast lükka nad ära , sest nad on sinule vastu hakanud !
19005012	Aga rõõmsad olgu kõik , kes sinu juures pelgupaika otsivad ; igavesti hõisaku nad , sest et sina kaitsed neid ; ja ilutsegu sinus need , kes armastavad sinu nime !
19005013	Sest sina , Issand , õnnistad õiget ; sa ehid teda oma hea meelega kui kaitsevarjuga .
19006001	Laulujuhatajale : keelpillil mängida kaheksandal helil ; Taaveti laul .
19006002	Issand , ära nuhtle mind oma vihas ja ära karista mind oma vihaleegis !
19006003	Issand , ole mulle armuline , sest ma olen nõrkenud ! Tee mind terveks , Issand , sest mu luud-liikmed on jahmunud !
19006004	Mu hing on väga jahmunud . Aga sina , Issand , kui kaua veel ?
19006005	Pöördu , Issand , minu poole , vabasta mu hing , päästa mind oma helduse pärast !
19006006	Sest surmas ei meenutata sind . Kes surmavallas tänab sind ?
19006007	Ma olen väsinud oma ohkamisest , kogu öö ma ujutan pisaratega oma voodit , ma leotan oma silmaveega oma sängi .
19006008	Mu silmad on vajunud auku meelekibedusest , nad on läinud vanaks kõigi mu vastaste pärast .
19006009	Minge minust eemale kõik , kes teete nurjatust , sest Issand kuuleb mu nutuhäält !
19006010	Issand kuuleb mu anumist , Issand võtab vastu mu palve .
19006011	Kõik mu vaenlased jäävad häbisse ja kohkuvad hirmsasti , nad pöörduvad tagasi ja järsku nad satuvad häbisse .
19007001	Taaveti palvelaul , mida ta laulis Issandale benjaminlase Kuusi sõnade puhul .
19007002	Issand , mu Jumal ! Sinu juures ma otsin pelgupaika , päästa mind kõigist mu tagakiusajaist ja kisu mind ära nende käest ,
19007003	et vaenlane ei rebiks mu hinge nagu lõvi ega murraks , ilma et oleks päästjat !
19007004	Issand , mu Jumal ! Kui ma olen seda teinud , kui mu käte küljes on ülekohus ,
19007005	kui ma olen tasunud kurjaga sellele , kes minuga pidas rahu - ma olen ju tahtnud vabastada sedagi , kes põhjuseta mind taga kiusas - ,
19007006	siis ajagu vaenlane taga mu hinge ja saagu see kätte , tallaku maha mu elu ja vajutagu mu au põrmu ! Sela .
19007007	Tõuse , Issand , oma vihas , astu üles mu rõhujate raevu vastu ja ärka mulle abiks , kes oled kohtu seadnud !
19007008	Rahvahõimude hulk ümbritsegu sind , pöördu nende üle tagasi kõrgele !
19007009	Issand mõistab kohut rahvastele . Mõista minule kohut , Issand , mu õigluse järgi ja mu veatust mööda !
19007010	Lõppegu ometi õelate kurjus ja kinnita õiget ; sest sina oled südamete ja neerude läbikatsuja , sina , õiglane Jumal !
19007011	Mu kilp on Jumala käes ; ta päästab need , kes on õiglased südamelt .
19007012	Jumal on õiglane kohtumõistja ja Jumal , kes iga päev ähvardab .
19007013	Kui keegi ei pöördu , siis ta ihub oma mõõga , tõmbab vinna oma ammu ja sihib sellega .
19007014	Siis ta seab enesele valmis oma surmarelva ja oma nooled teeb ta leekivaiks .
19007015	Vaata , see on lapsevaevas nurjatusega ja rase vaevaga ning toob vale ilmale .
19007016	Ta on kaevanud augu , on selle õõnestanud , ja ta kukub iseenese tehtud kaevandisse .
19007017	Tema sünnitatud vaev tuleb tagasi ta oma pea peale , ja ta vägivald langeb ta pealaele .
19007018	Ma tänan Issandat ta õigluse eest ja laulan kiitust Issanda , Kõigekõrgema nimele .
19008001	Laulujuhatajale , gati pillil mängijale ; Taaveti laul .
19008002	Issand , meie Jumal , kui auline on sinu nimi kogu maailmas ! Sinu aukuulsus ulatub üle taevaste .
19008003	Väetite ja imikute suust sa valmistasid kiitva väe oma vastaste pärast , et sundida vait jääma vaenlast ja kättemaksjat .
19008004	Kui ma näen su taevast , su sõrmede tööd , kuud ja tähti , mis sa oled rajanud ,
19008005	siis mis on inimene , et sa temale mõtled , ja inimesepoeg , et sa tema eest hoolitsed ?
19008006	Sa tegid ta pisut alamaks Jumalast ja ehtisid teda au ja austusega .
19008007	Sa seadsid ta valitsema oma kätetööd ; kõik sa panid tema jalge alla ,
19008008	lambad , kitsed ja härjad , kõik , samuti metsloomad ,
19008009	taeva linnud ja mere kalad ja kõik , mis mere radadel liigub .
19008010	Issand , meie Jumal , kui auline on sinu nimi kogu maailmas !
19009001	Laulujuhatajale : viisil ' Sure poja eest ! ' ; Taaveti laul .
19009002	Ma tänan Issandat kõigest südamest , ma kuulutan kõiki su imetöid .
19009003	Ma olen rõõmus ja ilutsen sinus , ma laulan kiitust sinu nimele , Kõigekõrgem !
19009004	Sest mu vaenlased taganevad , nad komistavad ning hävivad su palge eest .
19009005	Sa valmistasid ju minule õiglase kohtu ja ajasid mu asja ; sa istusid kohtujärjele nagu õiguse kohtunik ;
19009006	sa sõitlesid paganarahvaid , sa hukkasid õela , sa pühkisid ära nende nime alatiseks ja igaveseks .
19009007	Vaenlased on otsa saanud , rusustatud jäädavalt , ja linnadel , mis sa oled laiali rebinud , on nimedki hävinud koos nendega .
19009008	Kuid Issand jääb igavesti ; ta on oma aujärje seadnud kohtumõistmiseks .
19009009	Ja ta ise mõistab kohut maailmale õigluses ; ta peab rahvastele kohut õiglasel viisil .
19009010	Nõnda on Issand kindlaks varjupaigaks rõhutuile , varjupaigaks häda ajal .
19009011	Sellepärast loodavad sinu peale need , kes tunnevad su nime ; sest sa ei ole hüljanud neid , kes otsivad sind , Issand !
19009012	Laulge kiitust Issandale , kes elab Siionis ; kuulutage rahvaste seas tema tegusid !
19009013	Sest veresüü kättemaksjana tuletab ta neid meelde ; ta ei unusta hädaliste kisendamist .
19009014	Ole mulle armuline , Issand ! Vaata mu viletsust , mis tuleb mu vihameestelt , sina , kes mind ülendad surma väravaist ,
19009015	et ma jutustaksin kõike su kiiduväärilisust Siioni tütre väravais ja ilutseksin su abist !
19009016	Paganad on vajunud auku , mille nad on teinud ; võrku , mille nad salajasse on seadnud , on takerdunud nende jalg .
19009017	Issand tunti ära , ta on kohut mõistnud ; oma kätetöö püünisesse jääb kinni õel . Vahemäng . Sela .
19009018	Surmavalda taandugu riivatud , kõik paganad , kes unustavad Jumala !
19009019	Sest vaest ei unustata jäädavalt , viletsate lootus ei hukku igaveseks .
19009020	Tõuse , Issand , ärgu inimene suurustlegu ; mõistetagu paganaile kohut sinu palge ees !
19009021	Issand , aja neile hirm peale ! Tundku paganad endid olevat ainult inimesed ! Sela .
19010001	Issand , miks sa seisad kaugel , miks sa peidad ennast hädaajal ?
19010002	Vaesed saavad vaevatud riivatute uhkusest , olles kinni kavaluste kaudu , mis nad on välja mõelnud .
19010003	Sest õel kiitleb oma hinge ihaldustest ja ahne kirub , põlastab Issandat .
19010004	Õel oma ülbuses hoopleb : ' Tema kättemaksu ei tule ! Jumalat ei ole ! ' - need on kõik tema mõtted .
19010005	Tema käigud õnnestuvad alati ; sinu õiglased kohtud on eemal kõrgel ta meelest ; ta puhub kõigi oma vastaste peale .
19010006	Ta ütleb oma südames : ' Mina ei kõigu , põlvest põlve ma olen see , kellele ei juhtu õnnetust ! '
19010007	Ta suu on täis sajatusi , kavalust ja rõhumist ; ta keele all on vaev ja nurjatus .
19010008	Ta istub varitsemas õuede taga , salajases paigas ta tapab süütu , ta silmad luuravad õnnetut .
19010009	Ta varitseb salajases paigas nagu lõvi padrikus ; ta varitseb , et tabada viletsat ; ta tababki tema , tõmmates teda oma võrku .
19010010	Ta küürutab ja lömitab , ja õnnetud langevad ta vägevate küünte vahele .
19010011	Ta ütleb oma südames : ' Jumal on unustanud , ta on oma palge peitnud , ta ei näe ilmaski ! '
19010012	Tõuse , Issand , tõsta oma käsi üles , oh Jumal ! Ära unusta viletsaid !
19010013	Mispärast teotab õel Jumalat ? Ta mõtleb oma südames , et sina ei hooli sellest .
19010014	Sina oled seda näinud , sest sina näed vaeva ja meelekibedust , et tasuda oma käega ; õnnetu jätab enese sinu hooleks , sina oled vaeslapse abimees .
19010015	Murra katki õelate käsivars , maksa kätte kurja õelus , kuni sa seda enam ei leia !
19010016	Issand on kuningas ikka ja igavesti , paganad on kadunud tema maalt .
19010017	Viletsate igatsemist sa kuuled , Issand ; sina kinnitad nende südant , su kõrv paneb neid tähele ,
19010018	et mõista õiglast kohut vaeslapsele ja rõhutule , et mullast saadud inimene enam ei ajaks hirmu peale .
19011001	Laulujuhatajale : Taaveti laul . Ma otsin pelgupaika Issanda juures . Kuidas te ütlete mu hingele : ' Põgene mägedele nagu lind ! '
19011002	Sest vaata , õelad tõmbavad ammu vinna , nad asetavad nooled nöörile , et pimedas lasta siirameelsete pihta .
19011003	Kui alussambad maha kistakse , mida siis õige saab teha ?
19011004	Issand on oma pühas templis , Issand , kelle aujärg on taevas ; tema silmad näevad igale poole , ta pilgud katsuvad läbi inimlapsi .
19011005	Issand katsub läbi õige , aga õelat ja vägivalla armastajat vihkab ta hing .
19011006	Ta laseb sadada õelate peale süsi , tuld ja väävlit ; ja kõrvetav tuul on nende karikaosa .
19011007	Sest Issand on õiglane , ta armastab õiglust ; õiged saavad näha ta palet .
19012001	Laulujuhatajale : kaheksandal helil ; Taaveti laul .
19012002	Päästa , Issand , sest vagad on lõppenud ja ustavad on otsa saanud inimlaste seast !
19012003	Nemad räägivad tühja üksteisega , räägivad libedate huultega , kahepaikse südamega .
19012004	Hävitagu Issand kõik libedad huuled , keeled , mis räägivad kõrke asju ,
19012005	kes ütlevad : ' Oma keele tõttu me oleme tugevad , meie huuled on meie võimuses , kes on meile isandaks ? '
19012006	' Viletsate rõhumise , vaeste ägamise pärast tõusen ma nüüd üles , ' ütleb Issand , ' ma toon pääste sellele , kes hingeldab . '
19012007	Issanda kõned on puhtad kõned , need on hõbe , mis savist ahjus sulatatud ja seitsmekordselt puhastatud .
19012008	Sina , Issand , kaitsed neid ; sa hoiad neid igavesti selle põlve rahva eest .
19012009	Õelad käivad toredasti ringi , kui nurjatus inimlastes ennast ülendab .
19013001	Laulujuhatajale : Taaveti laul .
19013002	Kui kaua sa , Issand , unustad mind hoopis , kui kaua sa peidad oma palet mu eest ?
19013003	Kui kaua ma pean muret tundma oma hinges ja kandma kurbust päevast päeva oma südames ? Kui kaua saab mu vaenlane suurustada mu vastu ?
19013004	Vaata ometi ! Vasta mulle , Issand , mu Jumal ! Tee selgeks mu silmad , et ma ei uinuks surmale ,
19013005	et mu vaenlane ei ütleks : ' Ma sain võimust ta üle ! ' ja mu vastased ei ilutseks , sellepärast et ma kõigun .
19013006	Kuid mina loodan sinu helduse peale , mu süda ilutseb sinu päästest . Ma tahan laulda Issandale , et ta mulle on head teinud .
19013007	
19014001	Laulujuhatajale : Taaveti laul . Meeletu ütleb oma südames : ' Jumalat ei ole ! ' Nad talitavad riivatult ja jõledasti , ei ole kedagi , kes head teeb .
19014002	Issand vaatab taevast inimlaste peale , et näha , kas on mõistlikku , kedagi , kes otsib Jumalat .
19014003	Kõik nad on taganenud , üheskoos on nad läinud raisku ; ei ole kedagi , kes head teeb , mitte ühtainustki .
19014004	Kas seda siis ei mõista need , kes teevad nurjatust , kes söövad mu rahvast , nagu süüakse leiba ? Issanda poole nad ei hüüa .
19014005	Seal valdab neid hirm , sest Jumal on õigete sugupõlve seas .
19014006	Viletsa nõu te saadate häbisse , aga Issand on ta varjupaik .
19014007	Oh , et Iisraelile tuleks pääste Siionist ! Kui Issand oma rahva vangipõlve pöörab , siis hakkab Jaakob ilutsema , Iisrael saab rõõmsaks .
19015001	Taaveti laul . Issand ! Kes võib tulla külaliseks sinu telki ? Kes tohib elada su pühal mäel ?
19015002	See , kes elab laitmatult , teeb õigust ja räägib tõtt oma südames ,
19015003	kes keelt ei peksa , ei tee teisele kurja ega tõsta laimujuttu oma ligimese peale ,
19015004	kelle silmis on jumalatud põlatavad , aga auväärt need , kes Issandat kardavad , kes vannub enesele kahjuks , kuid ei riku vannet ,
19015005	kes oma raha ei anna laenuks , et kasu saada , ega võta altkäemaksu süütu vastu . Kes nii teeb , see ei kõigu iialgi .
19016001	Taaveti mõistulaul . Kaitse mind , Jumal , sest ma otsin pelgupaika sinu juures !
19016002	Ma ütlesin Issandale : ' Sina oled mu Issand , ei mul ole head ilma sinuta . '
19016003	Ja pühade kohta maa peal ma ütlesin : ' Nemad on need aulised , kellest mul on väga hea meel . '
19016004	Palju piina saab neile , kes ruttavad teise jumala järele ; ma ei taha valada nende vereohvreid ega võtta nende nimesid oma huultele .
19016005	Issand on mu põllu - ja mu karikaosa ; sina hoiad alles , mis ma liisu teel olen saanud .
19016006	Mõõdunöörid on mulle langenud meeldivate paikade peale , ka on pärisosa ilus mu meelest .
19016007	Ma tänan Issandat , kes mulle on nõu andnud ; isegi öösiti manitsevad mind mu neerud .
19016008	Ma pean Issandat alati oma silma ees , ma ei kõigu , sest tema on mu paremal pool .
19016009	Sellepärast rõõmutseb mu süda ja mu hing ilutseb ; ka mu ihu võib julgesti elada .
19016010	Sest sina ei jäta mu hinge surmavalla kätte ega lase oma vagal näha kõdunemist .
19016011	Sina annad mulle teada elu teeraja ; rõõmu on rohkesti su palge ees , meeldivaid asju on su paremas käes alatiseks .
19017001	Taaveti palve . Kuule , Issand , mu õiget asja , pane tähele mu härrast hüüdmist , võta kuulda mu palvet , mis pole petiste huulte oma !
19017002	Sinu palge eest tulgu mulle õiglane otsus , sinu silmad näevad , mis on õige !
19017003	Kui sa katsud läbi mu südame , tuled öösel mind vaatama ja uurid mind - siis sa ei leia midagi . Kui ma mõtlesin kurja , siis ei pääsenud see üle mu huulte .
19017004	Inimlikes tegudes olen ma sinu huulte sõnade tõttu hoidunud üleannetuist teeradadest .
19017005	Mu sammud hoidsid kinni su jälgedest , mu jalad ei kõikunud .
19017006	Ma hüüan sinu poole , sest sina , Jumal , vastad mulle ; pööra oma kõrv mu poole , kuule mu kõnet !
19017007	Osuta imeliselt oma heldust , sa nende päästja , kes otsivad su juures pelgupaika su paremale käele vastupanijate eest !
19017008	Hoia mind nagu silmatera ; oma tiibade varju alla peida mind
19017009	õelate eest , kes mind rõhuvad , mu verivaenlaste eest , kes mind piiravad !
19017010	Nad on sulgenud oma rasvunud südame , oma suuga nad räägivad ülbesti .
19017011	Nad on meie kannul ; nüüd nad ümbritsevad mind . Oma silmad nad sihivad sellele , kuidas mind maha panna .
19017012	Nad on nagu lõvi , kellel on himu murda , ja nagu noor lõvi , kes peidus varitseb .
19017013	Tõuse , Issand , astu tema vastu , suru ta maha ; päästa mu hing õela käest oma mõõgaga ,
19017014	meeste käest oma käega , oh Issand , meeste käest , kes on maailmast , kelle osa on siin elus , kelle kõhu sa täidad oma varaga , kelle pojad saavad rohkesti ja kes panevad ülejäägi hoiule oma lastele !
19017015	Mina saan näha su palet õiguses , saan täis su palge paistusest , kui ma ärkan .
19018001	Laulujuhatajale : Issanda sulase Taaveti laul . Taavet rääkis selle laulu sõnad Issandale sel ajal , kui Issand oli ta päästnud kõigi ta vaenlaste käest ja Sauli käest .
19018002	Siis ta ütles : ' Sind ma armastan südamest , Issand , mu vägi !
19018003	Issand on mu kalju , mu mäelinnus ja mu päästja ; mu Jumal on mu kalju , kus ma pelgupaika otsin , mu kilp ja abisarv , mu kõrge varjupaik !
19018004	' Kiidetud olgu Issand ! ' nõnda ma hüüan , ja ma pääsen oma vaenlaste käest .
19018005	Surma köidikud piirasid mind ja nurjatuse jõed tegid mulle hirmu .
19018006	Surmavalla köied ümbritsesid mind , surma võrgud sattusid mu ette .
19018007	Oma kitsikuses ma hüüdsin Issandat ja kisendasin oma Jumala poole . Ta kuulis mu häält oma templist ja mu appihüüd jõudis ta palge ette , ta kõrvu .
19018008	Siis värises ja vabises maa , mägede alused kõikusid ja põrusid üksteise vastu , sest ta viha süttis .
19018009	Suits tõusis ta sõõrmeist ja tuli ta suust oli neelamas , tulised söed lõõmasid tema seest .
19018010	Ta vajutas taeva ja tuli maha , ja ta jalge all oli tume pilv .
19018011	Ta sõitis keerubi peal ja lendas ning ta hõljus tuule tiibadel .
19018012	Ta pani enesele katteks pimeduse , majaks enda ümber mustavad veed , paksud pilved .
19018013	Kumast lõhkesid pilved ta ees , sadas rahet ja tuliseid süsi .
19018014	Issand müristas taevast ja Kõigekõrgem andis kuulda oma häält rahe ja tuliste sütega .
19018015	Ta heitis oma nooli ja pillutas neid , lõi kangesti välku , ja pani need sähvima .
19018016	Siis said nähtavaks vete sügavused ja maailma alused paljastusid sinu sõitluse läbi , Issand , sinu sõõrmete tuule puhangust .
19018017	Ta ulatas kõrgusest käe , ta võttis minu , ta tõmbas mu välja suurest veest .
19018018	Ta päästis minu mu tugeva vaenlase käest , mu vihkajate käest , sest nad olid vägevamad minust .
19018019	Nad tulid mu kallale mu õnnetuse päeval , aga Issand oli mulle toeks .
19018020	Ta tõi mu välja lagedale , ta päästis minu , sest tal oli minust hea meel .
19018021	Issand teeb mulle head mu õigust mööda , ta tasub mulle mu käte puhtust mööda .
19018022	Sest ma hoidsin Issanda teid ega taganenud õelasti Jumalast .
19018023	Sest kõik ta määrused on mu ees , ma ei ole hüljanud tema seadlusi .
19018024	Ma olin laitmatu tema ees ja hoidusin pahateost .
19018025	Seepärast Issand tasus mulle mu õigust mööda , mu käte puhtust mööda tema silma ees .
19018026	Heldele sa osutad heldust , laitmatu mehe vastu sa oled laitmatu ;
19018027	puhta vastu sa oled puhas ja kõvera vastu sa osutud keeruliseks .
19018028	Sest sina päästad viletsa rahva , aga alandad suurelised silmad .
19018029	Sest sina süütad mu lambi ; Issand , mu Jumal , valgustab mu pimedust .
19018030	Sest sinuga ma jooksen väehulga kallale , oma Jumalaga ma hüppan üle müüri .
19018031	Jumala tee on laitmatu , Issanda kõne on sulatatud puhtaks ; tema on kilbiks kõigile , kes tema juures pelgupaika otsivad .
19018032	Sest kes on Jumal peale Issanda ? Ja kes muu on kalju , kui mitte meie Jumal ?
19018033	See on Jumal , kes paneb rammu mu vööle ja teeb laitmatuks mu tee .
19018034	Ta teeb mu jalad emahirve jalgade sarnaseks ja paneb mind seisma mu kõrgustikele .
19018035	Ta õpetab mu käsi sõdima ja mu käsivart vaskambu vinnastama .
19018036	Sa annad mulle oma päästekilbi , su parem käsi toetab mind , su abi teeb mind suureks .
19018037	Sa teed maa avaraks mu sammule , et mu luupeksed ei libiseks .
19018038	Ma tahan jälitada oma vaenlasi ja nad kätte saada ega taha tulla tagasi enne , kui olen teinud neile lõpu .
19018039	Ma tahan nad purustada , nõnda et nad ei saa tõusta , vaid langevad mu jalge alla .
19018040	Sa vöötad mind rammuga sõja jaoks , sa surud maha mu alla need , kes tõusevad mu vastu .
19018041	Sa pöörad minu poole mu vaenlaste selja , ma hävitan oma vihamehed .
19018042	Nad hüüavad appi , aga päästjat ei ole ; nad hüüavad Issanda poole , aga tema ei vasta neile .
19018043	Nüüd ma hõõrun nad pihuks nagu tolmu tuule ees ; ma põrmustan nad nagu tänavate pori .
19018044	Sina päästad mind rahva riidlemistest ; sa sead mind rahvaste peaks . Hõimud , keda ma ei tunne , hakkavad mind orjama .
19018045	Kuuldes minust nad kuulevad mu sõna , võõra rahva lapsed meelitavad mind .
19018046	Võõra rahva lapsed nõrkevad ja väljuvad värisedes oma linnustest .
19018047	Issand elab , kiidetud olgu mu kalju ! Ülistatud olgu mu päästmise Jumal ,
19018048	Jumal , kes mulle annab kättemaksu ja alistab mulle rahvad !
19018049	Sina , kes mind päästad mu vaenlaste käest , sa ülendad mu mulle vastuhakkajate üle ja vabastad mu vägivallameeste käest .
19018050	Sellepärast ma tahan , Issand , sind tänada rahvaste seas ja laulda kiitust su nimele .
19018051	Sina teed suureks oma kuninga võidud ning osutad heldust oma võitule , Taavetile ja tema soole igavesti ! '
19019001	Laulujuhatajale : Taaveti laul .
19019002	Taevad jutustavad Jumala au ja taevalaotus kuulutab tema kätetööd .
19019003	Päev peab päevale kõnet ja öö kuulutab ööle Jumala tarkust .
19019004	Ei ole see kõne ega sõnad , mille hääl ei kostaks .
19019005	Üle kogu ilmamaa käib nende kõla , maailma otsani nende sõna ; neisse on ta püstitanud telgi päikesele .
19019006	Ja tema tuleb välja nagu peig oma kambrist , ta on rõõmus nagu kangelane jooksmas oma rada .
19019007	Taeva äärel on ta lähtekoht ja selle teisel äärel on ta pöördepunkt , nõnda et midagi ei jää varjule ta kuumuse eest .
19019008	Issanda Seadus on laitmatu , see kosutab hinge ; Issanda tunnistus on ustav , see teeb kohtlase targaks .
19019009	Issanda korraldused on õiglased , need rõõmustavad südant ; Issanda käsk on selge , see valgustab silmi .
19019010	Issanda kartus on puhas , see püsib igavesti ; Issanda seadused on tõde , need on kõik õiged ;
19019011	need on ihaldatavamad kui kuld ja kui palju selget kulda , ja need on magusamad kui mesi ja kui kärjemesi .
19019012	Ka sinu sulasele on need hoiatuseks , nende pidamine toob suure palga .
19019013	Eksimused - kes neid märkab ? Salajastest pattudest mõista mind vabaks !
19019014	Ka ülbete pattude eest hoia oma sulast ; ärgu need valitsegu mind ! Siis ma olen laitmatu ja olen vaba paljudest üleastumistest .
19019015	Olgu sulle meelepärased mu suu kõned ja mu südame mõtlemised sinu ees , Issand , mu kalju ja mu lunastaja !
19020001	Laulujuhatajale : Taaveti laul .
19020002	Issand vastaku sulle kitsikuse ajal ; Jaakobi Jumala nimi varjaku sind !
19020003	Ta läkitagu sulle abi pühast paigast ja toetagu sind Siionist !
19020004	Ta mõelgu kõigile su roaohvritele ja su põletusohvrit ta arvaku rasvaseks ! Sela .
19020005	Ta andku sulle , mida su süda kutsub ja lasku täide minna kogu su nõu !
19020006	Me tahame hõisata sinu võidust ja oma Jumala nimel lehvitada lippu . Issand täitku kõik su palved !
19020007	Nüüd ma tean , et Issand päästab oma võitud mehe ; ta vastab temale oma pühast taevast oma parema käe vägeva abiga .
19020008	Ühed ülistavad vankreid ja teised hobuseid , meie aga Issanda , oma Jumala nime .
19020009	Nemad vaaruvad ja langevad ; meie aga tõuseme ja seisame püsti .
19020010	Issand , aita ! Kuningas vastaku meile , kui me hüüame !
19021001	Laulujuhatajale : Taaveti laul .
19021002	Issand , sinu võimusest rõõmutseb kuningas ; kui väga ilutseb ta sinu abist !
19021003	Sa andsid temale , mida ta süda himustas , ja tema huulte igatsust sa ei keelanud ! Sela .
19021004	Sest sa tulid temale vastu heade õnnistustega ; sa panid temale pähe kuldkrooni .
19021005	Ta palus sinult elu ; sina andsid talle pika ea igaveseks ja alatiseks .
19021006	Suur on tema au , kui sa tema päästad ; hiilguse ja toreduse paned sa tema peale .
19021007	Sest sa paned ta õnnistuseks igavesti ; sa teed ta õnnelikuks oma palge rõõmuga .
19021008	Sest kuningas loodab Issanda peale ja Kõigekõrgema helduses ta ei kõigu .
19021009	Sinu käsi leiab kõik su vaenlased , su parem käsi leiab su vihkajad .
19021010	Sa paned nad otsekui põlevasse ahju , kui sa oma palet näitad ; Issand neelab nad ära oma vihas , ja tuli sööb nad ära .
19021011	Nende järeltuleva soo sa hävitad ära maa pealt ja nende seemne inimlaste seast .
19021012	Sest nemad püüdsid sulle kurja teha ; nad sepitsesid kavalat nõu su vastu , aga nad ei suutnud midagi teha .
19021013	Sest sina sunnid nad selga pöörama , oma vibudega sihid sa neile näkku .
19021014	Tõuse kõrgele , Issand , oma võimuses : me tahame laulda ja ülistada sinu vägevust !
19022001	Laulujuhatajale : viisil ' Koiduaegne emahirv ' ; Taaveti laul .
19022002	Mu Jumal , mu Jumal , miks sa mu maha jätsid ? Kaugel mu päästest on mu oigamissõnad .
19022003	Mu Jumal , päeval ma hüüan , aga sa ei vasta , ja ööselgi , kuid ei leia enesele rahu .
19022004	Ja ometi oled sina püha , kelle trooniks on Iisraeli kiituslaulud .
19022005	Sinu peale lootsid meie esiisad , lootsid , ja sina päästsid nad ;
19022006	nad kisendasid sinu poole ja pääsesid , nad lootsid sinu peale ega jäänud häbisse .
19022007	Aga mina olen ussike ja mitte mees , inimeste teotada ja halb rahva meelest .
19022008	Kõik , kes mind näevad , irvitavad mu üle ; nad ajavad suu ammuli , vangutavad pead :
19022009	' Ta on kõik veeretanud Issanda peale ; see päästku ta , kiskugu ta välja hädast , sest tal on ju temast hea meel . '
19022010	Jah , sina oled see , kes tõi mind välja üsast , kes kaitses mind mu ema rinnal .
19022011	Sinu hooleks ma olen jäetud lapsekojast , mu ema üsast alates oled sina minu Jumal .
19022012	Ära ole minust kaugel , sest kitsikus on ligi , sest abimeest ei ole !
19022013	Palju härjavärsse ümbritseb mind , Baasani sõnnid piiravad mind .
19022014	Nad ajavad oma lõuad ammuli mu vastu nagu lõvi , kes murrab ja möirgab .
19022015	Ma olen välja valatud otsekui vesi ja kõik mu luud-liikmed on koost ära . Mu süda on nagu vaha , ta on sulanud mu sisikonnas .
19022016	Mu neel on kuiv nagu potitükk ja mu keel on kinni suulae küljes , surmapõrmu paigutad sa minu .
19022017	Sest koerad ümbritsevad mind , tigedate hulk keerleb mu ümber ; nad purevad mu käsi ja jalgu ,
19022018	ma võin lugeda kõiki oma luid . Nemad aga vahivad mulle otsa ja parastavad mind .
19022019	Nad jagavad mu rõivad eneste vahel ja heidavad liisku mu kuue pärast .
19022020	Aga sina , Issand , ära ole kaugel , mu vägi , tõtta mulle appi !
19022021	Tõmba mu hing ära mõõga eest , koera käest mu ainuke !
19022022	Päästa mind lõvi suust ja metshärgade sarvede eest ! - Sa vastasid mulle ! -
19022023	Ma tahan su nime kuulutada oma vendadele , keset kogudust ma tahan kiita sind .
19022024	Teie , kes Issandat kardate , kiitke teda , kõik Jaakobi sugu , austage teda ! Ja värisege tema ees , kõik Iisraeli sugu !
19022025	Sest ta ei pannud halvaks ega põlanud viletsa häda ega varjanud oma palet tema eest , vaid kuulis , kui ta kisendas tema poole .
19022026	Sinu kohta käib mu kiituslaul suures koguduses , ma tasun oma tõotused nende ees , kes teda kardavad .
19022027	Vaesed saavad süüa ning saavad kõhud täis ; Issandat kiidavad , kes teda otsivad . Teie südamed elagu igavesti !
19022028	Kõik maailma ääred tuletavad teda meelde ja pöörduvad tagasi Issanda juurde ; ja sinu ette kummardavad kõik rahvaste suguvõsad .
19022029	Sest Issanda päralt on kuninglik võim ja ta valitseb rahvaid .
19022030	Kõik ilmamaa võimsad kummardagu tema ette ; tema ette vajugu põlvili kõik , kes lähevad alla põrmu ja kelle hinge ta ei jäta ellu .
19022031	Tulevane sugu teenib teda , Issandast jutustatakse tulevasele põlvele .
19022032	Nad tulevad ja kuulutavad tema õigust , vastsündivale rahvale jutustades , et tema on seda teinud .
19023001	Taaveti laul . Issand on mu karjane , mul pole millestki puudust .
19023002	Haljale aasale paneb ta mind lebama , hingamisveele saadab ta mind ;
19023003	tema kosutab mu hinge . Ta juhib mind õiguse rööbastesse oma nime pärast .
19023004	Ka kui ma kõnniksin pimedas orus , ei karda ma kurja , sest sina oled minuga ; su karjasekepp ja su sau , need trööstivad mind .
19023005	Sa katad mu ette laua mu vastaste silma all ; sa võiad mu pead õliga , mu karikas on pilgeni täis .
19023006	Ainult headus ja heldus järgivad mind kõik mu elupäevad ja ma jään Issanda kotta eluajaks .
19024001	Taaveti laul . Issanda päralt on ilmamaa ja selle täius , maailm ja kõik , kes seal elavad .
19024002	Sest tema on selle rajanud merede peale ja on jõgede peale selle kinnitanud .
19024003	Kes tohib minna Issanda mäele ja kes tohib seista ta pühas paigas ?
19024004	See , kes süütu kätelt ja puhas südamelt , kelle hing tühja ei himusta ega vannu pettuseks .
19024005	Tema saab õnnistuse Issandalt ja õiguse oma Jumalalt , kes on tema pääste .
19024006	See on sugupõlv , kes teda nõuab , kes otsib su palet - see on Jaakob . Sela .
19024007	Teie , väravad , tõstke oma pead , ja teie , igavesed uksed , saage kõrgeks , et aukuningas saaks sisse tulla !
19024008	Kes on see aukuningas ? See on Issand , tugev ja vägev Issand , vägev sõjas .
19024009	Teie , väravad , tõstke oma pead , ja teie , igavesed uksed , saage kõrgeks , et aukuningas saaks sisse tulla !
19024010	Kes on see aukuningas ? Issand Sebaot , see on aukuningas ! Sela .
19025001	Taaveti laul . Issand , sinu poole ma tõstan oma hinge .
19025002	Mu Jumal , sinu peale ma loodan , ärgu ma jäägu häbisse ; ära lase mu vaenlasi rõõmust hõisata minu pärast !
19025003	Ei jää ju häbisse ükski neist , kes sind ootavad ; häbisse jäävad need , kes kerglaselt sinust loobuvad .
19025004	Issand , anna mulle teada oma teed , õpeta mulle oma teeradu !
19025005	Juhi mind oma tõeteel ja õpeta mind ; sest sina oled mu pääste Jumal , sind ma ootan kogu päeva !
19025006	Tuleta meelde , Issand , oma halastust ja heldust , sest need on maailma ajastu algusest !
19025007	Ära tuleta meelde mu nooruse patte ega mu üleastumisi ; mõtle minule oma heldust mööda , oma headuse pärast , oh Issand !
19025008	Hea ja õiglane on Issand ; sellepärast ta õpetab patustele õiget teed .
19025009	Ta juhib alandlikud käima õiguses ja õpetab alandlikke oma teele .
19025010	Kõik Issanda teerajad on heldus ja tõde neile , kes peavad ta lepingut ja tema tunnistusi .
19025011	Oma nime pärast , Issand , anna andeks mu süütegu , sest see on suur !
19025012	Kes iganes kardab Issandat , seda ta õpetab teele , mis tuleb valida .
19025013	Selle hing viibib heas põlves ja ta sugu pärib maa .
19025014	Issanda osadus on neil , kes teda kardavad , ja ta annab neile teada oma lepingu .
19025015	Mu silmad on alati Issanda poole , sest tema tõmbab mu jalad võrgust välja .
19025016	Pöördu mu poole ja ole mulle armuline , sest ma olen üksildane ja vilets !
19025017	Ahastused täidavad mu südame ; tõmba mind välja mu kitsikustest !
19025018	Vaata mu viletsust ja mu vaeva ja anna andeks kõik mu patud !
19025019	Vaata mu vaenlasi , sest neid on palju , ja vägivaldset vihavaenu , millega nad mind vihkavad !
19025020	Hoia mu hinge ja kisu mind välja ; ärgu ma jäägu häbisse , sest ma otsin pelgupaika sinu juures !
19025021	Laitmatus ja õiglane meel kaitsku mind , sest ma ootan sind !
19025022	Vabasta , oh Jumal , Iisrael kõigist tema kitsikustest !
19026001	Taaveti laul . Mõista mulle õigust , Issand , sest ma olen elanud laitmatuses ja olen lootnud Issanda peale ilma kõikumata !
19026002	Katsu mind läbi , Issand , ja proovi mind , sulata mu neerud ja mu süda !
19026003	Sest sinu heldus on mu silma ees ja ma käin sinu tões .
19026004	Ma ei ole istunud koos valelike inimestega ega lähe kaasa salalikega .
19026005	Ma vihkan kurjade kogu ega istu õelate kilda .
19026006	Ma pesen oma käsi süütuses ja käin sinu altari ümber , Issand ,
19026007	et kuuldavale tuua tänu ja jutustada kõiki su imeasju .
19026008	Issand , ma armastan su koja asukohta ja su auhiilguse asupaika !
19026009	Ära korista mu hinge koos patustega ega mu elu koos meestega , kes verd valavad ,
19026010	kelle kätes on häbitöö ja kelle parem käsi on täis altkäemaksu !
19026011	Aga mina tahan käia laitmatuses ; lunasta mind ja ole mulle armuline !
19026012	Mu jalg seisab tasasel teel . Kogudustes ma kiidan sind , Issand !
19027001	Taaveti laul . Issand on mu valgus ja mu pääste , keda ma peaksin kartma ? Issand on mu elu võimas kaitse , kelle ees ma peaksin värisema ?
19027002	Kui kurjategijad tulevad mu kallale mu liha sööma , mu rõhujad ja mu vaenlased , siis nad komistavad ja kukuvad .
19027003	Kui sõjavägi seab leeri mu vastu , ei karda mu süda ; kui sõda puhkeb mu vastu , selleski ma loodan tema peale .
19027004	Ühte ma olen palunud Issandalt ; seda ma üksnes nõuan , et ma saaksin asuda Issanda kojas kogu oma eluaja ning tähele panna Issanda leebust ja mõtiskleda tema templis .
19027005	Sest ta peidab mind oma majasse kurjal ajal , ta peab mind salajas oma telgi pelgupaigas , ta tõstab mu üles kaljule .
19027006	Nüüd kerkib mu pea üle mu vaenlaste , kes mu ümber on , ja ma tahan tema telgis ohverdada hõiskamisohvreid , ma tahan laulda ja mängida Issandale !
19027007	Issand , kuule mu häält , kui ma hüüan ; ole mulle armuline ja vasta mulle !
19027008	Sinu sõna on see , mida mu süda ütleb : ' Otsige mu palet ! ' Siis ma otsin , Issand , sinu palet .
19027009	Ära peida oma palet minu eest , ära tõuka enesest vihas oma sulast ! Sina olid mu abi , ära lükka mind ära , ja ära hülga mind , mu pääste Jumal !
19027010	Sest mu isa ja ema hülgasid minu , aga Issand võtab mu üles .
19027011	Õpeta mind , Issand , oma teele ja juhata mind tasasele teerajale mu vaenlaste pärast !
19027012	Ära anna mind mu rõhujate meelevalda ; sest mu vastu on tõusnud valetunnistajad , kes turtsuvad vägivallast !
19027013	Ometi ma usun , et saan näha Issanda headust elavate maal .
19027014	Oota Issandat , ole vahva , ja su süda olgu kindel ! Oh , oota Issandat !
19028001	Taaveti laul . Sinu poole , Issand , ma hüüan , mu kalju ! Ära pöördu vaikides minust eemale , et ma su vaitolemise tõttu ei saaks nende sarnaseks , kes lähevad alla hauda !
19028002	Kuule mu anumise häält , kui ma kisendan su poole , kui ma tõstan oma käed su pühamu pühima paiga poole !
19028003	Ära rebi mind ära koos õelatega ja nurjatuse tegijatega , kes räägivad oma ligimestega rahust , kuigi nende südames on kurjus !
19028004	Anna neile nende tegemist mööda ja nende kurje tegusid mööda ; nende kätetöö järgi anna neile , tasu neile kätte nende tegu mööda !
19028005	Sest nad ei pane tähele Issanda tegemisi ega tema kätetööd . Kiskugu tema nad maha ja ärgu ta ehitagu neid enam üles !
19028006	Kiidetud olgu Issand , sest ta on kuulnud mu anumise häält !
19028007	Issand on mu tugevus ja mu kilp , tema peale lootis mu süda ja ma sain abi . Sellepärast ilutseb mu süda ja ma tänan teda oma lauluga .
19028008	Issand on neile tugevuseks . Ta on oma võitud mehe võidusaamise kindlustus .
19028009	Päästa oma rahvas ja õnnista oma pärisosa ; hoia neid nagu karjane ja kanna neid igavesti !
19029001	Taaveti laul . Andke Issandale , te jumalalapsed , andke Issandale au ja võimus !
19029002	Andke Issandale tema nime au , pühas ehtes kummardage Issandat !
19029003	Issanda hääl on vete peal ; auhiilguse Jumal müristab ; Issand on suurte vete peal .
19029004	Issanda hääl kostab võimsasti ; Issanda hääl kostab toredasti .
19029005	Issanda hääl murrab seedreid , Issand murrab katki Liibanoni seedrid .
19029006	Ta paneb Liibanoni karglema nagu vasika ja Sirjoni nagu noore metshärja .
19029007	Issanda mürina hääl purskab tuleleeke .
19029008	Issanda mürina hääl paneb kõrbe värisema ; Issand paneb Kaadesi kõrbe värisema .
19029009	Issanda mürina hääl paneb emahirved poegima , ta laasib metsad paljaks . Ent tema templis ütlevad kõik : ' Oh seda auhiilgust ! '
19029010	Issand istus aujärjel veeuputuse tulles , ja Issand jääb kuningaks igavesti !
19029011	Issand annab tugevuse oma rahvale ; Issand õnnistab oma rahvast rahuga .
19030001	Taaveti laul ; templi pühitsemise lauluviis .
19030002	Sind , Issand , ma ülistan , sest sa oled mind toonud välja hädast ega ole lasknud mu vaenlasi rõõmutseda minu pärast .
19030003	Issand , mu Jumal , ma kisendasin su poole ja sa tegid mu terveks .
19030004	Issand , sina tõid mu hinge välja surmavallast , sa elustasid mind nende hulgast , kes lähevad alla hauda .
19030005	Laulge kiitust Issandale , teie , tema vagad , ja ülistage tema püha mälestust !
19030006	Sest tema viha kestab silmapilgu , aga ta lahkus kogu eluaja ; õhtul jääb nutt varaks , kuid hommikul on hõiskamine .
19030007	Aga ma mõtlesin heas põlves olles : Mina ei kõigu iialgi !
19030008	Issand , sina tegid oma heas meeles kindlaks minu kui mäe , kuid sa peitsid oma palge ja ma tundsin hirmu .
19030009	Issand , sinu poole ma hüüdsin ja oma Issandat ma anusin :
19030010	' Mis kasu on mu verest , kui ma lähen hauda ? Kas põrm hakkab sind tänama ? Kas ta kuulutab sinu ustavust ?
19030011	Kuule , Issand , ja ole mulle armuline ; ole , Issand , minu aitaja ! '
19030012	Sina muutsid mu kaebuse mulle ringtantsuks ; sa vallandasid kotiriide mu seljast ja panid rõõmu mulle vööks ,
19030013	et mu hing laulaks sulle kiitust ega vaikiks . Issand , mu Jumal , ma tahan sind tänada igavesti !
19031001	Laulujuhatajale : Taaveti laul .
19031002	Sinu juures ma otsin pelgupaika , Issand , ärgu ma jäägu iialgi häbisse ! Oma õiglust mööda päästa mind !
19031003	Pööra oma kõrv mu poole , tõtta mind kiskuma välja hädast , ole mulle kaitsjaks kaljuks , mäelinnuse hooneks mu päästmiseks !
19031004	Sest sina oled mu kalju ja mu mäelinnus , ja oma nime pärast juhatad ja talutad sa mind .
19031005	Sa viid mu välja võrgust , mis mulle salaja on pandud , sest sina oled mu tugev kaitse .
19031006	Sinu kätte ma usaldan oma vaimu , sest sina oled mu lunastanud , Issand , sa tõe Jumal .
19031007	Ma vihkan neid , kes enesele peavad tühje ebajumalaid , ja loodan Issanda peale .
19031008	Ma ilutsen ja olen rõõmus su heldusest , et sa oled vaadanud mu viletsuse peale ja oled tundnud mu hinge kitsikust .
19031009	Sa ei andnud mind vaenlaste kätte , vaid sa asetasid mu jalad avarasse kohta .
19031010	Ole mulle armuline , Issand , sest mul on kitsas käes ; meelekibedusest on vajunud auku mu silmad , mu hing ja mu ihu !
19031011	Sest mu elu on kulunud südamevalus ja mu aastad ohkamises ; mu ramm on raugenud mu pahategude pärast ja mu luud on vajunud kokku .
19031012	Kõigi oma vastaste tõttu olen ma saanud pilkealuseks , oma naabritele koormaks , oma tuttavaile hirmuks ; kes mind väljas näevad , hoiduvad minust kõrvale .
19031013	Ma olen inimeste meelest ununenud nagu surnu , ma olen nagu katkiläinud saviriist .
19031014	Sest ma olen kuulnud paljude laimujuttu , ähvardusi igalt poolt ; üheskoos nõu pidades mu vastu nad mõtlevad võtta mu hinge .
19031015	Aga mina loodan sinu peale , Issand ! Ma ütlen : ' Sina oled mu Jumal ! '
19031016	Sinu käes on kõik mu ajad ; tõmba mind ära mu vaenlaste ja mu tagaajajate käest !
19031017	Lase oma pale paista oma sulase peale , päästa mind oma helduses !
19031018	Issand , ärgu ma jäägu häbisse , sest ma hüüan sind appi ! Jäägu õelad häbisse , jäägu nad vait ning vajugu surmavalda !
19031019	Jäägu tummaks valetajad huuled , kes jultunult räägivad õige vastu , kõrgilt ja põlgavalt !
19031020	Kui suur on sinu headus , mille sa oled tallele pannud neile , kes sind kardavad , ja oled osutanud neile , kes sinu juures pelgupaika otsivad inimlaste nähes .
19031021	Sa varjad neid oma palge varju all meeste õeluse eest ; sa peidad nad ulualla tigedate keelte riiu eest .
19031022	Tänu olgu Issandale , et ta kitsikuses on minule imeliselt osutanud oma heldust !
19031023	Mina ütlesin oma hädas : ' Ma olen ära lõigatud su silma eest ! ' Siiski kuulsid sa mu anumiste häält , kui ma sind appi hüüdsin .
19031024	Armastage Issandat , kõik tema vagad ! Issand varjab ustavaid , aga ta tasub rohkesti kätte neile , kes ülbesti toimivad .
19031025	Olge kindlad , ja saagu tugevaks südamed teil kõigil , kes ootate Issandat !
19032001	Taaveti õpetuslaul . Õnnis on see , kelle üleastumine on andeks antud , kelle patt on kinni kaetud .
19032002	Õnnis on inimene , kellele Issand pahategu ei arvesta ja kelle vaimus ei ole kavalust .
19032003	Kui ma vaikisin , nõrkesid mu luud-liikmed mu päevasest oigamisest .
19032004	Sest päevad ja ööd oli su käsi raskesti mu peal ; mu üdi on ära kuivanud nagu suvekuumuses . Sela .
19032005	Oma patu ma andsin sulle teada ja oma pahategu ma ei katnud kinni ; ma ütlesin : ' Ma tunnistan Issandale oma üleastumised . ' Siis andsid sina mu patu süüteo andeks . Sela .
19032006	Sellepärast palugu sind kõik vagad sel ajal , kui sa oled leitav ; tõepoolest , suurte vete tulv ei ulatu nende ligi .
19032007	Sina oled mulle peidupaigaks , sa hoiad mind õnnetuse eest ; sa ümbritsed mind pääsemise hõiskamisega . Sela .
19032008	Sina ütled : ' Ma teen su targaks ja õpetan sulle teed , mida sul tuleb käia , ma annan sulle nõu oma silmaga sind juhtides . '
19032009	Ärge olge nagu hobused , nagu muulad ilma aruta ; neid tuleb suuliste ja valjastega taltsaks teha , muidu nad ei tule su ligi .
19032010	Õelal on palju valu , aga kes loodab Issanda peale , seda ümbritseb heldus .
19032011	Rõõmutsege Issandas ja ilutsege , te õiged ! Ja hõisake kõik , kes olete õiglased südamelt !
19033001	Hõisake Issandas , te õiged ! Õiglastele sobib laulda kiituslaulu !
19033002	Tänage Issandat kandlega ; kümnekeelse naabliga mängige talle !
19033003	Laulge talle uus laul , helistage pillikeeli rõõmuhõisetega !
19033004	Sest Issanda sõna on õige , kõik tema tööd on tehtud ustavuses .
19033005	Tema armastab õigust ja õiglust ; Issanda heldus täidab maa .
19033006	Issanda sõnaga on tehtud taevad ja tema suu hingusega kõik nende väed .
19033007	Ta kogub mere veed nagu paisu taha , ta paneb ürgveed varaaitadesse .
19033008	Kartku Issandat kogu ilmamaa , tema ees värisegu kõik maailma elanikud !
19033009	Sest tema ütles , ja nõnda see sai ; tema käskis , ja see tuli esile .
19033010	Issand ajab nurja paganate nõu , ta teeb tühjaks rahvaste mõtted .
19033011	Issanda nõu püsib igavesti , tema südame mõtted põlvest põlve .
19033012	Õnnis on rahvas , kelle Jumal on Issand , rahvas , kelle tema on valinud enesele pärisosaks .
19033013	Issand vaatab taevast , ta näeb kõiki inimlapsi .
19033014	Oma elamu paigast ta vaatleb kõiki ilmamaa elanikke ,
19033015	tema , kes valmistab nende südamed , paneb tähele kõiki nende tegusid .
19033016	Ei kuningas saa võitu suure sõjaväega , ei pääse kangelane suure rammu abil .
19033017	Petlik on sõjaratsule rajatud võidulootus , ta suur jõud ei päästa .
19033018	Vaata , Issanda silm on nende peal , kes teda kardavad ja tema heldust ootavad ,
19033019	et tema tõmbaks nende hinge välja surmast ja hoiaks neid elus näljaajal .
19033020	Meie hing ootab Issandat , meie abi ja meie kilp on tema .
19033021	Sest temas on rõõmus meie süda ja me loodame tema püha nime peale .
19033022	Sinu heldus , Issand , olgu meie peal , nõnda nagu me ootame sind !
19034001	Taaveti laul , kui ta teeskles hullumeelsust Abimeleki ees , nii et see tema ära ajas ja ta läks oma teed .
19034002	Ma tänan Issandat igal ajal , alati on tema kiitus minu suus .
19034003	Issandast kiitleb mu hing . Viletsad kuulevad ja rõõmutsevad .
19034004	Ülistage Issandat koos minuga ja tõstkem üheskoos kõrgeks tema nimi !
19034005	Ma otsisin Issandat ja tema vastas mulle ning tõmbas mu välja kõigist mu hädaohtudest .
19034006	Kes tema poole vaatavad , säravad rõõmust ja nende palgeile ei tule kunagi häbi .
19034007	Siin see armetu hüüdis , ja Issand kuulis ning päästis tema kõigist ta kitsikustest .
19034008	Issanda ingel on leerina nende ümber , kes teda kardavad , ja ta vabastab nad .
19034009	Maitske ja vaadake , et Issand on hea ! Õnnis on mees , kes tema juures pelgupaika otsib .
19034010	Kartke Issandat , teie , tema pühad ! Sest neil , kes teda kardavad , ei ole millestki puudust .
19034011	Noored lõvidki väsivad ja on näljas ; aga kes Issandat otsivad , neil ei puudu mingit head .
19034012	Tulge , lapsed , kuulge mind , ma õpetan teile Issanda kartust !
19034013	Kes sa ka oled , kes hea meelega elaksid ja armastad elupäevi , et näha head põlve ,
19034014	hoia oma keelt kurja eest ja oma huuli pettust rääkimast ;
19034015	hoidu kurjast ja tee head , otsi rahu ja nõua seda taga !
19034016	Issanda silmad on õigete poole ja tema kõrvad nende appihüüdmise poole .
19034017	Issanda pale on pahategijate vastu , et hävitada maa pealt nende mälestus .
19034018	Õiged kisendavad ja Issand kuuleb ning tõmbab nad välja kõigist nende kitsikustest .
19034019	Issand on ligi neile , kes on murtud südamelt , ja päästab need , kellel on rusutud vaim .
19034020	Õiget tabab palju õnnetusi , aga Issand tõmbab tema neist kõigist välja .
19034021	Ta hoiab kõiki tema luid-liikmeid , ükski neist ei murdu .
19034022	Kurjus surmab õela ja need , kes vihkavad õiget , mõistetakse süüdi .
19034023	Issand lunastab oma sulaste hinge ja süüdi ei mõisteta ühtki , kes tema juures pelgupaika otsib .
19035001	Taaveti laul . Võitle , Issand , nende vastu , kes minu vastu võitlevad ; sõdi nende vastu , kes minu vastu sõdivad !
19035002	Haara kätte kilp ja kaitsevari ning tõuse mulle abiks !
19035003	Paljasta piik ja tapper minu tagaajajate vastu ; ütle mu hingele : ' Mina olen sinu pääste ! '
19035004	Häbenegu ja jäägu pilgata need , kes kipuvad mu hinge kallale ; taganegu häbiga need , kes mõtlevad mulle kurja teha !
19035005	Olgu nad kui aganad tuule käes ja Issanda ingel paisaku nad maha !
19035006	Nende tee olgu pime ja libe ja Issanda ingel jälitagu neid !
19035007	Sest ilma põhjuseta on nad seadnud mulle oma varjatud võrgud , ilmaasjata on nad augu õõnestanud mu hingele .
19035008	Hukatus tulgu talle kätte aimamata ja tema võrk , mille ta salajasse on pannud , püüdku kinni teda ennast ; sattugu ta sellesse hukatuseks !
19035009	Aga minu hing ilutsegu Issandas , ta rõõmustugu tema päästest !
19035010	Kõik mu luud-liikmed öelgu : ' Issand , kes on sinu sarnane , kes tõmbad välja hädalise selle käest , kes temast on tugevam , ja viletsa ja vaese tema riisuja käest ? '
19035011	Ülekohtused tunnistajad astuvad ette . Mida ma ei tea , seda nad küsivad minult .
19035012	Nad tasuvad head kurjaga ; mu hing on maha jäetud .
19035013	Aga minul , kui nemad olid haiged , oli kotiriie kuueks ; ma kurnasin oma hinge paastumisega ; siis tulgu nüüd mu palve nende eest tagasi mu põue !
19035014	Nagu sõbra , nagu venna pärast ma käisin kurvalt , ja nagu see , kes oma ema leinab , olin ma nukralt kummargil .
19035015	Aga kui mina vääratasin , rõõmutsesid nad ja tulid kokku ; nad tulid kokku minu vastu , need lööjad , keda ma ei tundnud ; nad laimasid ega lõpetanud ;
19035016	nad pilkasid mind ega jäänud vait , nad kiristasid hambaid mu peale .
19035017	Issand , kui kaua sa vaatad seda ? Too välja mu hing nende laastamisest , mu ainuke noorte lõvide käest !
19035018	Siis ma tänan sind suures koguduses ja kiidan sind hulga rahva seas .
19035019	Ärgu minust rõõmustugu need , kes põhjuseta on mu vaenlased ; ja kes mind asjata vihkavad , ärgu pilgutagu silmi !
19035020	Sest nemad ei räägi , mis rahu toob , vaid mõtlevad petlikke asju nende vastu , kes vaikselt elavad maa peal .
19035021	Nad ajasid suu ammuli mu vastu ja ütlesid : ' Paras , paras ! Me näeme oma silmaga ! '
19035022	Sina , Issand , näed seda , ära ole vait ! Issand , ära ole minust kaugel !
19035023	Ärka ja virgu , mu Jumal ja mu Issand , mõistma minule õiglast kohut ja ajama mu riiuasja !
19035024	Mõista mulle kohut oma õiglust mööda , Issand , mu Jumal ! Ära lase neil rõõmutseda minust !
19035025	Ärgu nad öelgu oma südames : ' Paras ! Seda meie hing tahtis ! ' Ärgu nad öelgu : ' Me oleme ta ära neelanud ! '
19035026	Häbenegu ja kohmetugu ühtlasi need , kes rõõmustavad mu õnnetusest ; saagu häbi ja teotus riietuseks neile , kes suurustavad mu vastu !
19035027	Hõisaku ja rõõmutsegu need , kellel on hea meel minu õigusest , ning öelgu alati : ' Olgu kõrgesti ülistatud Issand , kellele meeldib oma sulase hea käekäik ! '
19035028	Ja mu keel kõnelgu sinu õiglusest ja kiitku sind päevast päeva !
19036001	Laulujuhatajale : Issanda sulase Taaveti laul .
19036002	Üleastumise sõna on õelal tema südame põhjas ; ei ole Jumala kartust tema silma ees .
19036003	Sest temale meeldib arvata , et ta ülekohut ei leita ega vihata .
19036004	Tema suu sõnad on nurjatus ja pettus , ta on lakanud targaks saamast ja head tegemast ;
19036005	ta mõtleb nurjatust oma voodis , ta jääb seisma teele , mis pole hea , ta ei põlga kurja .
19036006	Issand , sinu heldus on taevas ja su ustavus ulatub ülemate pilvedeni .
19036007	Sinu õigus on nagu Jumala mäed , su kohtuotsused on nagu suur ürgvesi ; Issand , sa päästad inimesi ja loomi .
19036008	Kui kallis on su heldus , Jumal ! Sellepärast otsivad inimlapsed pelgupaika su tiibade varju all .
19036009	Nad saavad söönuks su koja küllusest , ja sa joodad neid oma rõõmujoovastuse ojast .
19036010	Sest sinu juures on eluallikas , sinu valguses me näeme valgust .
19036011	Säilita oma heldus neile , kes sind tunnevad , ja oma õigus neile , kes on õiglased südamelt !
19036012	Ärgu tallaku suurelise jalg mu peal ja õelate käsi ärgu peletagu mind !
19036013	Seal on kukkunud , kes teevad nurjatust ; nad on maha paisatud ega suuda enam tõusta .
19037001	Taaveti laul . Ära ärritu kurjadest ; ära kadesta neid , kes teevad ülekohut ,
19037002	sest need niidetakse peagi nagu hein ja nad närtsivad nagu haljas rohi !
19037003	Looda Issanda peale ja tee head , ela oma maal ja pea ustavust !
19037004	Olgu sul rõõm Issandast ; siis ta annab sulle , mida su süda kutsub !
19037005	Anna oma tee Issanda hooleks ja looda tema peale ; küll ta toimetab kõik hästi !
19037006	Ta toob esile su õiguse nagu valguse ja su õigluse nagu lõuna selguse .
19037007	Ole vait Issanda ees ja oota teda ; ära ärritu sellest , kelle tee õnnestub , ega mehest , kes teeb kavalusi !
19037008	Hoidu meelepahast ja hülga viha , ära ärritu ; sellest tuleb vaid paha !
19037009	Sest kurjad hävitatakse ; aga kes Issandat ootavad , need pärivad maa .
19037010	Natuke aega , ja õelat ei ole enam ; sa vaatad tema aset , aga teda pole kuskil .
19037011	Ent alandlikud pärivad maa ja tunnevad rõõmu suurest rahust .
19037012	Õel kavatseb kurja õigele ja kiristab tema peale hambaid .
19037013	Issand naerab teda , sest ta näeb tema hukatuse päeva tulevat .
19037014	Õelad paljastavad mõõga ja tõmbavad oma ammu vinna , et kukutada viletsat ja vaest ja tappa neid , kes on õigel teel .
19037015	Kuid nende mõõk läheb nende eneste südamesse , ja nende ammud murduvad .
19037016	Õige inimese pisku on parem kui paljude õelate suur varandus .
19037017	Sest õelate käsivarred murduvad ; kuid Issand toetab õigeid .
19037018	Issand tunneb laitmatute päevi , ja nende pärisosa jääb igavesti .
19037019	Nemad ei jää häbisse kurjal ajal , ja nälja päevil on neil küllalt .
19037020	Sest õelad hukkuvad ja Issanda vaenlased nagu aasade ilu , nad haihtuvad , suitsuna haihtuvad .
19037021	Õel võtab laenuks ega tasu ; aga õige on armuline ja annab .
19037022	Sest Issanda õnnistatud pärivad maa ja tema poolt neetud hävitatakse ära .
19037023	Issanda käest on mehe sammud , ja ta kinnitab seda , kelle tee on tema meele järgi .
19037024	Kui ta langeb , ei kuku ta maha , sest Issand toetab ta kätt .
19037025	Ma olin noor ja olen vanaks saanud ; aga ma pole näinud õiget hüljatuna ega tema lapsi leiba kerjavat .
19037026	Kogu päeva on ta armuline ja laenab välja ja ta järeltulev põlv on õnnistuseks .
19037027	Pöördu kurjast ja tee head , siis sa jääd oma elukohta igavesti !
19037028	Sest Issand armastab õiglust ega hülga oma vagasid ; neid hoitakse igavesti ; aga õelate seeme hävitatakse .
19037029	Õiged pärivad maa ja elavad seal põliselt .
19037030	Õige suu kõneleb tarkust ja tema keel räägib õigust ;
19037031	tema Jumala Seadus on tema südames , tema sammud ei kõigu .
19037032	Õel varitseb õiget ja püüab teda tappa .
19037033	Issand ei jäta teda tema kätte ega lase teda hukka mõista , kui ta üle kohut mõistetakse .
19037034	Oota Issandat ja hoia kinni tema teest , siis ta ülendab sind , et sa pärid maa ; ja sa näed , kuidas õelad hävitatakse !
19037035	Ma nägin vägivaldset õelat end laiutavat nagu juurest kasvav haljendav puu .
19037036	Aga ta kadus , ja vaata , teda polnud enam ; ma otsisin teda , kuid teda ei olnud leida .
19037037	Hoia , mis laitmatu , ja vaata sellele , mis on õige , sest rahunõudjal mehel on tulevik !
19037038	Ent üleastujad kaotatakse täiesti ja õelate tulevik hävib .
19037039	Kuid õigete pääste tuleb Issanda käest ; tema on nende tugev kaitse kitsikuse ajal .
19037040	Issand aitab neid ja päästab nad ; ta päästab nad õelate käest ning annab neile abi , sest nad otsivad pelgupaika tema juures .
19038001	Taaveti laul patu tunnistamisel .
19038002	Issand , ära nuhtle mind oma vihas ja ära karista mind oma vihaleegis !
19038003	Sest sinu nooled on alla tulnud mu sisse ja su käsi vajub mu peale .
19038004	Ei ole midagi tervet mu lihas sinu pahameele pärast ; ei ole rahu mu kontides mu patu pärast .
19038005	Sest kõik mu pahateod ulatuvad üle mu pea ; nagu raske koorem on need läinud rängemaks , kui ma suudan kanda .
19038006	Mu haavad haisevad ja mädanevad mu jõleduste pärast .
19038007	Ma olen küürus ja kõnnin kummargil , ma käin kurvalt kogu päeva .
19038008	Sest mu puusad on täis põletikku ega ole midagi tervet mu lihas .
19038009	Ma olen jõuetu ja puruks pekstud koguni ; ma oigan oma südame ägamise pärast .
19038010	Issand , kõik mu igatsus on sinu ees , ja mu ohkamine pole peidetud sinu eest .
19038011	Mu süda peksleb väga , mu ramm on mu hüljanud ja mu silma selgustki ei ole mul enam .
19038012	Mu armsad ja mu sõbrad hoiduvad eemale mu hädast ja mu omaksed seisavad kaugel .
19038013	Kes mu hinge püüavad , need seavad mulle võrke , ja kes mulle paha otsivad , need kõnelevad hukatusest , ja nad mõtlevad pettusele kogu päeva .
19038014	Ent mina olen nagu kurt , ei ma kuule , ja nagu keeletu , kes ei ava oma suud .
19038015	Ja ma olen nagu mees , kes ei kuule ja kelle suus ei ole vasturääkimist .
19038016	Sest sind , Issand , ma ootan ; sina , Issand , mu Jumal , vastad !
19038017	Sest ma ütlen : Ärgu minust rõõmustagu need , kes mu jala vääratusel suurustasid mu vastu !
19038018	Ma olen ju kukkumas ja mu valu on alati mu ees .
19038019	Sest ma pean tunnistama oma pahategu , ma olen mures oma patu pärast .
19038020	Aga mu vaenlased elavad hästi , nad on vägevad , ja palju on neid , kes mind asjata vihkavad
19038021	ja kes head tasuvad kurjaga , kes on mu vastased , sellepärast et ma head taga nõuan .
19038022	Ära mind hülga , Issand , mu Jumal , ära ole minust kaugel !
19038023	Tõtta mulle appi , Issand , sa mu pääste !
19039001	Laulujuhatajale : Jedutuuni jaoks ; Taaveti laul .
19039002	Ma ütlesin : Ma hoian oma eluteed , et ma ei tee pattu oma keelega ; ma hoian oma suud nagu päitsetega , niikaua kui õel on mu ees .
19039003	Ma jäin vait ega lausunud sõnagi , ma vaikisin heast käekäigust ; kuid mu valu läks kangemaks .
19039004	Mu süda läks kuumaks mu sees : kui ma neid asju mõtlesin , siis süttis tuli mu sees , ma puhkesin rääkima oma keelega .
19039005	Issand , anna mulle teada mu elu ots ja mu päevade mõõt , et ma tunneksin , kui kaduv ma olen .
19039006	Vaata , sa oled mu elupäevad pannud kämbla laiuseks , mu eluiga on kui eimiski sinu ees ; tühi õhk on iga inimene , kes seisab püsti . Sela .
19039007	Ainult nagu varjukuju kõnnib inimene ; nad teevad kära tühja pärast , nad kuhjavad kokku ega tea , kes selle saab .
19039008	Ja nüüd , Issand , mida ma pean ootama ? Oma lootuse ma panen üksnes sinu peale !
19039009	Kisu mind välja kõigist mu üleastumistest , ära anna mind jõledate teotada !
19039010	Ma olen vait ega ava oma suud , sest sina tegid seda .
19039011	Kõrvalda mu pealt oma nuhtlus ; su käe vaenust ma lõpen ära !
19039012	Kui sa inimesi karistad nuhtlustega süütegude pärast , siis pudeneb otsekui koide söödud see , mis temale on kallis . Kõik inimesed on tühi õhk . Sela .
19039013	Issand , kuule mu palvet ja pane tähele mu kisendamist ! Ära vaiki mu silmavee puhul , sest ma olen võõras sinu ees ja majaline , nõnda nagu kõik mu vanemad !
19039014	Pööra oma pilk minust eemale , et mu meel saaks rõõmsaks , enne kui ma lähen ära ja mind ei ole enam !
19040001	Laulujuhatajale : Taaveti laul .
19040002	Ma ootasin Issandat suure ootusega ; ta kummardus mu poole ja kuulis mu appihüüdmist
19040003	ja tõmbas mind üles õuduse august ja paksust porist ning asetas mu jalad kaljule ja kinnitas mu sammud .
19040004	Ta pani mu suhu uue laulu , kiituslaulu meie Jumalale . Paljud näevad seda ja hakkavad kartma ja lootma Issanda peale .
19040005	Õnnis on mees , kes paneb oma lootuse Issanda peale ega pöördu ülbete ja valesse taganejate poole .
19040006	Palju oled sina , Issand , mu Jumal , teinud imetegusid ja mõelnud mõtteid meie kohta ; ei ole kedagi sinu sarnast . Kui ma hakkaksin neid kuulutama ja neist kõnelema , siis oleks neid rohkem kui jõuab ära lugeda .
19040007	Tapa - ja roaohver ei ole su meele järgi - aga mu kõrvad oled sa avanud - , põletus - ja patuohvrit sa ei nõua .
19040008	Siis ma ütlesin : ' Vaata , ma tulen , rullraamatus on minust kirjutatud .
19040009	Sinu tahtmist , mu Jumal , teen ma hea meelega ja sinu Seadus on mu südames . '
19040010	Ma jutlustan õiglust suures koguduses ; vaata , ma ei sule oma huuli , Issand , sina tead seda !
19040011	Su õiglust ma ei varjanud oma südames , sinu ustavusest ja su abist ma rääkisin , su heldust ja su tõde ma ei salga suure koguduse ees .
19040012	Sina , Issand , ära keela mulle oma halastust ; sinu arm ja su ustavus hoidku mind alati !
19040013	Sest lugematud õnnetused on mind piiranud , kõik mu süüteod on mind kätte saanud - mul puudub neist ülevaade , neid on rohkem kui juuksekarvu mu peas ja mu süda kaotab julguse .
19040014	Issand , olgu sulle meelepärane mind vabastada ! Tõtta mulle appi , Issand !
19040015	Häbenegu ja kohmetugu nad kõik , kes püüavad hävitada mu hinge ; taganegu ja jäägu häbisse need , kellele meeldib mu õnnetus !
19040016	Vallaku jubedus oma häbitööst neid , kes mulle ütlevad : ' Paras , paras ! '
19040017	Olgu rõõmsad ja rõõmutsegu sinus kõik , kes otsivad sind ; kes armastavad sinu päästet , need öelgu alati : ' Suur on Issand ! '
19040018	Mina olen vilets ja vaene , aga Issand mõtleb mu peale ! Sina oled mu abi ja mu päästja ! Mu Jumal , ära viivita !
19041001	Laulujuhatajale : Taaveti laul .
19041002	Õnnis on see , kes hoolitseb kehva eest , Issand päästab ta õnnetusepäeval .
19041003	Issand hoiab teda ja peab teda elus ; teda kiidetakse õndsaks maa peal . Sa ei anna teda ta vaenlaste meelevalda .
19041004	Issand toetab teda haigevoodis ; sina pöörad kogu tema maasolemise , kui ta haigeks jääb .
19041005	Ma ütlesin : ' Issand , ole mulle armuline , tee terveks mu hing , sest ma olen pattu teinud sinu vastu ! '
19041006	Minu vaenlased räägivad minust kurja : ' Millal ta sureb ja millal hävib ta nimi ? '
19041007	Ja kui keegi tuleb mind vaatama , siis ta räägib valet ; tema süda kogub enesesse nurjatust ; ta läheb välja ja räägib seda edasi .
19041008	Kõik mu vihamehed sosistavad isekeskis minust , nad mõtlevad kurja minu vastu , öeldes :
19041009	' Hukatuse märk on tema küljes , ja see , kes kord on maas , ei tõuse enam ! '
19041010	Ka see mees , kellega ma rahus elasin , keda ma usaldasin , kes mu leiba sõi , on tõstnud kanna mu vastu .
19041011	Aga sina , Issand , ole mulle armuline ja aita mind üles , siis ma tasun neile kätte !
19041012	Sellest ma tunnen , et olen sulle meeltmööda , kui mu vaenlane ei saa hõisata minu pärast .
19041013	Minu laitmatuse pärast sa pead mind ülal ja lased mind jäädavalt seista sinu ees .
19041014	Tänu olgu Issandale , Iisraeli Jumalale , igavesest ajast igavesti ! Aamen ja aamen .
19042001	Laulujuhatajale : Korahi laste õpetuslaul .
19042002	Otsekui hirv igatseb veeojade järele , nõnda igatseb mu hing sinu juurde , Jumal !
19042003	Mu hing januneb Jumala järele , elava Jumala järele ; millal ma tulen ja näen Jumala palet ?
19042004	Mu silmavesi on mulle leivaks ööd ja päevad , sest mu vastu öeldakse kogu päev : ' Kus on su Jumal ? '
19042005	Ma valan välja oma hinge , meenutades seda , kuidas ma läksin läbi rahvamurru , keda ma juhtisin Jumala kotta pühapidajate hõiske - ja tänuhääle saatel .
19042006	Miks sa oled nii rõhutud , mu hing , ja nii rahutu mu sees ? Oota Jumalat , sest ma tahan teda veel tänada ta palge abi eest !
19042007	Mu Jumal , mu hing on rõhutud mu sees ! Seepärast ma tuletan sind meelde Jordanimaal ja Hermoni tippudel ja Mitsari mäel .
19042008	Sügavus hüüab sügavusele sinu koskede kohisemises ; kõik su veevood ja su lained käivad minust üle .
19042009	Päeval annab Issand käsu oma heldusele ja öösel kostab minu laul temale , palve mu elu Jumala poole .
19042010	Ma ütlen Jumalale , oma kaljule : ' Mispärast sa oled mu unustanud ? Mispärast ma pean käima kurvalt oma vaenlase surve all ? '
19042011	Otsekui luid murdes teotavad mind mu rõhujad , kui nad iga päev mu vastu ütlevad : ' Kus on su Jumal ? '
19042012	Miks sa oled nii rõhutud , mu hing , ja nii rahutu mu sees ? Oota Jumalat , sest ma tahan teda veel tänada , oma abi ja oma Jumalat !
19043001	Mõista mulle õigust , oh Jumal , ja aja mu asja halastamatu rahva vastu ! Päästa mind petise ja ülekohtuse mehe käest !
19043002	Sest sina oled mu Jumal , mu tugev kaitse . Mispärast sa tõukasid mu ära ? Miks ma pean ikka kurvalt käima oma vaenlase surve all ?
19043003	Läkita oma valgus ja oma tõde , need juhatagu mind , need viigu mind sinu pühale mäele ja su hoonetesse ,
19043004	et ma tuleksin Jumala altari äärde , Jumala ette , kes on mu ülim rõõm , ja tänaksin kandlega sind , oh Jumal , minu Jumal !
19043005	Miks sa oled nii rõhutud , mu hing , ja nii rahutu mu sees ? Oota Jumalat , sest ma tahan teda veel tänada , oma abi ja oma Jumalat !
19044001	Laulujuhatajale : Korahi laste õpetuslaul .
19044002	Jumal , me oleme oma kõrvaga kuulnud , meie isad on meile jutustanud : suure teo oled sa teinud nende päevil , muistsel ajal .
19044003	Sina ajasid paganarahvad ära oma käega , aga nemad sa istutasid asemele ; sa purustasid rahvaste hõimud ja kihutasid nad minema .
19044004	Sest mitte oma mõõgaga ei omandanud nad maad ja nende käsivars ei aidanud neid , vaid see oli sinu parem käsi , sinu käsivars ja sinu palge valgus , sest sul oli neist hea meel .
19044005	Sina , mu Jumal ja mu kuningas , käsuta võit Jaakobile !
19044006	Sinuga me paiskame maha oma rõhujad ; sinu nimel tallame puruks oma vastased .
19044007	Sest ma ei looda oma ammu peale ja mu mõõk ei too mulle võitu ;
19044008	vaid sina oled andnud meile võidu meie rõhujate üle ning oled saatnud häbisse meie vihamehed .
19044009	Kogu päeva me kiidame Jumalat ning tahame su nime tänada igavesti . Sela .
19044010	Ometi sa tõukasid ära ning häbistasid meid ega lähe välja meie sõjaväega .
19044011	Sa paned meid taganema vaenlase eest ja meie vihamehed rüüstavad meid .
19044012	Sina annad meid nende kätte söödaks nagu lambaid ja pillutad meid paganarahvaste sekka .
19044013	Sa müüd oma rahva tühise hinna eest ega ole sul kasu nende müügihinnast .
19044014	Sina paned meid teotuseks meie naabritele , irvitamiseks ja pilkamiseks meie ümbruskonnale .
19044015	Sa teed meid mõistusõnaks paganate suus ja põhjuseks vangutada pead rahvaste seas .
19044016	Iga päev on mu teotus mu ees , ja mu palge häbi katab mind
19044017	teotajate ja pilkajate sõnade pärast , vaenlaste ja kättemaksuhimuliste pärast .
19044018	See kõik on tulnud meie peale , ehkki me ei ole sind unustanud ega sinu lepingut rikkunud .
19044019	Meie süda ei ole sinust loobunud ega meie sammud kõrvale kaldunud sinu teerajalt ,
19044020	et sa meid nii oled maha rõhunud ðaakalite asupaigas ning oled meid katnud surmavarjuga .
19044021	Kui me oleksime unustanud oma Jumala nime ning laotanud oma käed võõra jumala poole ,
19044022	eks Jumal oleks märganud seda ? Sest tema tunneb ju südame saladusi .
19044023	Ei , sinu pärast tapetakse meid kogu päev , meid arvatakse tapalambaiks .
19044024	Virgu , Issand ! Miks sa magad ? Ärka üles , ära tõuka meid ära jäädavalt !
19044025	Miks sa peidad oma palge ja unustad meie viletsuse ja meie häda ?
19044026	Meie hing on painutatud põrmu , meie ihu on kinni maa küljes .
19044027	Tõuse meile appi ja lunasta meid oma helduse pärast !
19045001	Laulujuhatajale : viisil ' Liiliad ' ; Korahi laste õpetuslaul ; laul armastusest .
19045002	Häid sõnu voolab mu südamest , kuninga auks on mu laul . Mu keel on nagu usina kirjutaja sulg .
19045003	Sa oled kõige kaunim inimlastest , arm on valatud su huultele , seepärast on Jumal sind õnnistanud igavesti .
19045004	Pane mõõk vööle , sa kangelane , oma au ja oma hiilgus !
19045005	Oma hiilguses tungi edasi ! Astu sõjavankrisse tõe eest ja õiguse ning alandlikkuse eest ; küll su parem käsi sulle õpetab kardetavaid tegusid !
19045006	Su nooled on teravad : rahvad langevad su alla , nooled tungivad kuninga vaenlaste südamesse .
19045007	Su aujärg , Jumal , on ikka ja igavesti , su valitsuskepp on õigluse kepp .
19045008	Sa armastad õigust ja vihkad ülekohut ; sellepärast on Jumal , sinu Jumal , sind võidnud rõõmuõliga enam kui su kaaslasi .
19045009	Selgest mürrist ja aaloest ja kassiast lõhnavad kõik su riided , elevandiluust hoonetest rõõmustab sind keelpillimäng .
19045010	Kuningate tütreid leidub su kaaslaste seas : kuninganna seisab su paremal käel Oofiri kullas .
19045011	Kuule , tütar , ja vaata ning pööra oma kõrv ja unusta oma rahvas ja oma isamaja !
19045012	Siis kuningas himustab su ilu ; sest ta on su isand ; seepärast kummarda teda !
19045013	Tüürose tütred tulevad annetustega , kõige rikkamad rahva hulgast panevad särama su palge .
19045014	Kuninga tütar on täies auhiilguses oma toas ; kuldlõngast on kootud ta rüü .
19045015	Kirjudes rõivastes viiakse ta kuninga juurde , neitsid , ta sõbrannad , tuuakse tema järel su juurde .
19045016	Nad tuuakse rõõmu ja ilutsemisega , nad lähevad kuninga hoonesse .
19045017	Su isade asemele astuvad su pojad , sa sead nad vürstideks kogu maal .
19045018	Ma teen su nime kuulsaks põlvest põlve ; selle tõttu austavad sind rahvad ikka ja igavesti .
19046001	Laulujuhatajale : Korahi laste laul ; neidude häälele .
19046002	Jumal on meie varjupaik ja tugevus , meie abimees kitsikuses ja kergesti leitav .
19046003	Sellepärast me ei karda , kui maa liiguks asemelt ja mäed kõiguksid merede põhjas .
19046004	Möllaku ja vahutagu tema veed , värisegu mäed tema ülevusest ! Sela .
19046005	Jõgi oma harudega rõõmustab Jumala linna ja Kõigekõrgema pühi elamuid .
19046006	Jumal on tema keskel , ei ta kõigu ; Jumal aitab teda hommiku koites .
19046007	Paganad möllasid , kuningriigid kõikusid . Kui ta tegi häält , siis vabises maa .
19046008	Vägede Issand on meiega , Jaakobi Jumal on meile kindlaks kaitseks . Sela .
19046009	Tulge ja vaadake Issanda tegusid , kes saadab jubedused maa peale ,
19046010	kes lõpetab sõjad maailma otsani , murrab katki ammu ja raiub puruks piigi ja põletab vankrid ära tulega .
19046011	' Jätke järele ja teadke , et mina olen Jumal , kõrge rahvaste seas , kõrge maa peal ! '
19046012	Vägede Issand on meiega , Jaakobi Jumal on meile kindlaks varjupaigaks . Sela .
19047001	Laulujuhatajale : Korahi laste laul .
19047002	Plaksutage käsi , kõik rahvad ! Hõisake Jumalale rõõmsa häälega !
19047003	Sest Issand , Kõigekõrgem , on kardetav , ta on kogu ilmamaa suur kuningas .
19047004	Tema heidab rahvad meie alla ja rahvahõimud meie jalge alla .
19047005	Tema valib meile meie pärisosa , oma armsa Jaakobi toreduse . Sela .
19047006	Jumal on üles läinud rõõmuhõisete saatel , Issand on üles läinud pasunahäälega .
19047007	Mängige kiitust Jumalale , mängige kiitust ! Mängige kiitust meie kuningale , mängige kiitust !
19047008	Sest Jumal on kogu ilmamaa kuningas . Laulge temale kiituslaulu !
19047009	Jumal on kuningas rahvaste üle , Jumal istub oma pühal aujärjel .
19047010	Rahvaste õilsaimad tulid kokku , Aabrahami Jumala rahva juurde . Tõesti , Jumala omad on ilmamaa kilbid , tema on väga ülendatud .
19048001	Korahi laste laul ja lauluviis .
19048002	Suur on Issand ja väga kiidetav meie Jumala linnas tema pühal mäel .
19048003	Kaunisti tõuseb kõrgele kogu maa rõõm , Siioni mägi kauges põhjas , see suure kuninga linn .
19048004	Jumal on tema kuninglikes kodades tuntud kindla varjupaigana .
19048005	Sest vaata , kuningad kogunesid ning läksid üheskoos tema vastu .
19048006	Nemad nägid ja tardusid , kohkusid , põgenesid ära .
19048007	Värin valdas neid seal , valu , nagu sünnitajal naisel .
19048008	Idatuulega sa murrad katki Tarsise laevad .
19048009	Nagu me oleme kuulnud , nõnda me näeme seda vägede Issanda linnas , oma Jumala linnas . Jumal lasku teda kindlasti püsida igavesti ! Sela .
19048010	Me mõtiskleme su heldusest , oh Jumal , keset sinu templit .
19048011	Nõnda nagu su nimi , Jumal , ulatub ka sinu ülistus ilmamaa äärteni ; su parem käsi on täis õiglust .
19048012	Siioni mägi rõõmutseb , Juuda tütred ilutsevad su kohtuotsuste tõttu .
19048013	Kõndige ümber Siioni ning tehke tiir ta ümber , lugege ära ta tornid !
19048014	Pange hästi tähele ta kindlustust ; kõndige läbi ta kuninglikud hooned , et võiksite jutustada neist tulevasele põlvele !
19048015	Sest see on Jumal , meie Jumal ikka ja igavesti , tema juhatab meid surmast üle .
19049001	Laulujuhatajale : Korahi laste laul .
19049002	Kuulge seda , kõik rahvad ! Pange tähele , kõik maailma elanikud ,
19049003	nii alamad kui ülemad , üheskoos rikas ja vaene !
19049004	Mu suu räägib tarkusesõnu ja mu südame mõte sügavat tunnetust .
19049005	Ma pööran oma kõrva tähendamissõna poole ja teen kandlega avalikuks oma mõistatuse .
19049006	Miks ma peaksin kartma kurjal ajal , kui mind ümbritsevad mu tagakiusajate pahateod ,
19049007	kes loodavad oma varanduse peale ja kiitlevad oma suurest rikkusest ?
19049008	Ükski ei või venna eest anda luna ega tema eest maksta Jumalale lunastushinda ,
19049009	sest nende hinge luna on liiga kallis ja peab jääma igavesti tasumata selleks ,
19049010	et keegi ei jääks elama lõppemata ega näekski hauda .
19049011	Sest nähakse ju , et targad surevad , albid ja sõgedad saavad üheskoos otsa ning jätavad oma varanduse teistele .
19049012	Nad arvavad , et nende kojad jäävad igaveseks , nende asulad põlvest põlve ; nad on oma nimede järgi nimetanud maakohti .
19049013	Ent inimene toreduses ei jää püsima , ta on loomade sarnane , kellele tehakse ots .
19049014	See on nende tee , kes loodavad iseendi peale , ja nende järglaste tee , kellele meeldivad nende kõned .
19049015	Nagu lambakari pannakse nad kinni surmavalda , surm on neile karjaseks , ja õiglased saavad hommikul nende valitsejaks ; surmavald kulutab ära nende kuju , neile ei jää eluaset .
19049016	Kuid Jumal lunastab mu hinge surmavalla käest , sest ta võtab mu vastu . Sela .
19049017	Ära karda , kui keegi rikastub , kui tema koja au saab suureks !
19049018	Sest oma surma ei võta ta midagi kaasa , tema au ei järgne talle .
19049019	Kui tema ka kiidab oma hinge õnnelikuks oma elus ja teised kiidavad sind , et sa teed enesele hea elu ,
19049020	lähed sa siiski oma esiisade sugupõlve juurde , kes iialgi ei saa näha valgust .
19049021	Inimene toreduses , kui tal pole arusaamist , on loomade sarnane , kellele tehakse ots .
19050001	Aasafi laul . Vägev Jumal Issand kõneleb ja hüüab ilmamaale päikese tõusust selle loojakuni .
19050002	Siionist , kõige ilu täiusest , hakkab Jumal kiirgama .
19050003	Meie Jumal tuleb ega vaiki , tuli põletab tema eel ja tema ümber möllab maru väga .
19050004	Ta kutsub taeva ülalt ja maa , et kohut mõista oma rahvale .
19050005	' Koguge mulle kokku mu vagad , kes minuga on teinud lepingu ohvri juures ! '
19050006	Siis taevad kuulutavad tema õigust , sest Jumal on kohtumõistja . Sela .
19050007	' Kuule , mu rahvas , ja ma räägin ! Kuule , Iisrael , ma tunnistan su vastu : Jumal , sinu Jumal , olen mina !
19050008	Ei ma sind noomi su ohvrite pärast , sest su põletusohvrid on mu ees alati .
19050009	Ei ma võta su kojast härjavärsse ega sikke su taradest .
19050010	Sest kõik metsloomad on minu omad , ja kariloomad tuhandeil mägedel .
19050011	Ma tunnen kõiki mägede linde , ja loomad minu väljadel on mu juures .
19050012	Kui mul oleks nälg , ei ma ütleks seda sulle ; sest maailm ja selle täius on minu päralt .
19050013	Kas ma peaksin sööma härgade liha ja jooma sikkude verd ?
19050014	Too Jumalale ohvriks tänu ja tasu Kõigekõrgemale oma tõotused !
19050015	Ja hüüa mind appi ahastuse päeval ; siis ma tõmban su sellest välja ja sina annad mulle au ! '
19050016	Aga õelale ütleb Jumal : ' Mis on sul sellest , et sa jutustad mu seadustest ja võtad oma suhu minu lepingu ?
19050017	Sina ju vihkad õpetust ja heidad mu sõnad oma selja taha .
19050018	Kui sa näed varast , siis sa oled meeleldi koos temaga ja sul on osa abielurikkujatega .
19050019	Oma suu sa läkitad kurja rääkima ja su keel sepitseb pettust .
19050020	Sa istud ja kõneled oma venna vastu ja laimad oma ema poega .
19050021	Seda sa tegid , aga mina olin vait . Kas sa arvad , et mina olen niisugune nagu sina ? Ma tahan sind noomida ja seda seada su silma ette ! '
19050022	Pange siis seda tähele teie , kes unustate Jumala , et ma ei murraks , ilma et keegi päästaks !
19050023	Kes toob ohvriks tänu , see annab mulle au , ja kes paneb tähele teed , sellele ma annan näha Jumala päästet !
19051001	Laulujuhatajale : Taaveti laul ,
19051002	kui prohvet Naatan tuli ta juurde , pärast seda kui Taavet oli käinud Batseba juures .
19051003	Jumal , ole mulle armuline oma heldust mööda , kustuta mu üleastumised oma rohket halastust mööda !
19051004	Pese mind hästi mu süüteost ja puhasta mind mu patust !
19051005	Sest ma tunnen oma üleastumisi ja mu patt on alati mu ees .
19051006	Üksnes sinu vastu olen ma pattu teinud , ja olen teinud seda , mis on paha sinu silmis , et sa oleksid õiglane oma sõnades ja selge oma kohtumõistmises .
19051007	Vaata , süüteos olen ma sündinud ja patus on ema mu saanud .
19051008	Vaata , sul on hea meel tõest , mis asub südame põhjas , ja salajas annad sa mulle tarkust teada .
19051009	Puhasta mind patust iisopiga , et ma saaksin puhtaks ; pese mind , siis ma lähen valgemaks kui lumi !
19051010	Anna mulle kuulda rõõmustust ja rõõmu , et ilutseksid mu luud-liikmed , mis sina oled puruks löönud !
19051011	Peida oma pale mu pattude eest ning kustuta kõik mu pahateod !
19051012	Loo mulle , Jumal , puhas süda , ja uuenda mu sees kindel vaim !
19051013	Ära heida mind ära oma palge eest ja ära võta minult ära oma Püha Vaimu !
19051014	Anna mulle tagasi rõõmustus sinu päästest , ja heameelne Vaim toetagu mind !
19051015	Ma tahan üleastujaile õpetada sinu teid , et patused sinu poole pöörduksid .
19051016	Kisu mind välja veresüüst , oh Jumal , mu pääste Jumal ! Siis mu keel laulab rõõmsasti sinu õiglusest .
19051017	Issand , ava mu huuled , et mu suu kuulutaks sinu kiidetavust !
19051018	Sest tapaohvrid ei meeldi sulle , muidu ma annaksin neid ; põletusohvrist ei ole sul head meelt .
19051019	Jumalale meelepärane ohver on murtud vaim , murtud ja purukslöödud südant ei põlga Jumal .
19051020	Tee head Siionile oma head meelt mööda , ehita Jeruusalemma müürid !
19051021	Siis hakkavad sulle meeldima õiguse ohvrid , põletusohvrid ja koguohvrid , siis tuuakse härjavärsse su altarile !
19052001	Laulujuhatajale : Taaveti õpetuslaul ,
19052002	kui edomlane Doeg tuli ja teatas Saulile ning ütles : ' Taavet on tulnud Ahimeleki kotta . '
19052003	Mis sa kiitled kurjusest , sa vägivaldne mees ? Jumala heldus püsib kogu päeva .
19052004	Sa kavatsed kadu , su keel on nagu terav habemenuga , sa pettuse tegija .
19052005	Sa armastad kurja rohkem kui head , rohkem valetada kui õigust rääkida . Sela .
19052006	Sa armastad kõiksugu hukutavaid sõnu , petlikku keelt .
19052007	Jumal kisub ka sinu igavesti maha ; ta võtab su kinni ning rebib su välja su telgist ja kaotab su juureni ära elavate maalt . Sela .
19052008	Õiged näevad seda ja kardavad ; ja nad naeravad teda :
19052009	' Ennäe seda meest , kes ei pannud Jumalat oma tugevuseks , vaid lootis oma suure rikkuse peale ; ta oli tugev oma nurjatuses . '
19052010	Mina aga olen nagu haljas õlipuu Jumala kojas , ma loodan Jumala helduse peale ikka ja igavesti .
19052011	Ma tänan sind igavesti , et sa nõnda oled teinud , ja ootan su nime , sest su nimi on hea su vagade jaoks .
19053001	Laulujuhatajale : kurval viisil laulda ; Taaveti õpetuslaul .
19053002	Meeletu ütleb oma südames : ' Jumalat ei ole ! ' Nad talitavad riivatult ja jõledasti , ei ole kedagi , kes head teeb .
19053003	Jumal vaatab taevast inimlaste peale , et näha , kas on mõistlikku , kedagi , kes otsib Jumalat .
19053004	Kõik nad on taganenud , üheskoos on nad läinud raisku ; ei ole kedagi , kes head teeb , mitte ühtainustki .
19053005	Kas seda siis ei mõista need , kes teevad nurjatust , kes söövad mu rahvast , nagu süüakse leiba ? Jumala poole nad ei hüüa .
19053006	Seal valdab neid hirm , kus ei ole hirmu põhjust , sest Jumal pillab laiali selle luud , kes seab leeri sinu vastu . Sa saadad nad häbisse , sest Jumal on nad hüljanud .
19053007	Oh , et Iisraelile tuleks pääste Siionist ! Kui Jumal oma rahva vangipõlve pöörab , siis hakkab Jaakob ilutsema , Iisrael saab rõõmsaks .
19054001	Laulujuhatajale : keelpillil mängida ; Taaveti õpetuslaul ,
19054002	kui Siifi mehed tulid ja ütlesid Saulile : ' Eks Taavet ole peidus meie juures . '
19054003	Jumal , päästa mind oma nime abil ja aja mu asja oma vägevuse varal !
19054004	Jumal , kuule mu palvet , pane tähele mu suu kõnet !
19054005	Sest muulased kipuvad mu kallale ja vägivaldsed püüavad mu hinge ; nad ei sea Jumalat oma silma ette . Sela .
19054006	Vaata , Jumal on mu abimees , Issand on mu hinge tugi .
19054007	Lasku ta tulla tagasi õnnetus minu varitsejaile , oma ustavusega hävita nad !
19054008	Hea meelega ma toon sulle ohvreid , ma tänan su nime , Issand , sest see on hea .
19054009	Sest ta tõmbas mind välja kõigist kitsikustest ja mu silmad parastasid mu vaenlasi .
19055001	Laulujuhatajale : keelpillil mängida ; Taaveti õpetuslaul .
19055002	Jumal , pane tähele mu palvet ja ära peida ennast mu anumise eest !
19055003	Pane tähele mind ja vasta mulle ! Ma ekslen ümber ägades ja jooksen uisapäisa
19055004	vaenlase hääle tõttu , õela rõhumise pärast , sest nad veeretavad mu peale nurjatust ja vihas kiusavad nad mind taga .
19055005	Mu süda vabiseb mu sees ja surma koledused on langenud mu peale .
19055006	Kartus ja värin tulid mu peale ja õudus kattis mind .
19055007	Siis ma ütlesin : Oh oleksid mul tuvi tiivad , ma lendaksin minema ja asuksin kuhugi elama .
19055008	Vaata , ma põgeneksin kaugele ja viibiksin kõrbes . Sela .
19055009	Ma tõttaksin pääsema pakku tuulepöörise , maru eest .
19055010	Hävita nad , Issand , sega nende keeled , sest ma näen linnas vägivalda ja riidu !
19055011	Ööd ja päevad nad käivad piki tema müüre , nurjatus ja vaev on ta keskel .
19055012	Kadu on ta keskel ja ta turult ei tagane rõhumine ja pettus .
19055013	Sest mitte vaenlane ei laima mind , seda ma taluksin ; mitte mu vihamees ei suurusta mu vastu , tema eest ma peidaksin ennast ,
19055014	vaid sina , inimene nagu mina , mu sõber ja tuttav ,
19055015	kellega meil oli armas osadus , Jumala kotta läksime koos rahvahulgaga .
19055016	Karaku surm nende kallale , mingu nad elusalt alla surmavalda , sest selge kurjus on nende elamuis , nende põues !
19055017	Aga mina hüüan Jumala poole ja Issand aitab mind .
19055018	Õhtul ja hommikul ja lõunaajal ma kurdan ja ägan , ja ta kuuleb mu häält .
19055019	Ta lunastab mu hinge rahusse kallalekippujaist , sest need on hulgani mu ümber .
19055020	Jumal kuuleb ja vastab neile , tema , kes istub aujärjel iidsest ajast . Sela . Sest nad ei muuda meelt ega hakka kartma Jumalat .
19055021	See mees oli pistnud oma käed nende külge , kes pidasid temaga rahu , ta rikkus oma lepingut .
19055022	Pehmem kui või on tema suu , aga südames ta tuleb kallale ; libedamad kui õli on tema sõnad , kuid need on siiski nagu paljastatud mõõgad .
19055023	Heida Issanda peale oma koorem , ja tema hoolitseb sinu eest ; ta ei lase iialgi kõikuda õiget !
19055024	Jah , sina , Jumal , tõukad nad hukatuse auku ; mõrtsukad ja petised ei saa oma elupäevi poolegi peale . Aga mina loodan sinu peale !
19056001	Laulujuhatajale : viisil ' Kauge tamme tuvi ' ; Taaveti mõistulaul ajast , kui vilistid võtsid ta kinni Gatis .
19056002	Ole mulle armuline , Jumal , sest inimesed tahavad mind rünnata , ühtelugu kipuvad sõjamehed mu kallale !
19056003	Mu varitsejad püüavad mind rünnata kogu päeva , sest palju on neid , kes mu vastu kõrgilt sõdivad .
19056004	Sel päeval , kui ma kardan , loodan ma sinu peale ,
19056005	Jumala peale , kelle sõna ma kiidan . Ma loodan Jumala peale , ei ma karda . Mida võibki lihane inimene mulle teha ?
19056006	Kogu päeva nad moonutavad mu sõnu , kõik nende mõtted minu kohta sihivad kurjale .
19056007	Nad tulevad kokku ja luuravad ning jälgivad mu samme , sest nad varitsevad mu hinge .
19056008	Kas peaks neil olema pääsemist oma nurjatusega ? Vihaga tõuka maha rahvad , oh Jumal !
19056009	Minu pagulaspäevad olid sa ära lugenud ; pane sina mu pisarad oma lähkrisse ; eks need ole su raamatus ?
19056010	Kord peavad taganema mu vaenlased sel päeval , mil ma hüüan ; seda ma tean , sest Jumal on minu poolt .
19056011	Jumala sõna ma kiidan , Issanda sõna ma kiidan .
19056012	Jumala peale ma loodan , ei ma karda ; mida võibki mulle teha inimene ?
19056013	Jumal , minu peal on tõotused , mis ma sinule andsin ; ma tasun sulle tänuohvrid .
19056014	Sest sa kiskusid välja mu hinge surmast , mu jalad libisemisest , et ma kõnniksin Jumala ees eluvalguses .
19057001	Laulujuhatajale : viisil ' Ära hävita ! ' ; Taaveti mõistulaul ajast , kui ta põgenes Sauli eest koopasse .
19057002	Ole mulle armuline , Jumal ; ole mulle armuline , sest sinu juures otsib mu hing pelgupaika ja ma kipun su tiibade varju , kuni õnnetus möödub !
19057003	Ma hüüan Jumala , Kõigekõrgema poole , Jumala poole , kes juhib mu asja .
19057004	Küll ta läkitab abi taevast ja päästab mu ; ta annab laimatavaks selle , kes tahtis mind rünnata . Sela . Küll Jumal läkitab oma helduse ja ustavuse .
19057005	Ma leban otsekui lõvide keskel , inimlaste seas , kelle hambad on piigid ja nooled ja kelle keel on terav mõõk .
19057006	Ülenda , Jumal , üle taevaste , üle kogu maailma oma auhiilgus !
19057007	Võrgu on nad seadnud mu sammudele , mu hinge nad painutasid alla , nad kaevasid mu ette augu , aga nad ise kukkusid sinna sisse . Sela .
19057008	Kindel on mu süda , oh Jumal ! Mu süda on kindel . Ma tahan laulda ja mängida .
19057009	Ärka üles , mu au ; ärka , naabel , ärka , kannel , ma äratan üles koidu !
19057010	Ma tahan sind tänada rahvaste seas , Issand . Ma tahan lauldes mängida rahvahõimude keskel .
19057011	Sest suur on sinu heldus kuni taevani ja su tõde kuni ülemate pilvedeni .
19057012	Ülenda , Jumal , üle taevaste , üle kogu maailma oma auhiilgus !
19058001	Laulujuhatajale : viisil ' Ära hävita ! ' ; Taaveti mõistulaul .
19058002	Kas te tõesti räägite õigust , kohtunikud ? Kas te õiglaselt mõistate kohut , inimlapsed ?
19058003	Küll te teete südames ülekohut , oma käte vägivalda te kaalute välja maa peal .
19058004	Õelad on loobunud Jumalast lapsekojast alates , valetajad on eksinud sünnist saadik .
19058005	Neil on mürki nagu ussi mürk , nagu kurdil rästikul , kes oma kõrvad kinni topib ,
19058006	et ta ei kuuleks lausujate häält , osava võluri võlumist .
19058007	Jumal ! Purusta hambad nende suus ; kisu välja noorte lõvide hambad , Issand !
19058008	Hääbugu nad nagu vesi , mis laiali voolab ; lasku ta välja oma nooled , kuid need olgu otsekui teravikuta !
19058009	Nagu tigu , kes sulab , nad kadugu , nagu nurisünnitis , mis ei ole näinud päikest !
19058010	Enne kui teie pajad saavad tunda kibuvitsa leeki , viigu torm nad laiali , olgu toorelt või kuumalt !
19058011	Õige rõõmustab , nähes kättemaksmist ; ta peseb oma jalad õela veres .
19058012	Ja inimesed ütlevad : ' Ometi on õigel kasu ; tõesti on olemas Jumal , kes mõistab kohut maa peal . '
19059001	Laulujuhatajale : viisil ' Ära hävita ! ' ; Taaveti mõistulaul ajast , kui Saul läkitas mehed varitsema tema maja ja teda surmama .
19059002	Tõmba mind ära mu vaenlaste käest , mu Jumal ! Kaitse mind nende eest , kes mulle kallale tungivad !
19059003	Kisu mind ära nende käest , kes teevad nurjatust , ja päästa mind verevalajate käest !
19059004	Sest vaata , nad varitsevad mu hinge . Võimsad kipuvad mu kallale . Ometi pole mul üleastumisi ega patusüüd , oh Issand !
19059005	Ilma et ma oleksin paha teinud , jooksevad nad kokku ning valmistuvad . Virgu mulle vastu tulema ja vaata !
19059006	Ja sina , Issand , vägede Jumal , Iisraeli Jumal , ärka üles nuhtlema kõiki paganaid ! Ära heida armu nurjatuile reetjaile ! Sela .
19059007	Nad tulevad igal õhtul uuesti , uluvad nagu koerad ja käivad mööda linna .
19059008	Vaata , nad ajavad kurja välja oma suust , mõõgad on nende huultes , sest nad arvavad : ' Kes seda kuuleb ? '
19059009	Aga sina , Issand , naerad neid , sa pilkad kõiki paganaid .
19059010	Mu jõud , ma tahan hoida sinu poole , sest Jumal on mu kindel varjupaik .
19059011	Mu helduse Jumal tuleb mulle vastu , Jumal lubab mind parastada mu varitsejaid .
19059012	Ära tapa neid , et mu rahvas ei unustaks seda ! Pilluta nad laiali oma vägevuse sunnil ja tõuka nad maha , Issand , meie kilp !
19059013	Nende suupatu pärast , nende huulte kõne pärast jäägu nad kinni oma kõrkuses ning sajatamise ja vale pärast , mida nad räägivad !
19059014	Lõpeta nad ära vihaleegiga ; lõpeta nad , et neid ei oleks ja et nad tunneksid Jumala olevat valitseja Jaakobis maailma otsani ! Sela .
19059015	Siis nad tulgu õhtul uuesti ja ulugu nagu koerad ja käigu mööda linna !
19059016	Hulkugu nad ümber , otsides toitu , ja kui nad jäävad söömata , urisegu pealegi !
19059017	Aga mina laulan sinu vägevusest ja hõiskan hommikul sinu heldusest ; sest sa oled mulle kindlaks kaitsjaks , pelgupaigaks mu kitsikuse päeval .
19059018	Mu jõud , sinule ma mängin lauldes kiitust ; sest Jumal on mu kindel varjupaik , mu helde Jumal !
19060001	Laulujuhatajale : viisil ' Tunnistuse liilia ' ; Taaveti mõistulaul õpetuseks ,
19060002	kui ta oli võidelnud Mesopotaamia ja Sooba süürlastega , ja kui Joab tuli tagasi ja oli Soolaorus maha löönud kaksteist tuhat edomlast .
19060003	Jumal , sa tõukasid meid ära ja pillutasid meid laiali ; sa olid vihane , aita meid jälle üles !
19060004	Sina panid maa vabisema , sa lõhestasid selle ; paranda ta praod , sest ta kõigub !
19060005	Sa andsid oma rahvale näha rasket põlve ; sa jootsid meid uimastava veiniga .
19060006	Sa panid lipu lehvima neile , kes sind kardavad , et nad otsiksid varju ammu eest . Sela .
19060007	Et pääseksid su armsad , selleks aita oma parema käega ja vasta meile !
19060008	Jumal on rääkinud oma pühamus : ' Ma tahan võidutseda , jaotada Sekemi ja mõõta ära Sukkoti oru .
19060009	Gilead on minu ja Manasse on minu , Efraim on mu pea kaitse . Juuda on mu valitsuskepp ,
19060010	Moab on mu pesukauss , Edomi peale ma viskan oma sandaali . Vilistimaa , hõiska minule ! '
19060011	Kes viib mu kindlasse linna ? Kes saadab mind Edomini ?
19060012	Eks sina , Jumal , tõuganud meid ära ? Ega sina , Jumal , läinudki välja meie sõjaväega ? !
19060013	Anna meile abi kitsikuses , sest tühine on inimeste abi !
19060014	Jumalaga me teeme vägevaid tegusid ja tema tallab maha meie rõhujad .
19061001	Laulujuhatajale : keelpillil mängida ; Taaveti laul .
19061002	Kuule , Jumal , mu haledat hüüdmist , pane tähele mu palvet !
19061003	Maailma otsast ma hüüan sinu poole oma südame nõrkedes ; sa viisid mind kaljule , mis on minule liiga kõrge .
19061004	Sest sina olid mulle varjupaigaks ja tugevaks torniks vaenlaste vastu .
19061005	Võiksin ma ometi olla külaline su telgis igavesti , otsida pelgupaika su tiibade all . Sela .
19061006	Sest sina , Jumal , oled kuulnud mu tõotusi , sa oled minule andnud nende pärandi , kes su nime kardavad .
19061007	Lisa päevi kuninga päevadele , tema aastad kestku põlvest põlve !
19061008	Tema istugu aujärjel igavesti Jumala ees , sea heldus ja ustavus teda hoidma !
19061009	Siis ma mängin alati kiitust sinu nimele , et päevast päeva tasuda , mis ma olen tõotanud .
19062001	Laulujuhatajale : Jedutuuni viisil ; Taaveti laul .
19062002	Üksnes Jumala juures on mu hing vait , tema käest tuleb mulle pääste .
19062003	Üksnes tema on mu kalju ja mu pääste , mu kindel varjupaik , et ma sugugi ei kõigu .
19062004	Kaua te kipute ühe mehe kallale ja lõhute kõik teda , nagu oleks ta väljavajunud sein või mahavarisenud müür ?
19062005	Nemad vaid peavad nõu , kuidas teda maha paisata tema kõrgusest ; valest on neil hea meel . Oma suuga nad õnnistavad , aga oma südames nad neavad . Sela .
19062006	Üksnes Jumala juures ole , mu hing , vait , sest temalt tuleb , mida ma ootan !
19062007	Üksnes tema on mu kalju ja mu pääste , mu kindel varjupaik , et ma ei kõigu .
19062008	Jumala käes on mu pääste ja mu au ; mu jõu kalju , mu pelgupaik on Jumalas .
19062009	Lootke tema peale igal ajal , rahvas ; valage välja oma südamed tema ette : Jumal on meile pelgupaigaks ! Sela .
19062010	Ainult tuuleõhk on inimlapsed , paljas vale on mehepojad ; kaalule pandult on nemad kõik ühtekokku kergemad kui tuuleõhk .
19062011	Ärge pange oma lootust vale ja riisumise peale , ärge lootke tühja ; kui jõukus kasvab , siis ärge pange seda mikski !
19062012	Kord on Jumal rääkinud ; kaks korda ma olen seda kuulnud , et Jumalal on vägi ,
19062013	ja et sinul , Issand , on heldus ; sest sa tasud igaühele ta tegusid mööda .
19063001	Taaveti laul sellest ajast , kui ta oli Juuda kõrbes .
19063002	Jumal , sina oled mu Jumal , sind ma otsin vara . Sinu järele januneb mu hing , sind ihaldab mu ihu nagu kuival ja põuasel maal , kus pole vett .
19063003	Nõnda ma vaatasin sind pühamus , et näha su väge ja su auhiilgust .
19063004	Sest sinu heldus on parem kui elu ; mu huuled ülistavad sind .
19063005	Nõnda ma tahan sind tänada oma eluaja ; sinu nimel ma tõstan üles oma pihud .
19063006	Nagu rasvast ja õlist täitub mu hing , mu suu kiidab sind hõiskehuulil ,
19063007	kui ma sind meenutan oma voodis ja sinule mõtlen vahikordade ajal .
19063008	Sest sina olid mulle abiks ja su tiibade varju all ma võin hõisata .
19063009	Mu hing ripub su küljes , su parem käsi toetab mind .
19063010	Aga need , kes püüavad hävitada mu hinge , lähevad maa sügavustesse .
19063011	Nad tõugatakse mõõga ette , nad saavad rebaste saagiks .
19063012	Aga kuningas rõõmutseb Jumalas ; igaüks , kes tema juures vannub , võib kiidelda ; sest nende suu suletakse , kes räägivad valet .
19064001	Laulujuhatajale : Taaveti laul .
19064002	Kuule , Jumal , mu häält , kui ma kaeblen , hoia mu elu vaenlase hirmu eest !
19064003	Pane mind varjule tigedate salanõu eest , nende möllu eest , kes teevad nurjatust ,
19064004	kes oma keelt ihuvad nagu mõõka , sihivad kibedaid sõnu nagu nooli ,
19064005	et salajas maha lasta laitmatu ! Äkitselt nad lasevadki ta maha ega karda midagi .
19064006	Neid kinnitatakse kurjades kavatsustes , nad õhutavad üksteist salajasi võrke panema , nad ütlevad : ' Kes meid näeb ? '
19064007	Nemad mõtlevad jultunud tegudele : ' Me oleme valmis , kava on hästi kavatsetud ! ' Sest sügav on mehe sisemus ning süda .
19064008	Kuid Jumal laseb nad maha , neid haavatakse äkilise noolega .
19064009	Ta paneb nad komistama nende keele pärast , kõik , kes neid näevad , vangutavad pead .
19064010	Ja kõik inimesed hakkavad kartma ja kuulutama Jumala tööd ning aru saama tema tegudest .
19064011	Õige rõõmustab Issandas ja otsib pelgupaika tema juures ; ja kõik hõiskavad , kes on õiglased südamelt .
19065001	Laulujuhatajale : Taaveti laul ja lauluviis .
19065002	Vaikse meelega kiidetakse sind , Jumal , Siionis ning tasutakse sulle tõotused .
19065003	Sina kuuled palvet , sinu juurde tuleb kõik liha .
19065004	Minu süüteod on minust vägevamad , aga meie üleastumised annad sina andeks .
19065005	Õnnis on see , kelle sina valid ja lased tulla enese ligi elama sinu õuedes ; küll meid täidetakse su koja , su püha templi hüvedest .
19065006	Kardetavate tegudega vastad sa meile õigluses , sa meie pääste Jumal , sa kõige ilmamaa otsade ja kauge mere lootus ,
19065007	kes kinnitad mäed oma rammuga ja oled vöötatud vägevusega ,
19065008	kes vaigistad mere kohisemise , selle lainete mühina ja rahvaste möllu ,
19065009	nõnda et ilmamaa äärte elanikud kardavad su imetähti . Päikese tõusu ja loojaku maad sa paned rõõmsasti hõiskama .
19065010	Sina oled maa eest hoolitsenud ja seda jootnud ; sa teed selle väga rikkaks . Jumala veesooned on täis vett ; sa valmistad nende uudsevilja , kui sa nõnda maad valmistad ,
19065011	kastes selle vagusid ja pudendades selle mullapanku . Vihmapiiskadega sa teed maa pehmeks ning õnnistad selle kasvu .
19065012	Sa ehid aasta oma headusega ja su jäljed tilguvad õli .
19065013	Rohtla vainud haljendavad ja kingud vöötavad end ilutsemisega ,
19065014	nurmed rõivastuvad lambakarjadesse ja orud mähkuvad vilja ; nad hõiskavad , nad laulavadki .
19066001	Laulujuhatajale : laul ja lauluviis . Hõisake Jumalale , kõik ilmamaa !
19066002	Ülistage mängides tema nime au , andke temale au ja kiitust !
19066003	Öelge Jumalale : Kui kardetavad on sinu teod ! Su suure väe pärast teesklevad su vaenlased su ees ,
19066004	kõik ilmamaa kummardab sind ja mängib sulle kiitust , ta mängib kiitust su nimele . Sela .
19066005	Tulge ja vaadake Jumala tegusid , kes on kardetav oma tegemistes inimlaste juures .
19066006	Tema muudab mere kuivaks maaks ; jalgsi minnakse läbi jõe ; rõõmutsegem siis temast !
19066007	Tema valitseb oma vägevuses igavesti , ta silmad on valvel paganarahvaste üle ; kangekaelsed ärgu tõstku endid kõrgeks ! Sela .
19066008	Tänage , rahvad , meie Jumalat , kostku valjusti tema kiitus !
19066009	Tema paneb elama meie hinge ega lase meie jalgu kõikuda .
19066010	Sest sina , Jumal , oled meid läbi katsunud , sa oled meid sulatanud , nagu hõbedat sulatatakse .
19066011	Sa vedasid meid võrku , sa panid vaotise meie niuetele .
19066012	Sa lasksid inimesi sõita meie pea peal , me sattusime tulle ja vette . Kuid sina viisid meid välja küllusesse .
19066013	Ma lähen su kotta põletusohvritega , ma tasun sinule oma tõotused ,
19066014	milleks mu huuled avanesid ja mida mu suu ütles mu kitsikuses .
19066015	Ma toon sulle lihavaid põletusohvreid koos jäärade ohvrisuitsuga ; ma valmistan sulle ohvriks veiseid koos sikkudega . Sela .
19066016	Tulge , kuulge kõik , kes kardate Jumalat , ma jutustan , mis tema on teinud mu hingele !
19066017	Tema poole ma hüüdsin oma suuga ja tema ülistus oli mu keelel .
19066018	Kui oleksin näinud oma südames nurjatust , ei oleks Issand mind kuulnud .
19066019	Ent mu Jumal on mind kuulnud , ta on pannud tähele mu palvehäält .
19066020	Tänu olgu Jumalale , kes ei ole heitnud kõrvale mu palvet ega ole mult ära võtnud oma heldust !
19067001	Laulujuhatajale : keelpillil mängida , lauluviis ja laul .
19067002	Jumal olgu meile armuline ja õnnistagu meid ; ta lasku oma pale paista meie peale , sela ,
19067003	et maa peal tuntaks sinu teed , kõigi rahvaste seas sinu päästet !
19067004	Jumal , sinule laulgu tänu rahvad , sinule laulgu tänu kõik rahvad !
19067005	Rõõmutsegu rahvad ja hõisaku rahvahõimud , sest sina mõistad rahvale kohut õigluses ja juhatad rahvahõime maa peal ! Sela .
19067006	Jumal , sinule laulgu tänu rahvad , sinule laulgu tänu kõik rahvad !
19067007	Maa on andnud oma vilja ; Jumal , meie Jumal , õnnistagu meid !
19067008	Jumal õnnistagu meid ja kõik ilmamaa otsad kartku teda !
19068001	Laulujuhatajale : Taaveti laul ja lauluviis .
19068002	Jumal tõuseb ! Ta vaenlased hajuvad ja ta vihkajad põgenevad tema palge eest .
19068003	Nagu suits haihtub , nõnda sa nad hajutad ; nagu vaha tule paistel sulab , nõnda hukkuvad õelad Jumala palge ees .
19068004	Kuid õiged rõõmutsevad ja hõiskavad Jumala palge ees ning ilutsevad rõõmu pärast .
19068005	Laulge Jumalale , mängige , kiites tema nime , tehke teed temale , kes sõidab kõrbetes ! Tema nimi on Issand , hõisake rõõmu pärast tema ees !
19068006	Ta on vaeslaste isa ja lesknaiste asjaajaja , Jumal oma pühas elamus .
19068007	Jumal paneb üksildased elama majadesse ja viib välja vangid jõukale elujärjele ; aga kangekaelsed jäävad elama põlenud maale .
19068008	Jumal , kui sa läksid välja oma rahva ees , kui sa sammusid kõrbeteed , sela ,
19068009	siis värises maa ja taevadki tilkusid Jumala ees , Siinai värises Jumala ees , Iisraeli Jumala ees !
19068010	Rikkalikku vihma kallad sina , Jumal , oma pärisosale ja sa kosutad närbunut .
19068011	Sinu loomad asuvad seal ; sina , Jumal , kinnitad oma headusega viletsat .
19068012	Issand annab sõnumi ; heade sõnumite kuulutajaid on suur vägi .
19068013	Sõjavägede kuningad põgenevad , nad põgenevad ja pereema jagab saagi .
19068014	Kas tahate jääda puhkama sadulakorvide vahele ? Seal on tuvi , tiivad hõbedaga karratud ja hoosuled vahajaskollase kullaga .
19068015	Kui Kõigeväeline seal pillutas kuningaid , sadas Salmonil lund .
19068016	Baasani mägi on Jumala mägi , Baasani mägi on kühmuline mägi .
19068017	Mispärast te , kühmulised mäed , vaatate kadedusega sellele mäele , mida Jumal on ihaldanud enesele eluasemeks ? Tõesti , Issand tahab seal elada igavesti .
19068018	Jumala sõjavankreid oli musttuhandeid ja tuhat korda tuhandeid , kui Issand tuli Siinailt pühamusse .
19068019	Sa läksid üles kõrgesse ja võtsid vangihulga saagiks , said ande inimeste seast , isegi tõrkujate seast , sa Issand Jumal kõrgustes .
19068020	Tänu olgu Issandale ! Päevast päeva kannab meie koormat Jumal , kes on meie pääste . Sela .
19068021	See Jumal on meie pääste Jumal ! Jumal , meie Issand , toob välja surmastki !
19068022	Aga Jumal peksab puruks oma vaenlaste pea ja nende karvase pealae , kes oma süütegudes kõnnivad .
19068023	Issand on öelnud : ' Ma toon nad tagasi Baasanist , ma toon nad tagasi mere sügavustest ,
19068024	et sa kastaksid oma jala verre ja su koerte keel saaks oma osa su vaenlastest . '
19068025	Su pidurongi nähakse , oh Jumal , su pidurongi pühamus , mu Jumal ja mu kuningas !
19068026	Ees käivad lauljad , taga keelpillimängijad , keskel trummilööjad neitsid .
19068027	Rahvakogudes tänage Jumalat , tänage Issandat , teie , kes olete Iisraeli allikalt !
19068028	Seal on Benjamin , noorim , nende juhataja , Juuda peamehed oma hulkadega , Sebuloni peamehed , Naftali peamehed .
19068029	Sinu Jumal seadis sulle võimuse . Kinnita , Jumal , mis sa meie heaks oled teinud !
19068030	Sinu Jeruusalemma templi pärast toogu kuningad sulle ande !
19068031	Taltsuta elajas pilliroos , härgade kari rahvaste vasikate seas , need , kes alistuvad hõbetükkide pärast ! Jumal pillutab rahvad , kes igatsevad lahinguid .
19068032	Suured isandad tulevad Egiptusest , Etioopia sirutab rutuga oma käed Jumala poole .
19068033	Teie , ilmamaa kuningriigid , laulge Jumalale , mängige Issandale kiitust , sela ,
19068034	temale , kes sõidab taevaste taevas , mis on muistsest ajast ! Ennäe , tema annab kuulda oma häält , võimsat häält .
19068035	Andke Jumalale võimus ! Tema kõrgus on Iisraeli üle ja tema võimus pilvedes .
19068036	Kardetav oled sina , Jumal , oma pühast paigast , Iisraeli Jumal ; tema , kes annab võimu ja tugevust rahvale . Tänu olgu Jumalale !
19069001	Laulujuhatajale : viisil ' Liiliad ' ; Taaveti laul .
19069002	Päästa mind , Jumal , sest veed tõusevad mu hinge hukutama !
19069003	Ma olen vajunud sügavasse , põhjatusse mutta , mul pole jalgealust . Ma olen sattunud vee sügavusse ning voolas vesi uputab mu .
19069004	Ma olen väsinud hüüdmast , mu kurk on kähe , mu silmad on väsinud , oodates oma Jumalat .
19069005	Neid , kes mind asjata vihkavad , on enam kui juuksekarvu mu peas ; vägevaks on saanud mu hävitajad , kes on ilmaaegu mu vaenlased . Mida ma pole riisunud , pean ma tasuma .
19069006	Sina , Jumal , tunned mu meeletust , ja mu süüd ei ole varjul sinu eest .
19069007	Ärgu sattugu minu pärast häbisse need , kes ootavad sind , Issand , Issand Sebaot ; ärgu laimatagu minu pärast neid , kes sind otsivad , Iisraeli Jumal !
19069008	Sest sinu pärast ma kannatan teotust , mu palet katab häbistus .
19069009	Olen saanud oma vendadele võhivõõraks ja tundmatuks oma ema lastele .
19069010	Sest püha viha su koja pärast on mind ära söönud , ja nende teotamised , kes sind teotavad , on langenud minu peale .
19069011	Ma olen nutnud ja mu hing on paastunud , kuid see on saanud mulle teotuseks .
19069012	Ma riietusin kotiriidesse , kuid ma sain neile pilkesõnaks .
19069013	Väravasuus istujad lobisevad minust ja pillil laulavad minust õllejoojad .
19069014	Aga mina palvetan sinu poole , Issand , sulle meelepärasel ajal , oh Jumal . Oma suurest heldusest vasta mulle , oma ustava abiga päästa mind !
19069015	Kisu mind välja porist , et ma sisse ei vajuks , et ma pääseksin oma vihkajate eest ja vete sügavusest !
19069016	Ära lase voolast vett mind uputada ega sügavust mind neelata , ja ärgu sulgegu kaev oma suud minu üle !
19069017	Vasta mulle , Issand , sest hea on sinu heldus ; pöördu minu poole oma rohket halastust mööda
19069018	ja ära peida oma palet oma sulase eest , sest ma olen kitsikuses ; kuule mind pea !
19069019	Tule ligi mu hingele , lunasta tema ; vabasta mind mu vaenlaste pärast !
19069020	Sina tead mu teotust ja mu häbi ja mu laimu , kõik mu vastased on su ees .
19069021	Teotus on murdnud mu südame , ma olen haigeks jäänud ; ma ootasin kaastunnet , kuid seda ei olnud , ja trööstijaid , kuid neid ma ei leidnud .
19069022	Vaid nad andsid mulle süüa mürkrohtu ja mu janus nad jootsid mind äädikaga .
19069023	Nende laud saagu püüniseks nende ees ja heaolu silmuseks !
19069024	Nende silmad saagu pimedaks , et nad ei näeks , ja pane nende niuded alaliselt vankuma !
19069025	Vala välja oma meelepaha nende peale ja su vihaleek tabagu neid !
19069026	Nende telklaager saagu lagedaks ; ärgu olgu nende telkides elanikke !
19069027	Sest nad jälitavad seda , keda sina oled löönud , ja jutustavad nende valust , keda sina oled haavanud .
19069028	Lisa neile süütegu süüteo peale , ärgu nad jõudku sinu õiglusesse !
19069029	Kustutatagu nad maha eluraamatust ja ärgu pandagu neid kirja koos õigetega !
19069030	Aga mina olen vilets ja täis valu . Sinu abi , oh Jumal , kaitsku mind !
19069031	Ma kiidan lauluga Jumala nime ja tänulauluga ma ülistan teda .
19069032	See on Issandale meeldivam kui härg , kui härjavärss , kel on sarved ja sõrad .
19069033	Viletsad näevad seda ja rõõmustavad ; teiegi süda , kes nõuate Jumalat , peab elama .
19069034	Sest Issand kuuleb vaeseid ega pea halvaks oma vange .
19069035	Kiitku teda taevas ja maa , meri ja kõik , mis seal liigub !
19069036	Sest Jumal tahab päästa Siioni ja uuesti ehitada Juuda linnad , et nad asuksid sinna elama ja päriksid selle .
19069037	Ja tema sulaste järeltulev sugu peab selle saama pärandiks , ja need , kes armastavad tema nime , asuvad sinna elama .
19070001	Laulujuhatajale : Taaveti laul patu tunnistamisel .
19070002	Jumal , tõtta mind tõmbama välja hädast , Issand , rutta mulle appi !
19070003	Häbenegu ja kohmetugu nad kõik , kes püüavad mu hinge ; taganegu ja jäägu häbisse need , kellele meeldib mu õnnetus !
19070004	Mingu tagasi oma häbi pärast , kes ütlevad : ' Paras , paras ! '
19070005	Olgu rõõmsad ja rõõmutsegu sinus kõik , kes otsivad sind ; ja kes armastavad sinu päästet , need öelgu alati : ' Suur on Jumal ! '
19070006	Aga mina olen vilets ja vaene : oh Jumal , tõtta mu juurde ! Sina oled mu abi ja mu päästja ; Issand , ära viivita !
19071001	Issand , sinu juures otsin ma pelgupaika , ära lase mind iialgi jääda häbisse !
19071002	Oma õiglusega tõmba mind välja kitsikusest ja vabasta mind ; pööra oma kõrv mu poole ja päästa mind !
19071003	Ole mulle kaitsjaks kaljuks , kuhu ma aina saan minna ! Sina oled käskinud mind päästa , sest sina oled mu kalju ja mu mäelinnus .
19071004	Mu Jumal , vabasta mind õela käest ning ülekohtuse ja vägivaldse pihust !
19071005	Sest sina oled mu ootus , Issand Jumal . Sa oled mu kindel lootus mu noorpõlvest .
19071006	Sinule ma olen toetunud sündimisest , sa oled kandnud mu eest hoolt emaihust alates , sinule kõlab aina mu kiitus .
19071007	Ma olen saanud paljudele imeasjaks , kuid sina oled mulle tugevaks varjupaigaks .
19071008	Minu suu on täis sinu kiitust ja su ülevust kogu päeva .
19071009	Ära heida mind ära mu vanas eas , ära hülga mind , kui mu ramm lõpeb !
19071010	Sest mu vaenlased räägivad mu vastu , ja kes varitsevad mu hinge , peavad üheskoos nõu
19071011	ning ütlevad : ' Jumal on tema hüljanud , jälitage teda ning võtke ta kinni , sest ei ole , kes ta ära kisuks meie käest ! '
19071012	Oh Jumal , ära ole minust kaugel , mu Jumal , tõtta mulle appi !
19071013	Jäägu häbisse ja hukkugu minu hinge vastased ; olgu häbistusse ja teotusse mähitud need , kes otsivad minu õnnetust !
19071014	Aga mina ootan alati ja suurendan kogu su kiidetavust .
19071015	Mu suu peab jutustama sinu õiglusest ja su päästetegudest kogu päeva , sest ma ei tea nende arvu .
19071016	Ma tulen Issanda Jumala vägitegudega , ma tunnistan üksnes sinu õiglust .
19071017	Jumal , sa oled mind õpetanud mu noorest east , ja sestsaadik ma kuulutan sinu imesid .
19071018	Ära siis jäta mind maha , Jumal , kui ma lähen vanaks ja halliks , kuni ma kuulutan sinu käsivart praegusele põlvele ja su vägevust kõigile järeltulijaile !
19071019	Sest su õiglus ulatub kõrgele , oh Jumal , kes oled suuri asju teinud . Jumal , kes on nagu sina ?
19071020	Sina , kes mind oled lasknud näha palju kitsikusi ja õnnetusi , teed mind jälle elavaks ja tõmbad mind jälle üles maa sügavustest .
19071021	Kasvata mu suurust ja pöördu jälle mind trööstima !
19071022	Ma tahan sind tänada ka naablimänguga sinu ustavuse eest , mu Jumal ! Ma tahan sulle lauldes mängida kannelt , sa Iisraeli Püha !
19071023	Mu huuled hõiskavad , kui ma sulle lauldes mängin , samuti mu hing , mille sa oled lunastanud .
19071024	Minu keelgi kõneleb kogu päeva sinu õiglusest , sest juba häbenesid ja kohmetusid , kes otsisid mu õnnetust .
19072001	Saalomoni laul . Jumal , anna oma kohtupidamine kuningale ja oma õigus kuninga pojale !
19072002	Ajagu tema su rahva asja õiguses ja su viletsate asja õigluses !
19072003	Toogu mäed rahu rahvale ja ka mäekünkad õiguse varal !
19072004	Ta mõistku õiglast kohut viletsale rahvale , ta päästku vaesed ja purustagu survajad !
19072005	Kestku ta elu niikaua kui päike , ja seni kui kuu on , põlvest põlve !
19072006	Ta tuleb maha otsekui vihm ädala peale , nagu vihmapiisad , mis niisutavad maad .
19072007	Tema päevil õitseb õige ja valitseb suur rahu , kuni enam ei ole kuud .
19072008	Ta valitseb merest mereni ja Frati jõest ilmamaa otsani .
19072009	Tema ees põlvitab kõrbe rahvas ja tema vaenlased lakuvad põrmu .
19072010	Tarsise ja saarte kuningad toovad ande ; Seeba ja Seba kuningad maksavad maksu .
19072011	Ja teda kummardavad kõik kuningad ; kõik paganarahvad orjaku teda !
19072012	Sest tema kisub hädast välja vaese , kes kisendab , ja viletsa ja selle , kel pole abimeest .
19072013	Ta säästab nõrka ja vaest ja päästab vaeste hinge .
19072014	Ta lunastab nende hinged kavalusest ja vägivallast , ja nende veri on kallis tema silmis .
19072015	Ja ta elab ning temale antakse Seeba kulda , ja tema eest palvetatakse alati , kogu päev õnnistatakse teda .
19072016	Viljarohkus on maa peal , mägede harjadel kahisevad viljapead nagu Liibanoni mets , ja linna elanikke tärkab otsekui maast rohtu .
19072017	Ta nimi püsib igavesti ; päikese paistel võrsugu ta nimi , õnnistagu nad üksteist sellega ! Kiitku teda õndsaks kõik rahvad !
19072018	Tänu olgu Issandale , Jumalale , Iisraeli Jumalale , kes ainuüksi teeb imet !
19072019	Ja tänu olgu tema aulisele nimele igavesti ning kogu maailm olgu täis tema au ! Aamen , aamen !
19072020	Taaveti , Iisai poja palved on lõppenud .
19073001	Aasafi laul . Jumal on tõesti hea Iisraelile , nendele , kes on puhtad südamelt .
19073002	Aga mina - minu jalad oleksid peaaegu komistanud , mu sammud oleksid kohe libisenud .
19073003	Sest ma kadestasin hooplejaid , kui ma nägin õelate head käekäiku .
19073004	Sest neil ei ole piinu surmani ja nende keha on lihav .
19073005	Nemad ei ole vaevas nagu muud surelikud ja neid ei lööda nagu muid inimesi .
19073006	Sellepärast on uhkus nende kaelaehteks , vägivald katab neid nagu ülikond .
19073007	Nende silmad on pungis lihavusest ja süda keeb üle kurjadest mõtetest .
19073008	Oma kurjuses nad irvitavad ja kõnelevad valet , nad räägivad kõrgilt .
19073009	Nad tõstavad oma suu taevani ja nende keel käib üle maa .
19073010	Sellepärast pöördub ta rahvas nende poole ja nad rüüpavad nende sõnavalingut .
19073011	Ja nad ütlevad : ' Kuidas Jumal võib seda tunda ja kas Kõigekõrgemal on sellest teadmist ? '
19073012	Vaata , niisugused on õelad : nad elavad alati rahulikult ja koguvad jõukust .
19073013	Päris asjata olen ma hoidnud oma südame puhta ja olen süütuses pesnud oma käsi ;
19073014	ma olen olnud löödud kogu päeva ja mind on nuheldud igal hommikul .
19073015	Kui ma oleksin mõtelnud : Ma tahan kõnelda nõnda nagu nemad ; vaata , siis ma oleksin petnud sinu laste sugu .
19073016	Ma hakkasin mõtisklema , et sellest aru saada , kuid see oli mu meelest vaev ,
19073017	kuni ma sisenesin Jumala pühadesse paikadesse ja mõistsin nende otsa .
19073018	Tõesti , sina asetad nad libedale ja sa langetad nad rusuks .
19073019	Kuidas nad said jubeduseks silmapilguga ! Nad saavad otsa , lõpevad ära ehmatusega .
19073020	Nõnda nagu unenägu kaob pärast ärkamist , nõnda sina , Issand , ei hooli tõustes nende varjukujudest .
19073021	Kui mu süda oli täis kibedust ja mu neerudes olid pisted ,
19073022	siis ma olin sõge ega teadnud midagi ; ma olin nagu loom su ees .
19073023	Ometi jään ma ikka sinu juurde ; sa oled haaranud kinni mu paremast käest .
19073024	Oma nõuga juhatad sa mind ja võtad mind viimaks vastu ausse .
19073025	Kes on mul muu taevas kui sina ? Sest sinuga koos olles ei meelita mind miski maa peal .
19073026	Kuigi mu liha lõpeb ja mu süda ka , siiski oled sina , Jumal , mu südame kalju ja mu osa igavesti .
19073027	Sest vaata , kes sinust eemalduvad , need hukkuvad ; sa hävitad kõik , kes reetlikult sinust loobuvad .
19073028	Aga minu õnn on , et ma olen Jumalale ligi ; Issanda Jumala peale panen ma oma lootuse , et jutustada kõiki sinu tegusid .
19074001	Aasafi õpetuslaul . Miks sa , Jumal , oled meid ära heitnud jäädavalt ? Miks suitseb su viha su karjamaa lammaste vastu ?
19074002	Mõtle oma kogudusele , mille sa muiste oled enesele asutanud ja oma pärandi jaoks lunastanud , Siioni mäele , kus sina asud !
19074003	Tõsta oma sammud nendele igavestele varemetele , vaenlane on kõik rikkunud pühamus !
19074004	Su vastased möirgasid su kohtumishoones , nad on oma tähised pannud tähisteks .
19074005	Näis , nagu oleksid nad kirveid kõrgele tõstnud metsarägastikus .
19074006	Nii lõid nad puruks kiinide ja haamritega kõik selle nikerdused .
19074007	Nad on su pühamu süüdanud tulega põlema , su nime eluaseme on nad reostanud maani .
19074008	Nad ütlesid oma südames : ' Hävitagem need täielikult ! ' Nad põletasid maha kõik Jumala kogudusekojad kogu maal .
19074009	Oma tähiseid me ei näe , prohvetit ei ole enam , ja meie seas ei ole kedagi , kes teaks , kui kaua .
19074010	Kui kaua , oh Jumal , saab tagakiusaja teotada ? Kas vaenlane võib sinu nime laimata jäädavalt ?
19074011	Miks sa tõmbad tagasi oma käe , oma parema käe ? Tõmba see välja oma põuest , hävita !
19074012	Jumal on muistsest ajast mu kuningas , kes maailmas teostab päästmise .
19074013	Sina lõhestasid oma võimusega mere kaheks , sina lõid katki lohede pead vete peal .
19074014	Sina purustasid Leviatani pead , sa andsid need söögiks meresõitjale rahvale .
19074015	Sina lõhkusid allikad ja jõed , sina tegid voolavad jõed kuivaks .
19074016	Sinu päralt on päev ja öögi on sinu päralt , sina oled valmistanud valguse ja päikese .
19074017	Sina oled seadnud kõik ilmamaa rajad , suve ja talve oled sina teinud .
19074018	Mõtle sellele ! Vaenlane teotab Issandat ja jõle rahvas laimab su nime .
19074019	Ära anna oma tuvikese hinge kiskjate kätte , ära unusta oma viletsate elu jäädavalt !
19074020	Vaata oma lepingule ! Sest pimedad maanurgad on täis vägivalda .
19074021	Ära lase rõhutuid tulla häbiga tagasi , viletsad ja vaesed kiitku sinu nime !
19074022	Tõuse , Jumal , seleta oma riiuasi , mõtle teotamisele , mis kogu päeva tuleb jõledalt mehelt !
19074023	Ära unusta oma vastaste kisa , nende möll , kes sulle vastu hakkavad , kohub suuremaks alatasa !
19075001	Laulujuhatajale : viisil ' Ära hävita ! ' ; Aasafi lugu ja laul .
19075002	Me ülistame sind , Jumal , me ülistame sind , sest su nimi on ligi ; sinu imeasju jutustatakse !
19075003	' Kui ma määran paraja aja , siis ma mõistan kohut õiglaselt .
19075004	Ilmamaa vabiseb ja kõik selle elanikud , aga mina olen selle sambad pannud paigale . ' Sela .
19075005	Ma ütlen hooplejaile : Ärge hoobelge ! Ja õelatele : Ärge tõstke sarve üles !
19075006	Ärge tõstke oma sarve kõrgele , ärge rääkige kangekaelselt , jultunult !
19075007	Sest ei idast ega läänest ega kõrbe poolt tule ülendamist ,
19075008	vaid Jumal on , kes mõistab kohut ; ta alandab ühte ja ülendab teist .
19075009	Sest Issanda käes on karikas ja see vahutab veinist ; see on täis tembitud jooki . Ja tema kallab sealt seest ; isegi selle pära peavad kõik õelad maa peal ära jooma viimse tilgani .
19075010	Aga mina kuulutan igavesti , ma mängin Jaakobi Jumalale .
19075011	Ja ma raiun maha kõik õelate sarved , aga õigete sarved tõusevad kõrgele .
19076001	Keelpillil mängijale laulujuhatajale : Aasafi lugu ja laul .
19076002	Jumal on Juuda seas tuttav , Iisraelis on tema nimi suur .
19076003	Saalemis on tema elamu ja tema eluase on Siionis .
19076004	Seal ta murdis katki välkuvad ammud , kilbi ja mõõga ja sõja . Sela .
19076005	Sina oled hiilgav , ülevam igavestest mägedest .
19076006	Südidelt kangelastelt riisuti relvad ; nad suikusid unne , ja ühegi vahva mehe kätel ei leidunud jõudu .
19076007	Sinu sõitlemise pärast , Jaakobi Jumal , olid uimaselt maas nii hobused kui ratsanikud .
19076008	Sina , sina oled kardetav ; ja kes suudab seista sinu palge ees , kui sa vihastad ?
19076009	Sina andsid taevast kuulda kohtuotsuse ; ilmamaa lõi kartma ning jäi vait ,
19076010	sest Jumal tõusis kohut mõistma , et päästa kõik hädalised maa peal . Sela .
19076011	Sest inimeste vihaleek peab sulle andma tänu ; viimsegi vihaleegi jätte sa paned oma vööle .
19076012	Tehke tõotusi ja tasuge need Issandale , oma Jumalale ; kõik , kes on tema ümber , toogu ande kardetavale !
19076013	Tema kärbib vürstide vaimu , tema on kardetav ilmamaa kuningaile .
19077001	Laulujuhatajale : Jedutuuni viisil ; Aasafi laul .
19077002	Ma tõstan oma hääle Jumala poole ja hüüan ; ma tõstan oma hääle Jumala poole , et tema mind kuuleks .
19077003	Oma kitsikuse ajal ma otsin Issandat ; mu käsi on öösel välja sirutatud ega väsi , mu hing ei lase ennast trööstida .
19077004	Ma mõtlen Jumalale ja oigan ; ma mõlgutan mõtteid ja mu vaim nõrkeb . Sela .
19077005	Sina hoidsid mu silmad valvel ; ma olen rahutu ega suuda rääkida .
19077006	Ma meenutan muistseid päevi , aastaid , mis ammu möödunud .
19077007	Ma tuletan öösel meelde oma keelpillimängu ; ma mõlgutan mõtteid oma südames ja mu vaim juurdleb :
19077008	Kas Issand heidab meid ära igaveseks ega ole tal enam head meelt ?
19077009	Kas tema heldus on hoopis otsas ? Kas tõotuse sõna on lõppenud kõigiks sugupõlvedeks ?
19077010	Kas Jumal on unustanud olla armuline ? Kas tema on vihas lõpetanud oma halastuse ? Sela .
19077011	Ent ma ütlen : See teeb mulle valu , et Kõigekõrgema parem käsi on muutunud .
19077012	Ma meenutan Issanda tegusid , ma tuletan meelde su imesid muistsest ajast
19077013	ja ma uurin kõiki su töid ning mõlgutan mõttes su suuri tegusid .
19077014	Jumal , su tee on pühaduses . Kes on nii suur jumal kui Jumal ?
19077015	Sina oled Jumal , kes teeb imet , sa oled oma vägevuse teinud avalikuks rahvaste seas ;
19077016	sa lunastasid oma käsivarrega oma rahva , Jaakobi ja Joosepi lapsed . Sela .
19077017	Veed nägid sind , Jumal ; veed nägid sind ja vabisesid , ka ürgveed värisesid .
19077018	Paksud pilved kallasid vett , ülemad pilved tegid häält ; ja sinu nooled lendasid sinna ja tänna .
19077019	Su müristamise hääl kostis tuulepöörises ; välgud valgustasid maailma ; maa värises ja vabises .
19077020	Meres on sinu tee ja su teerada suurtes vetes , aga su jälgi ei olnud tunda .
19077021	Sa juhtisid nagu lammaste karja oma rahvast Moosese ja Aaroni käega .
19078001	Aasafi õpetuslaul . Pane tähele , mu rahvas , minu Seadust , pöörake oma kõrvad minu sõnade poole !
19078002	Ma avan oma suu õpetussõnadega , ma ilmutan mõistatusi muistsest ajast .
19078003	Mida me oleme kuulnud ja mida me teame ja mida meie vanemad on meile jutustanud ,
19078004	seda me ei taha salata nende laste eest ; me jutustame tulevasele põlvele Issanda kiituseväärt tegudest , tema vägevusest ja tema imedest , mis ta on teinud .
19078005	Ta asetas tunnistuse Jaakobisse ja seadis Iisraelisse Seaduse , mida ta käskis meie esivanemail teatada oma lastele ,
19078006	et tulevane põlv seda tunneks , lapsed , kes sünnivad , et nemadki tõuseksid seda jutustama oma lastele ,
19078007	ja et nad paneksid oma lootuse Jumala peale ega unustaks Jumala tegusid , vaid peaksid tema käske
19078008	ega oleks nagu nende esivanemad , kangekaelne ja tõrges sugu , sugu , kelle süda ei olnud kindel ja kelle vaim ei olnud ustav Jumalale .
19078009	Efraimi lapsed , varustatud ammulaskjad , pöörasid selja lahingu päeval .
19078010	Nad ei pidanud Jumala lepingut , vaid keeldusid käimast ta Seaduse järgi
19078011	ja unustasid ta suured teod ja ta imetööd , mis ta neile oli näidanud .
19078012	Nende esivanemate ees tegi ta imet Egiptusemaal Soani väljal .
19078013	Ta lõhestas mere ja laskis nad minna läbi ning pani vee seisma nagu paisu .
19078014	Ta juhtis neid päeva ajal pilvega ja kogu öö tule valgusega .
19078015	Ta lõhestas kaljud kõrbes ja jootis neid otsekui suurtest ürgveevoogudest .
19078016	Ta pani vulisema veesooned kaljust ja vee voolama nagu jõed .
19078017	Siiski nad tegid ikka edasi pattu tema ees , tõrkudes kuivas kõrbes Kõigekõrgema vastu .
19078018	Nad kiusasid Jumalat oma südames , nõudes toitu oma himu järgi ,
19078019	ja nad rääkisid Jumala vastu , öeldes : ' Kas Jumal suudab katta laua ka kõrbes ?
19078020	Ennäe , ta lõi küll kaljut , ja veed jooksid ja ojad voolasid . Kas tema võib anda ka leiba ? Kas ta võib valmistada liha oma rahvale ? '
19078021	Sellepärast , kui Issand seda kuulis , siis ta raevutses , tuli süttis Jaakobis ja viha tõusis Iisraeli vastu ,
19078022	sest et nad ei uskunud Jumalasse ega lootnud tema pääste peale .
19078023	Siis ta andis käsu pilvedele ülal ja avas taeva uksed
19078024	ning laskis sadada nende peale mannat toiduks ; ta andis neile taeva vilja .
19078025	Inimene sõi inglite leiba ; ta lähetas neile rooga , nõnda et küllalt sai .
19078026	Ta tõstis taeva alla idatuule ja ajas üles oma vägevusega lõunatuule ;
19078027	ja ta laskis nende peale sadada liha nagu põrmu ja tiivulisi linde nagu mere liiva ,
19078028	ning pillutas need nende leeri keskele , ümber nende majade .
19078029	Siis nad sõid ja nende kõhud said kõvasti täis . Nii ta saatis neile , mida nad himustasid .
19078030	Aga veel ei võõrdunud nad oma himust ja nende söök oli alles nende suus ,
19078031	kui Jumala viha juba tõusis nende vastu ja tappis tugevamad nende seast ning surus põlvili Iisraeli noored mehed .
19078032	Kõigest sellest hoolimata tegid nad ikka pattu ega uskunud tema imedesse .
19078033	Siis ta lõpetas nende päevad tuulepuhangus ja nende aastad äkilises hukkumises .
19078034	Kui ta neid tappis , nõudsid nad teda ning pöördusid ja otsisid Jumalat
19078035	ja tuletasid meelde , et Jumal on nende kalju , ja et Jumal , Kõigekõrgem , on nende lunastaja .
19078036	Kuid nad petsid teda oma suuga ja valetasid temale oma keelega .
19078037	Sest nende süda ei olnud kindlasti tema küljes , ja nad ei olnud ustavad tema lepingu pidamises .
19078038	Aga tema on armuline : ta lepitab pahateod ega tule hävitama , vaid võtab sagedasti tagasi oma viha ega lase kogu oma vihaleeki tõusta .
19078039	Talle tuli meelde , et nad on liha , tuuleõhk , mis läheb ära ega tule tagasi .
19078040	Kui mitu korda nad tõrkusid tema vastu kõrbes ja tegid temale meelehaiget tühjal maal .
19078041	Ja nad kiusasid ikka jälle Jumalat ja pahandasid Iisraeli Püha .
19078042	Nad ei meenutanud enam tema kätt ega seda päeva , mil ta nad lahti ostis rõhujate käest ,
19078043	kui ta tegi tunnustähti Egiptuses ja oma imetähti Soani väljal ,
19078044	kui ta muutis vereks nende jõed , nii et nad ei saanud oma veeojadest juua .
19078045	Ta läkitas nende sekka parme , kes neid sõid , ja konni , kes neile kahju tegid .
19078046	Ta andis nende vilja mardikaile ja nende rühkimise rohutirtsudele .
19078047	Ta lõi rahega maha nende viinapuud ja jääsajuga nende metsviigipuud .
19078048	Ta andis nende veised rahe kätte ja nende kariloomad välkude kätte .
19078049	Ta läkitas nende peale oma hirmsa viha , raevu ja meelepaha , kitsikuse ja kurjade inglite parve .
19078050	Ta sillutas tee oma vihale ega säästnud nende hingi surmast , vaid andis nende elu katku kätte .
19078051	Ta lõi maha kõik esmasündinud pojad Egiptuses , mehejõu esmikud Haami telkides .
19078052	Aga oma rahva ta saatis teele nagu lambad ja juhtis neid nagu karja kõrbes ;
19078053	ja ta juhatas neid nõnda , et nad olid julged ega olnud hirmunud ; aga nende vaenlased kattis meri .
19078054	Ja ta viis nad oma pühale maale , sinna mäele , mille ta parem käsi oli omandanud ;
19078055	ja ta kihutas ära rahvad nende eest ning jagas nende maa liisuga pärisosadeks ; ja ta pani nende telkidesse elama Iisraeli suguharud .
19078056	Aga nemad ajasid kiusu ja trotsisid Jumalat , Kõigekõrgemat , ega pidanud tema tunnistusi ,
19078057	vaid loobusid neist ning murdsid ustavuse , nõnda nagu nende vanemad , ja põrkasid kõrvale , nagu lõtv amb ,
19078058	ja vihastasid teda oma ohvrikinkudega ja ärritasid teda oma puuslikega .
19078059	Jumal kuulis seda ja raevutses ning hülgas Iisraeli täiesti
19078060	ja heitis ära hoone Siilos , telgi , mille ta oli püstitanud inimeste keskele .
19078061	Ta andis vangi oma vägevuse ja ilu oma vaenlaste kätte ,
19078062	ja andis oma rahva mõõga kätte ning raevutses oma pärisosa vastu .
19078063	Nende noored mehed sõi tuli ja nende neitsid jäid pulmailuta ;
19078064	nende preestrid langesid mõõga läbi ja nende lapsed ei saanud nutta leinanuttu .
19078065	Aga Issand ärkas otsekui unest , nagu sangar , kes veiniuimast virgub ,
19078066	ja lõi oma vaenlased põgenema ; ta pani nad igaveseks teotuseks .
19078067	Ta hülgas ka Joosepi telgi ega valinud Efraimi suguharu .
19078068	Ent Juuda suguharu ta valis enesele , Siioni mäe , mida ta armastab .
19078069	Ja tema ehitas oma pühamu nagu taeva kõrguse , nagu ilmamaa , mille ta on rajanud igaveseks .
19078070	Ja ta valis oma sulase Taaveti , võttes tema ära lambataradest .
19078071	Imetajate lammaste järelt ta tõi tema , et ta karjataks ta rahvast Jaakobit ja ta pärisosa Iisraeli .
19078072	Ja Taavet karjatas neid südame laitmatuses ning juhtis neid osava käega .
19079001	Aasafi laul . Jumal , paganad on tulnud su pärisossa ; nad on rüvetanud su püha templi , on teinud Jeruusalemma kivivaremeks .
19079002	Nad on su sulaste laibad andnud söögiks taeva lindudele ja su vagade liha metsloomadele .
19079003	Nad on valanud nende verd nagu vett Jeruusalemma ümber ja ei ole olnud matjat .
19079004	Me oleme saanud teotuseks oma naabritele , irvituseks ja pilkeks oma ümbruskonnale .
19079005	Kui kaua sa , Issand , oled lõpmata vihane ja su püha viha leegitseb nagu tuli ?
19079006	Vala oma vihaleek paganate peale , kes sind ei tunne , ja riikide peale , kes su nime ei kuuluta !
19079007	Sest nad on söönud ära Jaakobi ja on puupaljaks teinud tema eluaseme .
19079008	Ära tuleta meelde meie vastu esivanemate pahategusid ; tõtaku meid kohtama sinu halastus , sest me oleme väga kurnatud !
19079009	Aita meid , meie pääste Jumal , oma nime auhiilguse pärast , ja tõmba meid välja ning tee lepitus meie pattude eest oma nime pärast !
19079010	Mispärast peavad paganad ütlema : ' Kus on nende Jumal ? ' Saagu teatavaks paganate seas meie silma all , et kätte makstakse su sulaste veri , mis on valatud !
19079011	Lase tulla oma palge ette vangide ägamine ; oma käsivarre suurusega jäta ellu surmalapsed
19079012	ja tasu meie naabritele seitsmekordselt sülle nende teotamised , millega nad on teotanud sind , Issand !
19079013	Aga meie , sinu rahvas ja su karjamaa lambad , täname sind igavesti ; me jutustame sinu kiitust põlvest põlve .
19080001	Laulujuhatajale : viisil ' Liiliad ' ; Aasafi tunnistus ja laul .
19080002	Sina , Iisraeli karjane , võta kuulda ! Kes Joosepit juhid nagu lambaid , kes istud keerubite peal , hakka kiirgama !
19080003	Ärata oma vägevus Efraimi , Benjamini ja Manasse ees ning tule meid päästma !
19080004	Jumal , uuenda meie olukord ja lase paista oma pale , siis oleme päästetud !
19080005	Issand , vägede Jumal , kui kaua sa lased suitseda oma viha oma rahva palvest hoolimata ?
19080006	Sa oled neid söötnud nutuleivaga ja jootnud rohke silmaveega .
19080007	Sa oled meid pannud riiuasjaks meie naabritele ja meie vaenlased irvitavad meie üle .
19080008	Vägede Jumal , uuenda meie olukord ja lase paista oma pale , siis oleme päästetud !
19080009	Sina tõid viinapuu Egiptusest ; sina ajasid ära rahvad ja istutasid selle nende asemele .
19080010	Sa tasandasid temale koha , ja ta ajas laiali oma juured ning täitis maa .
19080011	Tema varjuga kattusid mäed , tema okstega Jumala seedrid .
19080012	Tema väädid ulatusid mereni ja ta võsud Frati jõeni .
19080013	Miks oled kiskunud maha tema müürid , nõnda et kõik teekäijad tema küljest nopivad ?
19080014	Metssiga tuustib teda ja loomad väljal on ta paljaks söönud .
19080015	Vägede Jumal , pöördu ometi , vaata taevast ja näe ning tule katsuma seda viinapuud
19080016	ja istikut , mille su parem käsi on istutanud , võsu , mille sa enesele oled tugevaks kasvatanud !
19080017	See on tulega ära põletatud , see on maha lõigatud ; nad on su palge sõitlusest hukkunud .
19080018	Sinu käsi olgu su parema käe mehe , inimesepoja üle , kelle sa enesele oled tugevaks kasvatanud !
19080019	Siis me ei tagane sinust ! Elusta meid , siis me kuulutame sinu nime !
19080020	Issand , vägede Jumal , uuenda meie olukord , lase paista oma pale , siis oleme päästetud !
19081001	Laulujuhatajale , gati pillil mängijale : Aasafi laul .
19081002	Hõisake Jumalale , kes on meie tugevus , hüüdke rõõmuga Jaakobi Jumala poole !
19081003	Alake kiituslaulu , lööge trummi , pange hüüdma kannel ja naabel !
19081004	Puhuge pasunat noorel kuul , täiskuu ajal , meie pidupäeval !
19081005	Sest see on määrus Iisraelis ja kohustus Jaakobi Jumala jaoks .
19081006	Selle ta seadis tunnistuseks Joosepi sekka , kui ta läks välja Egiptusemaa vastu . Seal ma kuulsin keelt , mida ma ei tundnud .
19081007	' Mina vabastasin tema õla koorma alt , tema käed pääsesid korvide kandmisest .
19081008	Kui kitsas käes oli , hüüdsid sa , ja ma päästsin sinu ; ma vastasin sulle kõuepilvest , proovisin sind Meriba vee ääres . ' Sela .
19081009	' Kuule , mu rahvas , ma hoiatan sind ! Iisrael , kui sa ometi kuulaksid mind !
19081010	Ärgu olgu su seas võõrast jumalat ja ära kummarda võõramaa jumala ette !
19081011	Mina olen Issand , sinu Jumal , kes tõin sind Egiptusemaalt ; tee lahti oma suu , siis täidan ta !
19081012	Aga mu rahvas ei võtnud kuulda mu häält , Iisrael ei tahtnud teha mu meelt mööda .
19081013	Siis ma andsin nad nende südame paadumusse ja nad käisid oma arvamiste järgi .
19081014	Oh et mu rahvas mind kuulaks ja Iisrael käiks minu teedel !
19081015	Ma alistaksin varsti nende vaenlased ja pööraksin oma käe nende rõhujate vastu . '
19081016	Kes Issandat vihkavad , peaksid lömitama tema ees , ja nende saatus oleks igavene .
19081017	Aga teda ta toidaks nisutuumadega , ja meega kaljust ma söödaksin sind küllaga .
19082001	Aasafi laul . Jumal seisab jumalikus koguduses , ta mõistab kohut jumalate seas .
19082002	Kui kaua te mõistate kohut ülekohtuselt ja hoiate õelate poole ? Sela .
19082003	Mõistke kohut vaevalisele ja vaeslapsele , mõistke õigust viletsale ja kehvale !
19082004	Päästke vaevalised ja vaesed , vabastage nad õelate käest !
19082005	Nad ei tea ega saa sellest aru ; nad käivad pimeduses ; kõikuma on löönud kõik ilmamaa alused .
19082006	Mina küll ütlesin : Teie olete jumalad ja olete kõik Kõigekõrgema lapsed .
19082007	Siiski te surete kui inimesed ja langete kui kes tahes vürstidest .
19082008	Tõuse , Jumal , mõista kohut maailma üle , sest sina pärid kõik rahvad !
19083001	Aasafi laul ja lugu .
19083002	Jumal , ära ole nii vait , ära vaiki ! Ära jää vagusi , mu Jumal !
19083003	Sest vaata , su vaenlased möllavad ja su vihkajad ajavad pea püsti .
19083004	Sinu rahva vastu nad sepitsevad kavatsusi ja peavad nõu sinu varju all olijate vastu .
19083005	Nad ütlevad : ' Lähme ja hävitame nad rahvaste seast , nõnda et Iisraeli nimegi ei mäletata enam ! '
19083006	Sest nemad on ühel meelel pidanud nõu ja teinud lepingu sinu vastu :
19083007	Edomi telgid ja Ismaeli , Moabi ja Hagri rahvas ,
19083008	Gebal ja Ammon ja Amalek , Vilistimaa ja Tüürose elanikud .
19083009	Ka Assur on heitnud nende kilda , nad on Loti lastele käsivarreks . Sela .
19083010	Tee neile nõnda , nagu sa tegid Midjanile , nagu Siiserale , nagu Jaabinile Kiisoni jõe ääres !
19083011	Nad hävitati Eendoris ; nad said sõnnikuks mullale .
19083012	Tee nende ülemad Oorebi ja Seebi sarnaseks ja kõik nende maavalitsejad Sebahi ja Salmuna taolisteks ,
19083013	kes ütlesid : ' Me omandame enestele Jumala aasad ! '
19083014	Mu Jumal , tee nad ohakakera sarnaseiks , nagu põhk tuule kätte !
19083015	Nõnda nagu tuli põletab metsa ja leek paneb lõõmama mäed ,
19083016	nõnda aja neid taga oma marutuulega ja tee neile hirmu oma tuulispeaga !
19083017	Täida nende silmad häbistusega , et nad otsiksid sinu nime , Issand !
19083018	Häbenegu nad ja ehmugu ikka ja igavesti ; jäägu nad häbisse ja mingu hukka
19083019	ning tundku , et sina , Issand , üksi oma nimega oled Kõigekõrgem üle kogu ilmamaa !
19084001	Laulujuhatajale , gati pillil mängijale : Korahi laste laul .
19084002	Kui armsad on sinu hooned , Issand Sebaot !
19084003	Issanda õuesid igatseb ja ihaldab mu hing ; mu süda ja mu ihu hüüavad rõõmsasti elava Jumala poole .
19084004	Lind on ju enesele aseme leidnud ja pääsuke enesele pesa , kuhu ta paneb oma pojad : sinu altarid , Issand Sebaot , mu kuningas ja mu Jumal !
19084005	Õndsad on need , kes elavad sinu kojas ; nad kiidavad sind alati . Sela .
19084006	Õnnis on inimene , kelle tugevus on sinus , kelle mõttes on pühad teekonnad .
19084007	Nutuorust läbi käies teevad nad selle allikate maaks ; ka varajane vihm katab neid õnnistusega .
19084008	Nad saavad rammule rammu lisaks ja ilmuvad Jumala ette Siionis .
19084009	Issand , vägede Jumal , kuule mu palvet , võta kuulda , Jaakobi Jumal ! Sela .
19084010	Meie kilp , Jumal , vaata siia ja pane tähele oma võitud mehe palet !
19084011	Sest üks päev sinu õuedes on parem kui muid tuhat ; ma seisan pigemini läve juures oma Jumala kojas , kui viibin õelate majades .
19084012	Sest Issand Jumal on päike ja kilp ; armu ja au annab Issand ega keela head neile , kes laitmatult elavad .
19084013	Issand Sebaot , õnnis on inimene , kes sinu peale loodab .
19085001	Laulujuhatajale : Korahi laste laul .
19085002	Issand , sul on olnud hea meel oma maast , sa oled pööranud Jaakobi vangipõlve .
19085003	Sa oled andnud andeks oma rahva pahateo ja oled katnud kinni kõik nende patud . Sela .
19085004	Sa oled koristanud kõik oma raevu , sa oled pöördunud oma tulisest vihast .
19085005	Taasta meid , meie pääste Jumal , ja lõpeta oma meelepaha meie vastu !
19085006	Kas sa oled meie peale tige igavesti ja jätkad oma viha põlvest põlve ?
19085007	Kas sa meid ei elustaks taas , et su rahvas rõõmustuks sinus ?
19085008	Issand , näita meile oma heldust ja anna meile oma abi !
19085009	Ma tahan kuulda , mida Jumal , Issand , räägib . Sest tema kuulutab rahu oma rahvale ja ütleb oma vagadele , et nad ei pöörduks alpuse poole .
19085010	Tõepoolest , tema pääste on ligi neile , kes kardavad teda , et meie maal au elaks ,
19085011	heldus ja tõde saavad teineteisega kokku , õigus ja rahu annavad teineteisele suud ,
19085012	ustavus võrsub maast ja õigus vaatab alla taevast .
19085013	Issand annab head ja meie maa annab oma lõikuse .
19085014	Õigus käib tema eel ja järgib tema samme .
19086001	Taaveti palve . Issand , pööra oma kõrv ja kuule mind , sest ma olen vilets ja vaene !
19086002	Hoia mu hinge , sest ma olen vaga ! Päästa sina , mu Jumal , oma sulane , kes loodab sinu peale !
19086003	Ole mulle armuline , Issand , sest ma hüüan su poole kogu päeva !
19086004	Rõõmusta oma sulase hinge , sest sinu poole , Issand , ma tõstan oma hinge !
19086005	Sest sina , Issand , oled hea ja andeksandja , ja rikas heldusest kõigile , kes sind appi hüüavad .
19086006	Võta kuulda , Issand , mu palvet , ja pane tähele mu anumise häält !
19086007	Oma ahastuse päeval hüüan ma sind appi , sest sa vastad mulle .
19086008	Issand , sinu sarnast ei ole jumalate seas , ega ole niisuguseid tegusid kui sinul .
19086009	Kõik rahvad , keda sa oled teinud , tulevad kummardama su ette , Issand , ja annavad au sinu nimele .
19086010	Sest sina oled suur ja teed imesid , sina oled Jumal , sina üksi .
19086011	Õpeta mulle , Issand , oma teed ; ma tahan käia su tões ! Kinnita mu süda kartma sinu nime !
19086012	Ma ülistan sind kõigest südamest , Issand , mu Jumal , ja austan su nime igavesti .
19086013	Sest su heldus on suur minu vastu , ja sa oled mu hinge üles tõmmanud surmavalla sügavusest .
19086014	Jumal ! Ülbed on tõusnud mu vastu , ja vägivaldsete jõuk püüab mu hinge ; kuid sind nad ei pane tähele .
19086015	Ent sina , Issand , oled halastaja ja armuline Jumal , pikameelne ning rikas heldusest ja ustavusest .
19086016	Kaldu mu poole ja ole mulle armuline ; anna oma sulasele oma ramm ja aita oma teenija poega !
19086017	Tee mulle tunnustäht mu heaks , et mu vihkajad näeksid ja häbeneksid , et sina , Issand , oled aidanud ja mind trööstinud !
19087001	Korahi laste lugu ja laul . Tema alusmüür on pühadel mägedel -
19087002	Issand armastab Siioni väravaid rohkem kui kõiki Jaakobi hooneid .
19087003	Auväärseid asju räägitakse sinu sees , sa Jumala linn . Sela .
19087004	' Ma nimetan Rahabit ja Paabelit minu tundjateks . Vaata , Vilistimaa ja Tüüros koos Etioopiaga - need on seal sündinud . '
19087005	Aga Siionist öeldakse : Mees mehelt on nad seal sündinud , ja tema , Kõigekõrgem , asutab seda .
19087006	Issand loeb ära , kui ta rahvast kirjutab raamatusse : ' See on seal sündinud . ' Sela .
19087007	Ja lauldes ning ringtantsu tantsides hõisatakse : ' Kõik mu allikad on sinus ! '
19088001	Korahi laste laul ja lugu . Laulujuhatajale : kurval viisil laulda ; esralase Heemani õpetuslaul .
19088002	Issand , mu pääste Jumal , päeval ma kisendan , öösel ma olen sinu ees .
19088003	Tulgu mu palve sinu ette , pööra oma kõrv mu halisemise poole !
19088004	Sest mu hing on täis õnnetust ja mu elu on jõudnud surmavalla lähedale .
19088005	Mind arvatakse nende liiki , kes lähevad alla hauda ; ma olen nagu mees , kellel ei ole rammu !
19088006	Olen valla lastud surnute juurde , just nagu mahalöödud , kes lebavad hauas , keda sa enam ei meenuta , kes sinu käest on lõigatud ära .
19088007	Sina oled mind pannud kõige sügavamasse hauda , pimedasse paika , suurtesse sügavustesse .
19088008	Su vihaleek lasub mu peal , ja kõigi oma lainetega vaevad sa mind . Sela .
19088009	Mu tuttavad oled sa ajanud minust eemale ja oled mind teinud neile jäleduseks , ma olen kinni ega pääse välja .
19088010	Mu silmad on otsa jäänud mu viletsuse pärast ; sind , Issand , ma hüüan appi kogu päeva , ma laotan välja oma käed sinu poole .
19088011	Kas sina teed imet surnutele ? Või tõusevad kadunud üles sind kiitma ? Sela .
19088012	Kas jutustatakse hauas sinu heldusest , kadupaigas sinu ustavusest ?
19088013	Kas tuntakse pimeduses sinu imetöid ja su õiglust unustusemaal ?
19088014	Aga mina hüüan sind appi , Issand ! Ja mu palve jõuab vara su ette .
19088015	Miks sina , Issand , heidad ära mu hinge ja paned oma palge mu eest varjule ?
19088016	Ma olen vilets ja vaagun hinge oma noorusest alates , ma kannan su ränki lööke , olen nõutu .
19088017	Sinu vihaleegid käivad mu üle , su rängad löögid muserdavad mind ;
19088018	need ümbritsevad mind nagu vesi iga päev , need tiirlevad mu ümber üheskoos .
19088019	Sa oled minust eemale ajanud mu armastajad ja mu sõbrad ; mu tuttavaks on pimedus .
19089001	Esralase Eetani õpetuslaul .
19089002	Ma laulan Issanda heldusest igavesti , ma kuulutan oma suuga su ustavust põlvest põlve .
19089003	Sest ma ütlen : Igaveseks sa ehitasid helduse , taevastesse sa rajasid oma ustavuse .
19089004	' Ma olen teinud lepingu oma valituga , ma olen oma sulasele Taavetile vandunud :
19089005	Ma kinnitan su soo igaveseks ja ehitan su aujärje põlvest põlve . ' Sela .
19089006	Ja taevad tunnistavad su imetegusid , Issand , ja sinu ustavust pühade koguduses .
19089007	Sest kes on pilvedes Issanda taoline ? Kes on Issanda sarnane Jumala laste seas ?
19089008	Jumal on kohutav pühade salajases kogus , ja ta on kardetav üle kõikide , kes teda ümbritsevad .
19089009	Issand , vägede Jumal , kes on nii võimas kui sina , Issand ? Ja sinu ustavus on sinu ümber .
19089010	Sina valitsed mere uhkust ; kui ta oma lained tõstab , vaigistad sina need .
19089011	Sina purustasid Rahabi nagu mahalöödu ; oma vägeva käsivarrega sa pillutasid laiali oma vaenlased .
19089012	Sinu oma on taevas ja sinu on ka maa ; maailmale ja kõigele , mis seda täidab , oled sina rajanud aluse .
19089013	Põhja ja lõuna oled sina loonud ; Taabor ja Hermon laulavad hõisates sinu nimele .
19089014	Sinul on vägev käsivars , tugev on sinu käsi , kõrge su parem käsi .
19089015	Õigus ja õiglus on su aujärje alus ; heldus ja ustavus käivad su palge ees .
19089016	Õnnis on rahvas , kes tunneb püha hõiskamist ; nad käivad sinu palge valguses , Issand .
19089017	Sinu nimest rõõmutsevad nad iga päev , ja sinu õigluses nad ülendatakse .
19089018	Sest sina oled nende tugevuse ilu , ja sinu hea meele pärast tõstetakse meie sarv kõrgele .
19089019	Sest Issanda hoolel on meie kilp , ja Iisraeli Püha hoolel on meie kuningas .
19089020	Kord sa rääkisid nägemuses oma vagadega ning ütlesid : ' Ma olen pannud abi sangari kätte , ma olen valitu suureks tõstnud rahva hulgast .
19089021	Ma olen leidnud Taaveti , oma sulase , oma püha õliga olen ma tema võidnud .
19089022	Teda toetab mu käsi kõvasti ja mu käsivars tugevdab teda .
19089023	Vaenlane ei saa teda üllatada ega ülekohtune inimene teda maha rõhuda ,
19089024	vaid mina taon puruks ta vaenlased ta eest ja löön maha tema vihkajad .
19089025	Ja mu ustavus ja mu heldus on temaga , ja tema sarv tõstetakse kõrgele minu nimes .
19089026	Ja ma panen tema käe mere peale ja ta parema käe jõgede peale .
19089027	Tema hüüab mind : Sina oled minu Isa , mu Jumal , mu päästekalju !
19089028	Ent mina teen ta esmasündinuks ning kõige kõrgemaks kuningaks üle ilmamaa .
19089029	Ma hoian oma helduse temale igavesti ja mu leping temaga jääb püsima .
19089030	Ma sean tema soo igaveseks ja tema aujärje nii kauaks kui taeva päevad .
19089031	Kui ta lapsed hülgavad mu Seaduse ega käi mu määruste järgi ,
19089032	kui nad teotavad mu korraldusi ega pea mu käske ,
19089033	siis ma küll nuhtlen nende üleastumisi vitsaga ja nende pahategusid hoopidega ,
19089034	kuid oma heldust ma ei tühista ega tee valeks oma ustavust .
19089035	Ma ei riku oma lepingut ega muuda seda , mis on lähtunud mu huulilt .
19089036	Ma olen korra vandunud oma pühaduse juures ; tõesti , ma ei valeta Taavetile .
19089037	Tema sugu püsib igavesti ja tema aujärg nagu päike minu ees ;
19089038	nagu kuu peab ta jääma igavesti kindlaks ja nagu ustav tunnistaja pilvedes ! ' Sela .
19089039	Ja ometi oled sa tema ära tõuganud ja ära põlanud , sa oled saanud täis raevu oma võitud mehe vastu .
19089040	Sa oled tühistanud oma sulase lepingu , sa oled maani häbistanud tema krooni .
19089041	Sa oled kiskunud maha kõik tema müürid , sa oled tema kindlused teinud varemeiks .
19089042	Kõik , kes seda teed mööda käivad , rüüstavad teda , ta on saanud teotuseks oma naabritele .
19089043	Sa oled suureks tõstnud tema rõhujate parema käe , sa oled rõõmustanud kõiki tema vaenlasi .
19089044	Sa oled tagasi pööranud ka tema mõõgatera ega ole teda püsti hoidnud sõjas .
19089045	Sa oled lõpetanud tema hiilguse ja oled lükanud maha tema aujärje .
19089046	Sa oled lühendanud tema nooruspäevi ja oled katnud teda häbiga . Sela .
19089047	Kui kaua sa , Issand , peidad ennast ? Kui kaua su viha peab leegitsema nagu tuli ?
19089048	Mõtle , kui lühike on mu eluiga ! Kui tühisteks sa oled loonud kõik inimlapsed !
19089049	Kus on inimene , kes jääb elama ega näe surma , kes päästab oma elu surmavalla käest ? Sela .
19089050	Kus on su endised heldused , Issand , mis sa vandusid Taavetile oma ustavuses ?
19089051	Mõtle , Issand , oma sulase teotusele kõigi suurte rahvaste poolt , mida ma kannan oma põues ,
19089052	millega sinu vaenlased sind , Issand , teotavad , kui nad teotavad su võitud mehe jälgi !
19089053	Tänu olgu Issandale igavesti ! Aamen ja aamen !
19090001	Moosese , jumalamehe palve . Issand , sina oled meile olnud eluasemeks põlvest põlve .
19090002	Enne kui mäed sündisid ja kui maa ja maailm loodi , oled sina , Jumal , igavesest igavesti .
19090003	Sina viid inimese jälle põrmu ja ütled : ' Tulge tagasi , inimlapsed ! '
19090004	Sest tuhat aastat on sinu silmis nagu eilne päev , kui see on möödunud , ja nagu vahikord öösel .
19090005	Sa uhud nad ära , nad on nagu uni , nagu rohi , mis hommikul haljendab .
19090006	See õitseb hommikul ja haljendab , õhtul see närtsib ja kuivab ära .
19090007	Sest sinu viha tõttu me lõpeme ja su vihaleegist me ehmume .
19090008	Sa paned meie pahateod enese ette , meie salapatud oma palge valguse ette .
19090009	Sest kõik meie päevad mööduvad su raevu all , meie aastad lõpevad nagu ohe .
19090010	Meie päevade mõõt on seitsekümmend aastat ja kui keegi on tugev , kaheksakümmend aastat , ja parimal puhul on need ometi vaev ja häda . Jah , see möödub kähku ja me lendame ära .
19090011	Kes tunneb su viha tugevust ja su raevu , nõnda nagu sind tuleb karta ?
19090012	Õpeta meid meie päevi arvestama , et me saaksime targa südame !
19090013	Pöördu tagasi , Issand ! Oh kui kaua ? Halasta oma sulaste peale !
19090014	Täida meid hommikul oma heldusega , siis me hõiskame ja oleme rõõmsad kogu oma eluaja !
19090015	Rõõmusta meid nii palju päevi , kui sa meid vaevasid , nii palju aastaid , kui me nägime õnnetust !
19090016	Saagu nähtavaks su töö su sulastele ja nende lastele su auhiilgus !
19090017	Issandal , meie Jumalal , olgu lahke meel meie vastu ! Meie kätetööd ta kinnitagu meile ! Kinnita meie kätetööd !
19091001	Kes Kõigekõrgema kaitse all elab ja alati Kõigeväelise varju all viibib ,
19091002	see ütleb Issandale : ' Sina oled mu varjupaik ja mu kindel mäelinnus , mu Jumal , kelle peale ma loodan ! '
19091003	Sest tema kisub su välja linnupüüdja paelust , hukkava katku käest .
19091004	Oma tiivasulgedega kaitseb ta sind ja tema tiibade all sa leiad varju ; tema tõde on kilp ja kaitsevall .
19091005	Ei sa siis karda öö hirmu ega noolt , mis päeval lendab ,
19091006	ei katku , mis rändab pilkases pimedas , ega tõbe , mis laastab lõunaajal .
19091007	Langegu tuhat su kõrvalt ja kümme tuhat su paremalt poolt , sinu külge see ei puutu .
19091008	Aga sa vaatad oma silmaga ja näed , kuidas kätte makstakse õelatele .
19091009	Sest sina , Issand , oled mu varjupaik ! Kõigekõrgema oled sina , mu hing , võtnud oma eluasemeks .
19091010	Ei taba õnnetus sind ega lähene häda su telgile .
19091011	Sest tema annab oma inglitele sinu pärast käsu sind hoida kõigil su teedel .
19091012	Kätel nad kannavad sind , et sa oma jalga ei lööks vastu kivi .
19091013	Sa astud üle lõvide ja rästikute , noored lõvid ja lohed sa lömastad .
19091014	' Et ta minusse on kiindunud , siis ma päästan tema ; ma ülendan tema , sest ta tunneb minu nime .
19091015	Ta hüüab mind appi ja ma vastan temale ; mina olen ta juures , kui ta on kitsikuses , ma vabastan tema ning teen ta auliseks .
19091016	Pika eaga ma täidan tema ja annan temale näha oma päästet . '
19092001	Lugu ja laul hingamispäeval .
19092002	Hea on tänada Issandat ja mängida sinu nimele , Kõigekõrgem ,
19092003	hommikul kuulutada sinu heldust ja öösel su ustavust ,
19092004	kümnekeelsel pillil ja naablil , kandlel mängides .
19092005	Sest sina , Issand , oled mind rõõmsaks teinud oma tegudega , ma hõiskan sinu kätetööde pärast .
19092006	Kui suured on sinu teod , Issand ! Väga sügavad on su mõtted !
19092007	Sõge inimene ei tunne seda ja alp ei saa sellest aru .
19092008	Kui õelad lokkavad nagu rohi ja kõik ülekohtutegijad õitsevad , siis on see neile hävituseks igavesti .
19092009	Aga sina , Issand , oled kõrge igavesti !
19092010	Sest vaata , su vaenlased , Issand , sest vaata , su vaenlased saavad hukka , kõik ülekohtutegijad pillutakse laiali .
19092011	Aga minu sarve sa oled ülendanud nagu metshärjal , ma olen võitud värske õliga .
19092012	Mu silm vaatab alla mu vihameeste peale , mu kõrvad kuulevad rõõmuga kurjade käekäigust , kes mu vastu tõusevad .
19092013	Õige lokkab nagu palmipuu , ta kasvab kõrgeks nagu seedripuu Liibanonil .
19092014	Kes Issanda kotta on istutatud , need lokkavad meie Jumala õuedes .
19092015	Veel vanas eas nad kannavad vilja , on tüsedad ja haljad
19092016	kuulutama , et Issand on siiras , et minu kaljus ei ole ülekohut .
19093001	Issand on kuningas ! Ülevusega on ta riietunud . Issand on riietunud , ta on vöötunud võimusega ; ka on ta kinnitanud maailma , et see ei kõiguks .
19093002	Sinu aujärg on kinnitatud muistsest ajast , igavikust oled sina .
19093003	Jõed tõstsid , Issand , jõed tõstsid oma häält , jõed tõstsid kohinat .
19093004	Ülevam kui paljude vete kohin , ülevam kui mere lained on Issand ülal kõrgel .
19093005	Sinu tunnistused on väga ustavad , sinu kojale on omane pühadus , oh Issand , igaveseks ajaks !
19094001	Sa kättemaksu Jumal , Issand ! Sa kättemaksu Jumal , hakka kiirgama !
19094002	Tõuse , sa ilmamaa kohtumõistja , tasu kätte uhketele !
19094003	Kui kaua õelad , kui kaua , Issand , õelad tohivad ilutseda ?
19094004	Nad ajavad suust välja , räägivad jultunud sõnu , nad suurustavad , kõik need ülekohtutegijad .
19094005	Nad rõhuvad su rahvast , Issand , ja vaevavad su pärisosa .
19094006	Lesknaisi ja võõraid nad tapavad ja löövad maha vaeslapsi ,
19094007	ja mõtlevad : ' Issand ei näe , Jaakobi Jumal ei saa aru . '
19094008	Saage aru , te sõgedad rahva seast ja te albid ! Millal te saate targaks ?
19094009	Kes kõrva on istutanud , kas tema ei peaks kuulma ? Kes silma on valmistanud , kas tema ei peaks nägema ?
19094010	Kas rahvaste karistaja ei peaks nuhtlema , tema , kes õpetab inimesele teadmist ?
19094011	Issand teab inimese mõtteid , et need on tühised .
19094012	Õnnis on mees , keda sina , Issand , karistad ja kellele sina õpetad oma Seadust ,
19094013	et temale anda vaikset elu kurjal ajal , kuni õelale kaevatakse auku .
19094014	Sest Issand ei tõuka ära oma rahvast ega jäta maha oma pärisosa ,
19094015	vaid kohus taotleb jälle õigust ja selle järgi käivad kõik , kes on õiglased südamelt .
19094016	Kes seisab minu eest tigedate vastu ? Kes astub välja minu eest ülekohtutegijate vastu ?
19094017	Kui Issand ei oleks olnud mulle abiks , siis oleks mu hing peagi leidnud aseme surmavaikuses .
19094018	Kui ma ütlesin : ' Mu jalg vääratab ' , siis sinu heldus , Issand , toetas mind .
19094019	Kui mu südames oli palju muremõtteid , siis sinu lohutused trööstisid mu hinge .
19094020	Kas peaks sinul olema ühist õnnetuse kohtujärjega , kus tehakse kurja seaduse varju all ,
19094021	kus tungitakse hulgana õige inimese hinge kallale ja mõistetakse hukka vaga veri ?
19094022	Aga Issand on saanud mulle kindlaks varjupaigaks ja mu Jumal mu kaitsekaljuks , kus ma pelgupaika otsin .
19094023	Tema tasub neile kätte nende nurjatuse ja ta hukkab nad nende kurjuse pärast . Issand , meie Jumal , hukkab nad .
19095001	Tulge , hõisakem Issandale , hüüdkem rõõmuga oma päästekalju poole !
19095002	Tulgem tema palge ette tänamisega , hõisakem temale kiituslauludega !
19095003	Sest Issand on suur Jumal ja suur kuningas üle kõigi jumalate .
19095004	Tema käes on maa sügavused ja tema päralt on mägede tipud .
19095005	Tema oma on meri , sest tema on selle teinud , ja tema käed on valmistanud kuiva maa .
19095006	Tulge , kummardagem ja põlvitagem , heitkem maha Issanda , oma Looja palge ette !
19095007	Sest tema on meie Jumal ja meie tema karjamaa rahvas ja lambad , kes on tema käe all . Täna , kui te kuulete ta häält ,
19095008	ärge tehke kõvaks oma südant nõnda nagu Meribas , nõnda nagu Massa päeval kõrbes .
19095009	' Seal teie esiisad kiusasid mind , panid mind proovile , ehk küll said näha mu tööd .
19095010	Nelikümmend aastat oli mul tülgastust sellest rahvapõlvest . Ja ma ütlesin : Nemad on eksija südamega rahvas , nad ei tunne minu teid .
19095011	Seepärast ma vandusin oma vihas : Nad ei pääse minu hingamisse ! '
19096001	Laulge Issandale uus laul , laulge Issandale , kõik maailm !
19096002	Laulge Issandale , kiitke tema nime , kuulutage päevast päeva tema päästet !
19096003	Jutustage paganate seas tema au , tema imeasju kõigi rahvaste seas !
19096004	Sest Issand on suur ja väga kiidetav ja tema on kardetavam kui kõik muud jumalad .
19096005	Sest teiste rahvaste jumalad on ebajumalad , aga Issand on teinud taeva .
19096006	Aulikkus ja auhiilgus on tema palge ees , võimsus ja ilu on tema pühamus .
19096007	Rahvaste suguvõsad ! Andke Issandale , andke Issandale au ja võimus !
19096008	Andke Issandale tema nime au , tooge annetusi ja tulge tema õuedesse !
19096009	Kummardage Issandat pühas ehtes , kõik maailm värisegu tema palge ees !
19096010	Öelge paganate seas : Issand on kuningas ! Siis maailm jääb kindlaks , ei see kõigu . Tema mõistab rahvastele õiglast kohut .
19096011	Taevad rõõmustagu ja maa ilutsegu , kohisegu meri ja mis seda täidab !
19096012	Hõisaku väljad ja kõik , mis seal on ! Siis rõkatagu rõõmust kõik metsapuud
19096013	Issanda palge ees , sest tema tuleb ! Sest ta tuleb kohut mõistma maailmale . Ta mõistab kohut maailmale õiguses ja rahvaile oma ustavuses .
19097001	Issand on kuningas , maa ilutsegu ! Rõõmustagu saarte hulk !
19097002	Pilved ja pimedus on tema ümber , õigus ja õiglus on ta aujärje alus .
19097003	Tuli käib tema palge ees ja põletab vaenlased tema ümber .
19097004	Tema välgud valgustavad maailma , maa näeb ning vabiseb .
19097005	Mäed sulavad nagu vaha Issanda ees , kogu ilmamaa Issanda ees .
19097006	Taevad kuulutavad tema õigust ja kõik rahvad näevad tema au .
19097007	Häbi tunnevad kõik kujude kummardajad , kes kiitlevad ebajumalaist . Kummardage teda , kõik jumalad !
19097008	Siion kuuleb seda ja rõõmustab , ja Juuda tütred ilutsevad sinu õiglastest kohtuotsustest , Issand .
19097009	Sest sina , Issand , oled Kõigekõrgem üle kogu ilmamaa , sa oled väga ülendatud üle kõigi jumalate .
19097010	Teie , kes armastate Issandat , vihake kurja ! Tema hoiab oma vagade hingi , ta kisub nad ära õelate käest .
19097011	Valgus koidab õigele ja rõõm neile , kes õiglased südamelt .
19097012	Rõõmustage Issandas , te õiged , ja tänage tema püha nime !
19098001	Laulge Issandale uus laul , sest ta on teinud imetegusid : tema parem käsi ja tema püha käsivars on toonud temale võidu !
19098002	Issand on andnud teada oma pääste , tema on ilmutanud oma õigust paganate silme ees .
19098003	Ta on tuletanud meelde oma heldust ja oma ustavust Iisraeli soo vastu ; kõik ilmamaa otsad on näinud meie Jumala päästet .
19098004	Hõisake Issandale , kogu ilmamaa , tõstke hõisates häält ja mängige temale !
19098005	Mängige Issandale kandle , kandle ja laulude häälega !
19098006	Trompetite ja pasunate häälega hõisake kuningas Issanda ees !
19098007	Kohisegu meri ja mis seda täidab , maailm ja kõik , kes seal elavad !
19098008	Jõed plaksutagu käsi , mäed hõisaku üheskoos
19098009	Issanda ees ! Sest ta tuleb mõistma kohut ilmamaale ; ta mõistab kohut maailmale õiguses ja rahvaile õigluses .
19099001	Issand on kuningas ! Värisegu rahvad ! Ta istub keerubite peal . Vabisegu maa !
19099002	Issand on suur Siionis ja ta on kõrge üle kõigi rahvaste .
19099003	Andku nad au sinu suurele ja kardetavale nimele : see on püha !
19099004	Ja kuninga võimsus on , et ta armastab õiglast kohut . Sina oled kinnitanud õiguskorra , sina oled seadnud õigluse ja õiguse Jaakobisse .
19099005	Ülistage Issandat , meie Jumalat , ja kummardage tema jalgade järi ette : tema on püha !
19099006	Mooses ja Aaron on tema preestrite seas ja Saamuel nende hulgas , kes hüüavad appi tema nime . Nad hüüavad Issanda poole ja tema vastab neile .
19099007	Pilvesambast ta rääkis nendega . Nad hoidsid tema tunnistusi ja määrusi , mis ta neile oli andnud .
19099008	Sina , Issand , meie Jumal , vastasid neile ; sina olid neile Jumalaks , kes annab andeks , ja maksab neile kätte nende tegude eest .
19099009	Ülistage Issandat , meie Jumalat , ja kummardage tema püha mäe ette ! Sest püha on Issand , meie Jumal !
19100001	Tänulaul . Hõisake Issandale , kõik ilmamaad !
19100002	Teenige Issandat rõõmuga , tulge tema palge ette hõiskamisega !
19100003	Teadke , et Issand on Jumal ! Tema on meid teinud ja tema omad me oleme , tema rahvas ja tema karjamaa kari .
19100004	Tulge sisse ta väravaist tänuga , tema õuedesse kiitusega ; ülistage teda ja andke tänu ta nimele !
19100005	Sest Issand on hea , tema heldus kestab igavesti ja tema ustavus põlvest põlve .
19101001	Taaveti laul . Ma laulan heldusest ja õigusest ja mängin sinule , Issand .
19101002	Ma mõtlen käia laitmatut teed . Millal sina tuled mu juurde ? Ma tahan vaga südamega käia oma kojas .
19101003	Ei ma sea oma silma ette tühje asju ; ma vihkan taganejate tegusid , ei need hakka mu külge .
19101004	Pöörane süda olgu kaugel minust , ei ma salli kurja .
19101005	Kes salaja laimab oma ligimest , selle ma hävitan ; kel ülbed silmad ja hooplev süda , seda ma ei talu .
19101006	Mu silmad otsivad ustavaid maa peal , et nad elaksid mu juures . Kes käib laitmatut teed , see peab olema minu teenija .
19101007	Ei tohi mu koja keskele astuda see , kes teeb pettust ; kes räägib valet , ei jää püsima mu silma ette .
19101008	Igal hommikul ma hävitan kõik õelad maa pealt , kaotan Issanda linnast kõik ülekohtutegijad .
19102001	Hädalise palve , kui ta on minestamas ja valab oma kaebuse Issanda ette .
19102002	Issand , kuule mu palvet , ja mu appihüüd tulgu su ette !
19102003	Ära pane oma palet varjule minu eest , kui mul on kitsas käes ! Pööra oma kõrv mu poole ! Päeval , mil ma hüüan , tõtta mulle vastama !
19102004	Sest mu päevad on lõppenud suitsus ja mu kondid õhkuvad nagu lee .
19102005	Mu süda on kõrbenud ja kuivanud nagu rohi , ma olen unustanud oma leivagi söömata .
19102006	Mu valjust oigamisest on mu luud liha küljes kinni .
19102007	Ma olen nagu kaaren kõrbes , nagu öökull varemetes .
19102008	Ma olen uneta ja nagu üksik lind katusel .
19102009	Iga päev teotavad mind mu vaenlased , mu hooplejad vastased vannuvad mu nime juures .
19102010	Sest ma söön tuhka nagu leiba ja tembin oma jooki nutuga
19102011	sinu suure meelepaha ja su viha pärast ; sest sina oled mind tõstnud üles ja visanud maha .
19102012	Mu päevad on veninud pikaks nagu vari ja ma kuivan ära nagu rohi .
19102013	Aga sina , Issand , istud aujärjel igavesti ja sinu mälestus kestab põlvest põlve .
19102014	Küll sa tõused ja halastad Siioni peale , sest aeg on käes temale armu anda , paras aeg on juba kätte jõudnud .
19102015	Sest sinu sulastele meeldivad tema kivid ja nad haletsevad tema põrmu .
19102016	Siis paganad hakkavad kartma Issanda nime ja kõik ilmamaa kuningad sinu au .
19102017	Sest kui Issand on üles ehitanud Siioni , siis ilmub ta oma auhiilguses .
19102018	Ta on kaldunud nende palve poole , kes on tehtud puupaljaks , ega ole põlanud nende palvet .
19102019	Pandagu see kirja tulevase põlve rahva jaoks ; siis rahvas , kes luuakse , kiidab Issandat ,
19102020	et ta on vaadanud oma pühast kõrgusest , Issand on taevast vaadanud ilmamaad ,
19102021	et kuulda vangide ägamist ja vabastada surmalapsed ,
19102022	et Siionis kuulutataks Issanda nime ja Jeruusalemmas tema kiitust ,
19102023	kui kõik rahvad ja riigid kogutakse kokku teenima Issandat .
19102024	Tema on teel nõrgestanud mu rammu , lühendanud mu päevi .
19102025	Ma ütlen : ' Mu Jumal , ära võta mind ära keset mu eluiga ; sinu aastad kestavad põlvest põlve !
19102026	Muiste sa panid maale aluse ja taevas on su kätetöö .
19102027	Need hävivad , aga sina püsid ; nad kõik kuluvad nagu kuub ; sa vahetad neid nagu riideid ja nad muutuvad .
19102028	Aga sina oled seesama ja sinu aastad ei lõpe .
19102029	Su sulaste lapsed leiavad eluaseme ja nende sugu on kinnitatud sinu ees . '
19103001	Taaveti laul . Kiida , mu hing , Issandat , ja kõik , mis mu sees on , tema püha nime !
19103002	Kiida , mu hing , Issandat , ja ära unusta ainsatki tema heategu !
19103003	Tema annab andeks kõik su ülekohtu , tema parandab kõik su tõved .
19103004	Tema lunastab su elu hukatusest ja ehib sind helduse ja halastusega nagu pärjaga .
19103005	Tema täidab su suu heaga , et su iga saab uueks nagu kotkal .
19103006	Issand teeb õigust ja mõistab õiglast kohut kõigile , kellele liiga tehakse .
19103007	Tema andis Moosesele teada oma teed , Iisraeli lastele oma teod .
19103008	Halastaja ja armuline on Issand , pikameelne ja rikas heldusest .
19103009	Tema ei riidle lõpmata ega pea igavesti viha .
19103010	Tema ei tee meile meie pattu mööda ega tasu meile kätte meie pahategusid mööda .
19103011	Sest otsekui taevas on maast kõrgel , nõnda on tema heldus võimas nende vastu , kes teda kardavad .
19103012	Nii kaugel kui ida on läänest , nii kaugele viib ta meist meie üleastumised .
19103013	Otsekui isa halastab laste peale , nõnda halastab Issand nende peale , kes teda kardavad .
19103014	Sest ta teab , millist tegu me oleme ; tal on meeles , et oleme põrm .
19103015	Inimese elupäevad on nagu rohi : ta õitseb nõnda nagu õieke väljal ;
19103016	kui tuul temast üle käib , ei ole teda ja tema ase ei tunne teda enam .
19103017	Aga Issanda heldus on igavesest igavesti nendele , kes teda kardavad , ja tema õigus jääb laste lastele ,
19103018	neile , kes peavad tema lepingut ja mõtlevad tema korraldustele , et teha nende järgi .
19103019	Issand on oma aujärje kinnitanud taevasse , tema kuningriik valitseb kõiki .
19103020	Kiitke Issandat , tema inglid , teie , vägevad sangarid , kes täidate tema käske , kuuldes tema sõna häält !
19103021	Kiitke Issandat , kõik tema väehulgad , tema teenijad , kes teete tema tahtmist !
19103022	Kiitke Issandat , kõik tema tööd kõigis tema valitsuse paigus ! Kiida , mu hing , Issandat !
19104001	Kiida , mu hing , Issandat ! Issand , mu Jumal , sina oled väga suur , austuse ja iluga oled sa ennast riietanud .
19104002	Sa riietad ennast valgusega nagu rüüga , sa tõmbad taevad laiali nagu telgivaiba .
19104003	Sa võlvid oma ülemad toad vete peale , sa teed paksud pilved oma tõllaks , sa sammud tuule tiibadel .
19104004	Sa teed oma käskjalgadeks tuuled , oma teenijaiks tuleleegid .
19104005	Sa rajasid maa tema alustele , nõnda et see ei kõigu mitte iialgi ega igavesti .
19104006	Ulgumerega kui rõivaga sa katsid tema , mägede peal seisid veed .
19104007	Sinu sõitluse eest nad põgenevad , sinu äikese hääle eest nad pagevad .
19104008	Mäed tõusevad , orud vajuvad alla sinna paika , mille sina neile oled rajanud .
19104009	Sa oled seadnud piiri vetele , millest nad üle ei lähe ega tule tagasi katma maad .
19104010	Sina saadad allikaist ojad jooksma ; need voolavad mägede vahel .
19104011	Nad joodavad kõiki metsloomi ; metseeslid kustutavad seal oma janu .
19104012	Taeva linnud asuvad elama nende äärde , okste vahel nad teevad häält .
19104013	Sa joodad mägesid oma ülemistest tubadest ; sinu tööde viljast toidab ennast maa .
19104014	Sa lased tärgata rohu loomadele ja orased inimeste tarbeks , et tuua leiba välja maa seest
19104015	ja veini , mis rõõmustab inimese südant ; õli , et panna tema pale läikima ; ja leiba , et kinnitada inimese südant .
19104016	Issanda puud saavad toidust küllalt , Liibanoni seedrid , mis ta on istutanud ,
19104017	kus linnud pesitsevad ; toonekurgedel on majad küpresside otsas .
19104018	Kõrged mäed on kaljukitsedele , kaljud mäkradele varjupaigaks .
19104019	Ta on teinud kuu aegade näitajaks , päike teab oma loojakut .
19104020	Kui sa teed pimeduse , siis tuleb öö ja kõik metsloomad roomavad välja .
19104021	Noored lõvid möirgavad saaki ning nõuavad Jumalalt oma toidust .
19104022	Päike tõuseb , nemad koristavad end ja heidavad maha oma asemeile .
19104023	Siis väljub inimene oma tööle ja oma tegemistele õhtuni .
19104024	Kui palju on sinu töid , Issand ! Sa oled nad kõik teinud targasti . Maa on täis sinu looduid .
19104025	Siin on meri , suur ja lai ; seal kubiseb lugemata palju loomi , pisikesi ja suuri ;
19104026	seal ujuvad laevad ; seal on Leviatan , kelle sa oled valmistanud endale mängima .
19104027	Kõik nad ootavad sind , et sa neile annaksid nende toidu omal ajal .
19104028	Sa annad neile , ja nad korjavad kokku ; sina avad oma käe , ja nende kõhud saavad täis head .
19104029	Sa peidad oma palge , ja nad ehmuvad ; sa võtad ära nende hingeõhu , nad heidavad hinge ning pöörduvad tagasi põrmu .
19104030	Sa läkitad välja oma vaimu , ja nad luuakse , ja sina uuendad maa näo .
19104031	Kestku Issanda au igavesti ! Issand rõõmustagu oma tegudest ,
19104032	tema , kes vaatab ilmamaad , nõnda et see vabiseb , kes puudutab mägesid , ja need suitsevad .
19104033	Ma tahan laulda Issandale oma eluaja ja mängida oma Jumalale , niikaua kui ma olen elus .
19104034	Olgu mu mõlgutus armas tema meelest ; mina rõõmutsen Issandas .
19104035	Kadugu patused maa pealt ja õelaid ärgu olgu enam ! Kiida , mu hing , Issandat ! Halleluuja !
19105001	Tänage Issandat , kuulutage tema nime , tehke teatavaks rahvaste seas tema teod !
19105002	Laulge temale , mängige temale , kõnelge kõigist tema imedest !
19105003	Kiidelge tema pühast nimest , rõõmutsegu nende süda , kes otsivad Issandat !
19105004	Nõudke Issandat ja tema võimsust , otsige alati tema palet !
19105005	Meenutage tema tehtud imetegusid , tema imetähti ja tema huulte kohtuotsuseid ,
19105006	te Aabrahami , tema sulase sugu , te Jaakobi , tema valitu lapsed !
19105007	Tema , Issand , on meie Jumal , tema kohtuotsused on igal pool maailmas .
19105008	Ta peab igavesti meeles oma lepingut , sõna , mille ta on andnud tuhandele põlvele ,
19105009	lepingut , mille ta on sõlminud Aabrahamiga , ja oma vannet Iisakile .
19105010	Ta seadis selle Jaakobile määruseks , Iisraelile igaveseks lepinguks .
19105011	Ta ütles : ' Sinule ma annan Kaananimaa , see on teie pärisosa ! ' ,
19105012	kui neid oli väike hulgake ja nad olid seal ainult pisut aega ning võõrastena elanud .
19105013	Ja nad rändasid rahva juurest rahva juurde , ühest riigist teise rahva juurde .
19105014	Tema ei lasknud ühtegi inimest neile liiga teha ja ta nuhtles nende pärast kuningaid :
19105015	' Minu võituid ärge puudutage ja ärge tehke kurja minu prohvetitele ! '
19105016	Ja ta kutsus nälja maa peale , lõpetas kõik leivajätku .
19105017	Ta läkitas nende eele mehe : Joosep müüdi orjaks .
19105018	Tema jalgu vaevati pakus , ta kaelgi pandi raudu ,
19105019	kuni Issanda sõna läks täide , tema kõne tegi ta puhtaks .
19105020	Siis kuningas läkitas ja päästis ta lahti , rahvaste valitseja laskis ta valla .
19105021	Ta pani tema isandaks oma koja üle ja kogu oma omandi valitsejaks ,
19105022	nõnda et ta oma tahtmist mööda võis sundida tema vürste ja õpetada tarkust tema vanemaile .
19105023	Nõnda tuli Iisrael Egiptusesse ja Jaakob elas võõrana Haami maal .
19105024	Ja Issand suurendas väga oma rahvast ning tegi ta tugevamaks tema rõhujaist .
19105025	Ta pani ahistajate südame vihkama oma rahvast , ja salakavalust pidama tema sulaste vastu .
19105026	Ta läkitas Moosese , oma sulase , ja Aaroni , kelle ta oli valinud .
19105027	Nemad tegid tema tunnustähti ja imetegusid Haami maal .
19105028	Ta läkitas pimeduse , tegi maa pimedaks , ja nad ei tõrkunud vastu tema sõnale .
19105029	Ta muutis nende veed vereks , ta suretas nende kalad .
19105030	Nende maa kubises konnadest , nende kuningate kambriteski oli neid .
19105031	Ta käskis , ja siis tuli parme ja sääski kogu nende maadele .
19105032	Ta andis neile rahet vihma asemel ja saatis tuleleeke nende maale .
19105033	Ta lõi maha nende viinapuud ja viigipuud ning murdis kõik puud nende maal .
19105034	Ta käskis , ja tuli lugematul arvul rohutirtse ja söödikuid ,
19105035	ja need sõid kõik rohu nende maal ja neelasid nende põllu vilja .
19105036	Tema lõi maha ka kõik esmasündinud nende maal , kõik nende mehejõu esmikud .
19105037	Siis ta viis nad välja koos hõbeda ja kullaga , ega olnud ühtegi , kes oleks komistanud nende suguharude seas .
19105038	Egiptus rõõmustas nende ära minnes , sest hirm nende pärast oli teda vallanud .
19105039	Tema laotas pilve nende katteks ja tule valgustama ööd .
19105040	Nad palusid , ja ta tõi vutte ning söötis nende kõhud täis taeva leivaga .
19105041	Ta avas kalju ja vesi jooksis ; see jooksis jõena põuasel maal .
19105042	Sest tema pidas meeles oma püha sõna ja oma sulast Aabrahami .
19105043	Nõnda ta viis välja oma rahva rõõmutsemisega ja oma valitud hõiskamisega .
19105044	Ja ta andis neile paganarahvaste maad ning nad pärisid rahvahõimude töövaeva ,
19105045	et nad peaksid tema määrusi ja hoiaksid tema Seadust . Halleluuja !
19106001	Halleluuja ! Tänage Issandat , sest tema on hea , sest tema heldus kestab igavesti !
19106002	Kes jõuab ära rääkida Issanda vägevaid tegusid ja kuulutada kõike tema kiitust ?
19106003	Õndsad on need , kes peavad tema seadusi ja kes teevad õigust igal ajal .
19106004	Mõtle minule , Issand , su head meelt mööda oma rahva vastu , tule mind katsuma oma abiga ,
19106005	et ma näeksin su valitud rahva head põlve ning rõõmustaksin sinu rahva rõõmuga , kiitleksin koos sinu pärisosaga !
19106006	Me oleme pattu teinud nagu meie esiisad , me oleme teinud paha ja olnud õelad .
19106007	Meie esiisad Egiptuses ei saanud õieti aru su imetegudest ega pidanud meeles su suurt heldust , vaid tõrkusid su vastu mere ääres , Kõrkjamere ääres .
19106008	Aga tema päästis nad oma nime pärast , et ilmutada oma vägevust .
19106009	Ta sõitles Kõrkjamerd ja see sai kuivaks , ja ta talutas nad ürgvetest läbi otsekui kõrbet mööda .
19106010	Nõnda ta päästis nad vihamehe käest ja lunastas nad vaenlaste käest .
19106011	Veed matsid nende rõhujad , ei jäänud neist üle ühtainustki .
19106012	Siis nad uskusid tema sõnu , nad laulsid temale kiitust .
19106013	Kuid varsti nad unustasid tema teod ega jäänud ootama tema nõuandmist .
19106014	Suur himu süttis neil kõrbes ja nad kiusasid Jumalat tühjal maal .
19106015	Siis andis tema neile , mida nad palusid , aga läkitas tõve nende sekka .
19106016	Ja nad kadestasid leeris Moosest ja Aaronit , Issanda pühitsetut .
19106017	Aga maa avanes ja neelas Daatani ja mattis kinni Abirami jõugu .
19106018	Ja tuli loitis nende jõugus , leek lõõmas õelate kallal .
19106019	Nad tegid vasika Hoorebi mäe ääres ning kummardasid valatud kuju .
19106020	Nad vahetasid oma Aulise rohtu sööva härja kuju vastu .
19106021	Nad unustasid Jumala , oma päästja , kes oli teinud suuri asju Egiptuses ,
19106022	imetegusid Haami maal , kardetavaid tegusid Kõrkjamere ääres .
19106023	Siis ta lubas nad hävitada , kui poleks olnud Moosest , ta valitut , kes astus kaljulõhes ta palge ette , et ära pöörata tema vihaleeki hukatust toomast .
19106024	Pärast nad põlgasid ära kalli maa , ei nad uskunud tema sõna .
19106025	Siis nad nurisesid oma telkides ega tahtnud kuulda Issanda häält .
19106026	Aga tema tõstis oma käe nende vastu , et neid hukutada kõrbes ,
19106027	ja et nende seeme langeks paganarahvaste sekka ning neid pillutataks mööda maid .
19106028	Siis nad astusid liitu Baal-Peoriga ja sõid surnute ohvreid
19106029	ja ärritasid teda oma tegudega , ja nii tungis taud nende kallale .
19106030	Siis Piinehas astus esile ja pidas kohut , ja taudile pandi piir .
19106031	Ja see arvati temale õiguseks põlvest põlve , igavesti .
19106032	Nad vihastasid teda Meriba vee ääres , nõnda et Mooseski sai kannatada nende pärast .
19106033	Sest nad tegid ta meele väga kibedaks , nõnda et ta huultele tulid mõtlemata sõnad .
19106034	Nad ei hävitanud rahvaid , keda Issand oli neid käskinud hävitada ,
19106035	vaid nad segasid endid paganarahvastega ning õppisid nende tegusid .
19106036	Nad teenisid nende ebajumalaid ja need said neile püüniseks .
19106037	Nad ohverdasid oma poegi ja tütreid kurjadele vaimudele
19106038	ja valasid süüta verd , oma poegade ja tütarde verd , mida nad ohverdasid Kaanani ebajumalaile . Ja maa reostati veresüüga .
19106039	Ja nad rüvetusid oma tegudest ning hoorasid oma eluviisidega .
19106040	Siis süttis Issanda viha oma rahva vastu ja tema pärisosa sai jäledaks tema meelest ;
19106041	ja tema andis nad paganarahvaste kätte ning nende vihamehed valitsesid nende üle .
19106042	Ja nende vaenlased rõhusid neid ning nad alandati nende käe alla .
19106043	Mitu korda ta kiskus nad välja , kuid nad jäid tõrksalt oma nõu juurde ning said jõuetuks oma pahategude tõttu .
19106044	Aga ta vaatas nende kitsikusele , ja kui ta kuulis nende halisemist ,
19106045	siis ta meenutas oma lepingut nendega ja ta kahetses oma suurt heldust mööda
19106046	ning laskis neid leida halastust nende kõikide ees , kes nad olid vangi viinud .
19106047	Päästa meid , Issand , meie Jumal ! Ja kogu meid paganate seast , et saaksime tänada su püha nime ja kiidelda sinu kiitmisega !
19106048	Tänu olgu Issandale , Iisraeli Jumalale , igavesest ajast igavesti ! Ja kõik rahvas öelgu : ' Aamen ! Halleluuja ! '
19107001	Tänage Issandat , sest tema on hea , sest tema heldus kestab igavesti !
19107002	Nõnda öelgu Issanda lunastatud , keda tema on lunastanud kitsikusest
19107003	ja on kogunud võõrailt mailt , hommiku poolt ja õhtu poolt , põhja poolt ja lõuna poolt .
19107004	Nad ekslesid kõrbes , tühjal maal , ega leidnud teed linna , kuhu asuda .
19107005	Neil oli nälg ja janu , nende hing nõrkes nende sees .
19107006	Aga oma ahastuses nad kisendasid Issanda poole ja tema kiskus nad välja nende kitsikustest
19107007	ning saatis nad minema õiget teed , et nad jõuaksid linna , kuhu asuda .
19107008	Tänagu nad Issandat ta helduse eest ja tema imeliste tegude eest inimlastele ,
19107009	et ta kosutas janunevat hinge ja täitis nälgiva hinge heaga .
19107010	Nad istusid pimeduses ja surmavarjus , olid vangis viletsuses ja raudus ,
19107011	sest nad olid tõrkunud vastu Jumala sõnadele ja olid põlanud Kõigekõrgema nõuannet .
19107012	Siis ta alandas nende südant vaevadega ; nad komistasid , ja ei olnud aitajat .
19107013	Aga oma ahastuses nad kisendasid Issanda poole ja tema päästis nad nende kitsikustest .
19107014	Ta viis nad välja pimedusest ja surmavarjust ning rebis katki nende köidikud .
19107015	Tänagu nad Issandat ta helduse eest ja tema imeliste tegude eest inimlastele !
19107016	Sest tema on katki murdnud vaskuksed ja puruks raiunud raudriivid .
19107017	Nad olid meeletud oma üleastumise tee tõttu ja nad said näha vaeva oma pahategude pärast .
19107018	Iga toit oli neile jäle ja nad olid juba surmaväravate lähedal .
19107019	Aga oma ahastuses nad kisendasid Issanda poole ja tema päästis nad nende kitsikustest .
19107020	Ta läkitas neile oma sõna ja tervendas nad ning päästis nad haua veerelt .
19107021	Tänagu nad Issandat ta helduse eest ja tema imeliste tegude eest inimlastele
19107022	ja ohverdagu tänuohvreid ning jutustagu tema tegusid hõiskamisega !
19107023	Nad sõitsid laevadega merel ja toimetasid asju suurtel vetel .
19107024	Nad nägid Issanda tegusid ja tema imetöid meresügavustes .
19107025	Sest ta ütles sõna ning laskis tõusta marutuule ja tõstis merelained kõrgele .
19107026	Need tõusid üles taeva poole ja vajusid alla sügavikesse , nende julgus hääbus hädaohus .
19107027	Nad taarusid ja tuikusid nagu joobnud ja kogu nende tarkus oli ära neelatud .
19107028	Aga oma ahastuses nad kisendasid Issanda poole ja tema päästis nad nende kitsikustest .
19107029	Ta muutis maru vaikseks ilmaks ja vete lained jäid vakka .
19107030	Siis nad rõõmustasid , kui lained soiku jäid , ja ta viis nad igatsetud sadamasse .
19107031	Tänagu nad Issandat ta helduse eest ja tema imeliste tegude eest inimlastele
19107032	ning ülistagu teda rahvakogus ja kiitku vanemate koosolekul !
19107033	Tema tegi jõed kõrbeks ja veelätted kuivaks maaks ,
19107034	viljamaa soolanõmmeks tema elanike kurjuse pärast .
19107035	Tema tegi kõrbe järveks ja põuase maa veelätteks ,
19107036	ja pani sinna elama näljased , ja need asutasid linna , kus elada .
19107037	Ja nad seemendasid põldusid ja istutasid viinamägesid , ja nad said hea viljasaagi .
19107038	Ja tema õnnistas neid , ja neid sai väga palju , ka nende loomi ta ei vähendanud .
19107039	Aga siis nad vähenesid ja raugesid õnnetuste ja murede läbi .
19107040	Kuid tema , kes valab põlgust vürstide peale ja paneb nad eksima tühjal maal , kus ei ole teed ,
19107041	tema ülendas vaese viletsusest ja pani tema suguvõsa sigima nagu lambakarja .
19107042	Õiglased näevad seda ja rõõmustavad , ja kõik ülekohus peab oma suu kinni .
19107043	Kes tark on , see pidagu seda meeles , ja Issanda heldust pandagu tähele !
19108001	Taaveti laul ja lugu .
19108002	Kindel on mu süda , oh Jumal ! Ma tahan laulda ja mängida , samuti mu au .
19108003	Virgu , naabel , virgu , kannel , ma äratan üles koidu !
19108004	Issand , ma tahan sind tänada rahvaste seas , ja tahan sulle mängida rahvahõimude keskel .
19108005	Sest suur kuni taevasteni on sinu heldus ja kuni ülemate pilvedeni sinu ustavus .
19108006	Jumal , ülenda ennast üle taevaste ja üle kogu ilmamaa olgu su auhiilgus !
19108007	Et pääseksid su armsad , selleks aita oma parema käega ja vasta meile !
19108008	Jumal on rääkinud oma pühamus : Ma tahan võidutseda , jaotada Sekemi ja mõõta ära Sukkoti oru .
19108009	Gilead on minu ja Manasse on minu , Efraim on mu pea kaitse . Juuda on mu valitsuskepp ,
19108010	Moab on mu pesukauss , Edomi peale ma viskan oma sandaali . Vilistimaa , hõiska minule !
19108011	Kes viib mu kindlasse linna ? Kes saadab mind Edomini ?
19108012	Eks sina , Jumal , tõuganud meid ära , ega sina , Jumal , läinudki välja meie sõjaväega ? !
19108013	Anna meile abi kitsikuses , sest tühine on inimeste abi !
19108014	Jumalaga me teeme vägevaid tegusid ja tema tallab maha meie rõhujad .
19109001	Laulujuhatajale : Taaveti laul . Mu kiituse Jumal , ära ole vait !
19109002	Sest nad on avanud mu vastu õela ja petise suu ; nad räägivad minuga valekeelel ;
19109003	nad on mind piiranud vihkamissõnadega ja võitlevad mu vastu põhjuseta .
19109004	Mu armastuse pärast kaebavad nad minu peale , aga mina palvetan .
19109005	Nemad tasuvad mulle head kurjaga ja mu armastust vihkamisega .
19109006	Sea õel tema vastu ja saatan seisku ta paremal käel !
19109007	Kohtust väljugu ta hukkamõistetult ja tema palve saagu patuks !
19109008	Tema päevi olgu pisut , ta amet saagu teisele !
19109009	Ta lapsed jäägu vaeslasteks ja ta naine leseks !
19109010	Ta lapsed hulkugu ümber ja kerjaku ning otsigu toitu kaugel oma varemeist !
19109011	Liigkasuvõtja võtku kõik , mis tal on , ja muulased rüüstaku ta töövaeva !
19109012	Ärgu olgu tal kedagi , kes osutab heldust ta vastu , ja ärgu olgu kedagi , kes annaks armu tema vaeslastele !
19109013	Tema järglased saagu otsa , teises põlves kustugu tema nimi !
19109014	Tema esiisade pahateod seisku Issandal meeles ja tema ema pattu ärgu kustutatagu !
19109015	Olgu need Issanda ees alati , ja ta kaotagu maa pealt nende mälestus !
19109016	Sest see mees ei mõelnud teha head , vaid kiusas viletsat ja vaest ja meeleheitel olevat , et teda surmata .
19109017	Ta armastas needmist - see tabagu teda ! Temale ei meeldinud õnnistamine - see jäägu temast kaugele !
19109018	Ta riietas end needmisega nagu kuuega - see tungigu nagu vesi tema sisemusse ja nagu õli ta kontidesse !
19109019	Olgu see temale nagu riie , millesse ta ennast mähib , ja nagu vöö , millega ta alati ennast vöötab !
19109020	Niisugune olgu mu pealekaebajate palk Issanda käest ja nende palk , kes räägivad kurja minu hinge vastu !
19109021	Aga sina , Issand , mu Jumal , tee minuga oma nime kohaselt , sest sinu heldus on hea : kisu mind välja !
19109022	Sest mina olen vilets ja vaene , ja mu süda on läbi torgatud mu sees .
19109023	Ma kaon nagu vari , mis pikemaks venib , mind raputatakse maha nagu rohutirtse .
19109024	Mu põlved nõrkevad paastumisest ja mu liha kõhnub rasvatuks .
19109025	Ma olen saanud neile teotuseks , mind nähes nad vangutavad pead .
19109026	Aita mind , Issand , mu Jumal ! Päästa mind oma heldust mööda !
19109027	Tundku nad , et see on sinu käsi , et sina , Issand , oled seda teinud !
19109028	Kui nad neavad , siis sina õnnista ! Kui nad kipuvad kallale , siis jäägu nad häbisse , aga sinu sulane rõõmustagu !
19109029	Mu vastased riietugu teotusega ja mähkigu end oma häbisse nagu ülekuube !
19109030	Ma tahan Issandat väga tänada oma suuga ja paljude seas teda kiita ,
19109031	sest tema seisab vaese paremal käel , et päästa tema hing hukkamõistjate käest .
19110001	Taaveti laul . Issand ütles minu Issandale : ' Istu mu paremale käele , kuni ma panen su vaenlased su jalgealuseks järiks ! '
19110002	Sinu võimuse valitsuskepi läkitab Issand Siionist . Valitse keset oma vaenlasi !
19110003	Su rahvas on meeleldi valmis su sõttamineku päeval ; pühas ehtes ilmub su ette su noorte sõdijate vägi nagu kaste koidu üsast .
19110004	Issand on vandunud ja tema ei kahetse seda : ' Sina oled preester igavesti Melkisedeki korra järgi ! '
19110005	Issand on su paremal käel , ta purustab kuningad oma viha päeval .
19110006	Ta mõistab kohut rahvaste seas ta täidab kõik laipadega , ta purustab päid laial maal .
19110007	Ta joob jõest tee ääres , seepärast ta tõstab oma pea üles .
19111001	Halleluuja ! Ma tänan Issandat kõigest südamest õiglaste osaduses ja koguduses !
19111002	Suured on Issanda teod , uuritavad kõigile , kellel neist on hea meel .
19111003	Aulised ja ülevad on tema tööd ja tema õigus kestab igavesti .
19111004	Tema on mälestuse seadnud oma imetegudele . Halastaja ja armuline on Issand .
19111005	Ta annab toidust neile , kes teda kardavad , ta peab igavesti meeles oma lepingut .
19111006	Ta on ilmutanud oma tegude vägevust oma rahvale , et neile anda paganate pärusmaa .
19111007	Tema kätetööd on tõde ja õigus ; usaldatavad on kõik ta seadmised .
19111008	Need on toetatud ikka ja igavesti , need on tehtud tões ja õiguses .
19111009	Ta läkitas lunastuse oma rahvale , ta kinnitas oma lepingu igaveseks , püha ja kardetav on tema nimi .
19111010	Issanda kartus on tarkuse algus ; hea arusaamine on kõigil , kes teevad seda mööda ; tema kiitus kestab igavesti .
19112001	Halleluuja ! Õnnis on mees , kes kardab Issandat , kellele väga meeldivad ta käsud .
19112002	Võimsaks saab tema seeme maa peal , õiglaste sugu õnnistatakse .
19112003	Vara ja rikkus on tema kojas ja tema õigus püsib ikka .
19112004	Pimeduses tõuseb õiglastele valgus , armuline ja halastav ja õige .
19112005	Õnnis on mees , kes on armuline ja annab laenuks , kes oma asju ajab õigluses .
19112006	Sest ta ei kõigu iialgi ; igaveseks mälestuseks jääb õige .
19112007	Ei ta karda õnnetuse sõnumit , tema süda on kindel , ta loodab Issanda peale .
19112008	Tema süda on toetatud , ta ei karda , kuni ta viimaks parastab oma vaenlasi .
19112009	Ta jagab välja rikkalikult ja annab vaestele ; tema õigus püsib ikka , tema sarv on kõrgel au sees .
19112010	Õel näeb seda ja saab pahaseks , ta kiristab hambaid ja nõrkeb . Õelate igatsused lähevad tühja .
19113001	Halleluuja ! Kiitke , Issanda sulased , kiitke Issanda nime !
19113002	Issanda nimi olgu tänatud nüüd ja igavesti !
19113003	Päikesetõusust loojakuni olgu kiidetud Issanda nimi !
19113004	Issand on kõrge üle kõigi rahvaste , tema auhiilgus on üle taevaste .
19113005	Kes on nagu Issand , meie Jumal , kes kõrgel istub ,
19113006	kes alandub vaatama , mis taevas ja maa peal on ,
19113007	kes tõstab põrmust üles vaevase ja tuhaasemelt viletsa ,
19113008	pannes tema istuma õilsate kõrvale , oma rahva õilsate kõrvale ,
19113009	kes paneb sigimatu , kel polnud maja , elama poegade rõõmsa emana ? Halleluuja !
19114001	Kui Iisrael läks välja Egiptusest ja Jaakobi sugu umbkeelse rahva juurest ,
19114002	siis sai Juuda tema pühamuks ja Iisrael tema valitsusalaks .
19114003	Meri nägi ja põgenes , Jordan pöördus tagasi .
19114004	Mäed hüplesid otsekui jäärad , kingud nagu lambatalled .
19114005	Mis sul oli , meri , et sa põgenesid , Jordan , et sa pöördusid tagasi ,
19114006	mäed , et te hüplesite otsekui jäärad , ja teie , kingud , nagu lambatalled ?
19114007	Issanda palge ees värise , maa , Jaakobi Jumala palge ees ,
19114008	kes muudab kalju veejärveks , ränikivi veeallikaks !
19115001	Mitte meile , Issand , mitte meile , vaid oma nimele anna au oma helduse pärast , oma ustavuse pärast !
19115002	Mispärast peaksid paganad ütlema : ' Kus on nüüd nende Jumal ? '
19115003	Aga meie Jumal on taevas , ta teeb kõik , mis temale meeldib .
19115004	Nende ebajumalad on hõbe ja kuld , inimeste kätetöö .
19115005	Suu neil on , aga nad ei räägi ; silmad neil on , aga nad ei näe ;
19115006	kõrvad neil on , aga nad ei kuule ; nina neil on , aga nad ei tunne lõhna ;
19115007	käed neil on , aga nad ei katsu ; jalad neil on , aga nad ei kõnni ; nende kurk ei kõnele .
19115008	Nende sarnaseks saavad nende tegijad ja kõik , kes nende peale loodavad .
19115009	Iisrael , looda Issanda peale , tema on teie abi ja teie kilp !
19115010	Teie , Aaroni sugu , lootke Issanda peale , tema on teie abi ja teie kilp !
19115011	Teie , kes Issandat kardate , lootke Issanda peale ; tema on teie abi ja teie kilp !
19115012	Issand mõtleb meile , tema õnnistab : ta õnnistab Iisraeli sugu , ta õnnistab Aaroni sugu ,
19115013	ta õnnistab neid , kes kardavad Issandat , nii pisikesi kui suuri .
19115014	Issand lisagu teile veel õnnistust , teile ja teie lastele !
19115015	Teie olete Issanda õnnistatud , selle , kes on teinud taeva ja maa !
19115016	Taevas on Issanda taevas ja maa on ta andnud inimlastele .
19115017	Ei surnud kiida Issandat ega need , kes lähevad alla vaikusesse .
19115018	Aga meie , me täname Issandat nüüd ja igavesti . Halleluuja !
19116001	Ma armastan Issandat , sest ta kuuleb mu häält ja mu anumist ,
19116002	sest ta on pööranud oma kõrva minu poole ja ma hüüan teda appi oma eluaja .
19116003	Surma võrgud ümbritsesid mind , surmavalla ängistused tabasid mind , ma sattusin ahastusse ja muresse .
19116004	Aga ma hüüdsin appi Issanda nime : ' Oh Issand , päästa mu hing ! '
19116005	Armuline on Issand ja õige , meie Jumal on halastaja .
19116006	Issand hoiab kohtlasi ; ma olin nõder ja tema aitas mind .
19116007	Pöördu , mu hing , tagasi oma hingamisele , sest Issand on sulle head teinud !
19116008	Sest sina kiskusid mu hinge surmast välja , mu silmad silmaveest , mu jala komistusest .
19116009	Ma loodan ikka käia Issanda ees elavate maal .
19116010	Mina usun , seepärast ma räägin . Ma olin suures vaevas .
19116011	Ma ütlesin oma kohmetuses : ' Kõik inimesed on valelikud ! '
19116012	Kuidas ma tasun Issandale kõik tema heateod minu vastu ?
19116013	Ma tõstan üles päästekarika ja hüüan appi Issanda nime .
19116014	Ma tasun oma tõotused Issandale kogu ta rahva nähes .
19116015	Kallis on Issanda meelest tema vagade surm .
19116016	Oh Issand , ma olen ju su sulane , ma olen su sulane , su teenija poeg ; sa oled mu köidikud lahti päästnud !
19116017	Sinule ma ohverdan tänuohvreid ja hüüan appi Issanda nime .
19116018	Oma tõotused ma tasun Issandale kogu ta rahva nähes
19116019	Issanda koja õuedes , sinu keskel , Jeruusalemm . Halleluuja !
19117001	Kiitke Issandat , kõik paganad , ülistage teda , kõik rahvahõimud !
19117002	Sest võimsaks on saanud tema heldus meie üle ja Issanda ustavus kestab igavesti . Halleluuja !
19118001	Tänage Issandat , sest tema on hea , sest tema heldus kestab igavesti !
19118002	Öelgu nüüd Iisrael , et tema heldus kestab igavesti !
19118003	Öelgu nüüd Aaroni sugu , et tema heldus kestab igavesti !
19118004	Öelgu nüüd , kes Issandat kardavad , et tema heldus kestab igavesti !
19118005	Kitsikuses ma hüüdsin appi Issandat , Issand vastas mulle , asetas mind avarusse .
19118006	Issand on minuga , ei ma karda . Mis võib inimene mulle teha ?
19118007	Issand on mulle abimeheks , seepärast ma saan parastada vihkajaid .
19118008	Parem on pelgupaika otsida Issanda juures kui loota inimeste peale .
19118009	Parem on pelgupaika otsida Issanda juures kui loota õilsate peale .
19118010	Kõik paganad piirasid mind , Issanda nimel tõrjusin ma nad tõesti tagasi .
19118011	Nad piirasid mind , küll nad piirasid mind , Issanda nimel tõrjusin ma nad tõesti tagasi .
19118012	Nad piirasid mind nagu mesilased - nad kustusid nagu tuli kibuvitstes . Issanda nimel tõrjusin ma nad tõesti tagasi .
19118013	Mind tõugati kõvasti , et ma langeksin , kuid Issand aitas mind .
19118014	Issand on mu tugevus ja mu kiituslaul , ja tema oli mulle päästjaks .
19118015	Hõiske - ja päästehääl kostab õigete telkidest : ' Issanda parem käsi teeb vägevaid tegusid !
19118016	Issanda parem käsi on tõusnud kõrgele , Issanda parem käsi teeb vägevaid tegusid ! '
19118017	Ei ma sure , vaid jään elama , ja jutustan Issanda tegusid .
19118018	Issand karistas mind rängasti , aga ta ei andnud mind surmale .
19118019	Avage mulle õiguse väravad ! Ma lähen neist sisse ja tänan Issandat .
19118020	See on Issanda värav . Õiged lähevad sealt sisse .
19118021	Ma tänan sind , et sa mulle vastasid ning tulid mulle päästjaks !
19118022	Kivi , mille hooneehitajad ära põlgasid , on saanud nurgakiviks .
19118023	Issanda käest on see tulnud , see on imeasi meie silmis .
19118024	See on päev , mille Issand on teinud : ilutsegem ja rõõmutsegem temast !
19118025	Oh Issand , aita nüüd ! Oh Issand , lase hästi korda minna !
19118026	Õnnistatud olgu , kes tuleb Issanda nimel ! Meie õnnistame teid Issanda kojast .
19118027	Issand on Jumal ja tema on meile paistnud nagu valgus . Siduge peoohvrid köitega altari sarvedeni !
19118028	Sina oled mu Jumal ja sind ma tänan ! Mu Jumal , sind ma ülistan !
19118029	Tänage Issandat , sest tema on hea , sest tema heldus kestab igavesti !
19119001	Õndsad on need , kelle elutee on laitmatu , kes käivad Issanda Seaduse järgi !
19119002	Õndsad on need , kes peavad tema tunnistusi ja nõuavad teda kõigest südamest ,
19119003	kes ei tee ka ülekohut , vaid käivad tema teedel !
19119004	Sina oled käskinud oma korraldusi hästi pidada .
19119005	Oh , et mu elutee oleks kindel , et ma peaksin su määrusi .
19119006	Siis ma ei jää häbisse , pannes tähele kõiki su käske .
19119007	Ma tahan sind tänada õiglasest südamest , õppides su õiguse seadusi .
19119008	Ma tahan pidada su määrusi , ära mind hülga päriselt !
19119009	Kuidas hoiab noor inimene oma teeraja selge ? Kui ta seda peab sinu sõna järgi .
19119010	Ma nõuan sind kõigest oma südamest , ära saada mind kõrvale oma käskudest !
19119011	Ma panen su sõna tallele oma südamesse , et ma ei teeks pattu sinu vastu .
19119012	Tänu olgu sulle , Issand ! Õpeta mulle oma määrusi !
19119013	Oma huultega ma loen üles kõik sinu suu seadused .
19119014	Sinu tunnistuste teedel ma rõõmutsen enam kui kogu rikkusest .
19119015	Ma mõlgutan mõtteid sinu korralduste üle ja vaatlen sinu teeradu .
19119016	Sinu määrustest ma tunnen head meelt , ma ei unusta sinu sõna .
19119017	Tee head oma sulasele , et ma elaksin ja hoiaksin sinu sõna !
19119018	Ava mu silmad nägema su Seaduse imesid !
19119019	Ma olen võõras maa peal , ära peida mu eest oma käske !
19119020	Mu hing nõrkeb igatsusest su seaduste järele igal ajal .
19119021	Sa sõitlesid ülbeid , äraneetuid , kes eksivad eemale su käskudest .
19119022	Veereta mu pealt ära teotus ja häbistus , sest ma pean sinu tunnistusi !
19119023	Vürstidki istuvad ja kõnelevad isekeskis minu vastu , aga sinu sulane mõtiskleb sinu määrustest .
19119024	On ju sinu tunnistused mu rõõmustajad ja mu nõumehed .
19119025	Mu hing on põrmu küljes kinni , elusta mind oma sõna järgi !
19119026	Sinule ma jutustan oma teid ja sa vastad mulle ; õpeta mulle oma määrusi !
19119027	Oma korralduste teedest lase mind aru saada , ja ma tahan meelt mõlgutada su imeasjade üle .
19119028	Mu hing valab pisaraid meelehärmist - tõsta mind üles oma sõna järgi !
19119029	Vale tee hoia minust eemal ja kingi mulle armust oma Seadus !
19119030	Ma olen valinud ustavuse tee , ma olen pannud enese ette sinu seadused .
19119031	Ma pean kinni su tunnistustest , Issand . Ära lase mind sattuda häbisse !
19119032	Ma jooksen su käskude teed , sest sina teed mu südame avaraks .
19119033	Õpeta mulle , Issand , oma määruste teed , et ma seda otsani peaksin !
19119034	Anna mulle arusaamist panna tähele su Seadust ja seda pidada kõigest südamest !
19119035	Lase mind käia sinu käskude jalgrajal , sest see meeldib mulle !
19119036	Pööra mu süda oma tunnistuste poole , aga mitte ahnuse poole !
19119037	Eemalda mu silmad tühja vaatamast , elusta mind oma teedel !
19119038	Kinnita oma sulasele oma sõna , mis saadab sind kartma !
19119039	Eemalda mu teotus , mida ma kardan , sest sinu seadused on head !
19119040	Näe , ma igatsen su korraldusi , elusta mind oma õiguse läbi !
19119041	Tulgu mulle sinu heldus , Issand , ja su pääste su ütluse järgi ,
19119042	et ma vastaksin oma teotajaile ; sest ma loodan sinu sõna peale !
19119043	Ära kisu ilmaski mu suust ära tõesõna , sest ma loodan su seaduste peale !
19119044	Ma tahan hoida su Seadust alati , ikka ja igavesti ,
19119045	ja avaruses käia , sest ma nõuan sinu korraldusi .
19119046	Ma tahan rääkida su tunnistustest kuningate ees ja mitte häbeneda .
19119047	Ma tahan ennast rõõmustada sinu käskudega , mida ma armastan .
19119048	Ma tõstan oma käed su käskude poole , mida ma armastan , ja mõlgutan meelt su määruste üle .
19119049	Tuleta meelde sõna oma sulase kohta , mille peale sa mind oled pannud lootma !
19119050	See on mulle troostiks mu viletsuses , et su ütlus mind elustab .
19119051	Ülbed pilkavad mind väga ; ometi ma ei pöördunud kõrvale su Seadusest .
19119052	Mul seisid meeles , Issand , su seadused muistsest ajast ja ma sain troosti .
19119053	Tuline viha on mind haaranud õelate pärast , kes hülgavad su Seaduse .
19119054	Su määrused on mu kiituslauluks mu võõraspõlve majas .
19119055	Mulle meenub öösel su nimi , Issand , ja ma hoian su Seadust .
19119056	See sai mulle osaks sellepärast , et ma pidasin su korraldusi .
19119057	Issand on mu osa ; ma olen öelnud , et ma pean sinu sõnu .
19119058	Ma püüan kõigest südamest leevendada su palet , ole mulle armuline oma ütlust mööda !
19119059	Ma uurin oma teid ja pööran oma jalad jälle su tunnistuste poole .
19119060	Ma tõttan aega viitmata pidama sinu käske .
19119061	Õelate köidikud punusid end mu ümber ; aga mina ei unusta su Seadust .
19119062	Südaööl ma tõusen üles sind tänama su õiguse seaduste eest .
19119063	Mina olen kõigi nende kaaslane , kes sind kardavad ja peavad sinu korraldusi .
19119064	Ilmamaa on täis sinu heldust , Issand ; õpeta mulle oma määrusi !
19119065	Sina , Issand , oled teinud head oma sulasele oma sõna järgi .
19119066	Head arusaamist ja tundmist õpeta mulle , sest ma usun su käske !
19119067	Enne kui mind vaevati , eksisin ma eemale ; aga nüüd ma hoian sinu ütlusi .
19119068	Sina oled hea ja teed head ; õpeta mulle oma määrusi !
19119069	Ülbed sepitsevad mu peale valejutte , aga mina pean kõigest südamest sinu korraldusi .
19119070	Nende süda on tuim nagu rasv , aga mina tunnen rõõmu sinu Seadusest .
19119071	Mulle on hea , et mind vaevati , et ma õpiksin su määrusi .
19119072	Seadus su huultelt on mulle kallim kui tuhanded kulda ja hõbedat .
19119073	Sinu käed on mind teinud ja valmistanud , anna mulle arusaamist , et ma õpiksin sinu käske !
19119074	Kes sind kardavad , näevad mind ja rõõmustavad , et ma loodan sinu sõna peale .
19119075	Ma tean , Issand , et su seadused on õiged ja et sa ustavuses mind oled vaevanud .
19119076	Olgu nüüd su heldus mulle troostiks , nõnda nagu sa oled ütelnud oma sulasele !
19119077	Tulgu su halastused minu peale , et ma elaksin , sest sinu Seadus on minu rõõm !
19119078	Jäägu häbisse ülbed , et nad mind valega on ära eksitanud ! Mina mõlgutan meeles sinu korraldusi .
19119079	Pöördugu minu juurde need , kes sind kardavad ja tunnevad su tunnistusi !
19119080	Olgu mu süda laitmatu su määrustes , et ma ei jääks häbisse !
19119081	Mu hing on lõppemas , oodates su abi , ma loodan sinu sõna peale .
19119082	Mu silmad on lõppemas , igatsedes su ütlust ; ma küsin : ' Millal sa trööstid mind ? '
19119083	Sest ma olen nagu nahkastja suitsus ; sinu määrusi ma ei ole aga unustanud .
19119084	Kui palju päevi on veel su sulasel ? Millal saadad täide kohtuotsuse mu tagakiusajate kallal ?
19119085	Ülbed on kaevanud mulle auke , need , kes ei ela su Seaduse järgi .
19119086	Kõik su käsud on tõde ; valega kiusatakse mind taga . Aita mind !
19119087	Peaaegu oleksid nad lõpetanud minu elu maa peal . Mina aga ei ole hüljanud su korraldusi .
19119088	Oma heldust mööda elusta mind , siis ma hoian sinu suu tunnistust !
19119089	Igavesti , Issand , jääb püsima sinu sõna taevas .
19119090	Põlvest põlve kestab su ustavus . Sina oled kinnitanud maa ja see seisab .
19119091	Sinu seaduste kohaselt nad püsivad tänapäev , sest need kõik on sinu sulased .
19119092	Kui sinu Seadus ei oleks olnud mu rõõm , siis ma oleksin hukkunud oma viletsuses .
19119093	Ma ei unusta iialgi su korraldusi , sest nendega sa oled mind elustanud .
19119094	Sinu oma olen mina , päästa mind , sest ma nõuan taga su korraldusi !
19119095	Õelad lootsid mind hukata ; mina panen tähele sinu tunnistusi .
19119096	Ma olen näinud , et ka kõige täiuslikumal asjal on lõpp , kuid sinu käsk on väga avar .
19119097	Kuidas ma armastan sinu Seadust ! Iga päev mõlgutan ma mõttes seda .
19119098	Sinu käsud teevad mind targemaks mu vaenlastest , sest nad on minu päralt igavesti .
19119099	Ma olen mõistlikum kui kõik mu õpetajad , sest ma olen mõlgutanud mõttes su tunnistusi .
19119100	Ma olen arukam kui vanad , sest ma panen tähele su korraldusi .
19119101	Ma hoian oma jalad eemale kõigilt kurjadelt teedelt , et pidada sinu sõna .
19119102	Ma ei tagane sinu seadustest , sest sina õpetad mind .
19119103	Kui mahe on su ütlus mu suulaele , enam kui mesi mu suule .
19119104	Su korraldustest ma olen saanud arukaks , sellepärast ma vihkan kõiki vale teeradu .
19119105	Sinu sõna on mu jalale lambiks ja valguseks mu teerajal .
19119106	Ma olen vandunud ja täidan seda , et ma pean sinu õiguse seadusi .
19119107	Ma olen väga vaevatud . Issand , elusta mind oma sõna järgi !
19119108	Minu suu vabatahtlikud ohvrid olgu su meelt mööda , Issand , ja õpeta mulle oma seadusi !
19119109	Mu hing on alati mu pihus ja sinu Seadust ma ei unusta .
19119110	Õelad on mulle pannud püüdepaela , kuid mina ei eksi ära sinu korraldustest .
19119111	Su tunnistused ma olen saanud pärandiks igavesti , sest nad on mu südame rõõm .
19119112	Ma pöörasin oma südame tegema su määruste järgi alaliselt ja otsani .
19119113	Ma vihkan kahepaikseid mõtteid , aga sinu Seadust ma armastan .
19119114	Sina oled mu kaitse ja kilp ; sinu sõna peale ma loodan .
19119115	Taganege minust , te kurjategijad , ja ma pean oma Jumala käske !
19119116	Kinnita mind oma ütluse järgi , et ma elaksin , ja ära lase mind sattuda häbisse mu lootuses !
19119117	Toeta mind , et ma pääseksin , siis ma vaatlen alati su määrusi !
19119118	Sa ei pane mikski neid , kes eksivad eemale sinu määrustest , sest nende kavalus on asjatu .
19119119	Sa koristad ära kõik õelad maa pealt kui räbu , sellepärast ma armastan sinu tunnistusi .
19119120	Hirmust sinu ees tuleb värin mu lihasse ja ma kardan su seadusi .
19119121	Ma olen toiminud seadust ja õigust mööda , ära jäta mind mu rõhujate kätte !
19119122	Kosta oma sulase eest tema heaks , ärgu rõhugu mind ülbed !
19119123	Mu silmad on lõppenud ootamast su abi ja su õiguse tõotust .
19119124	Tee oma sulasega oma heldust mööda ja õpeta mulle oma määrusi !
19119125	Mina olen su sulane ; anna mulle arusaamist , et ma tunnetaksin su tunnistusi !
19119126	Aeg on Issandal tegutseda ; on ju tehtud tühjaks su Seadus .
19119127	Seepärast ma armastan su käske enam kui kulda ja selgemat kulda ;
19119128	seepärast ma pean kõiki su korraldusi täiesti õigeks , ma vihkan iga valeteed .
19119129	Imelised on sinu tunnistused , sellepärast hoiab neid minu hing .
19119130	Kui su sõnad avanevad , annavad nad valgust , tehes arukaks kohtlasi .
19119131	Ma avan oma suu ja ahmin , sest ma ihaldan su käske .
19119132	Kaldu minu poole ja ole mulle armuline , see on nende õigus , kes armastavad sinu nime .
19119133	Kinnita mu samme oma ütlusega ja ära lase ühtki nurjatust saada meelevalda minu üle !
19119134	Lunasta mind inimeste rõhumisest , siis ma pean su korraldusi !
19119135	Lase oma pale paista oma sulase peale ja õpeta mulle oma määrusi !
19119136	Veeojad voolavad mu silmist nende pärast , kes ei pea su Seadust .
19119137	Sina oled õige , Issand , ja su seadused on õiglased .
19119138	Sa oled seadnud oma tunnistused õiguses ja väga suures ustavuses .
19119139	Minu kiivus on mind kulutanud , sest mu rõhujad on unustanud sinu sõnad .
19119140	Mis sa oled öelnud , on sulatatud väga selgeks , ja su sulane armastab seda .
19119141	Ma olen vähene ja halvaks pandud , kuid ma ei unusta sinu korraldusi .
19119142	Su õigus on õigus igaveseks ja su Seadus on tõde .
19119143	Kitsikus ja ahastus on mind tabanud , aga su käsud on mu rõõm .
19119144	Su tunnistuste õigus jääb igavesti ; anna mulle arusaamist , et ma elaksin !
19119145	Ma hüüan kõigest südamest , kosta mulle , Issand ! Ma tahan pidada su määrusi .
19119146	Ma hüüan sinu poole , päästa mind , et ma peaksin su tunnistusi !
19119147	Ma jõudsin koidust ette ja hüüdsin . Sinu sõna peale ma loodan .
19119148	Mu silmad jõuavad ette vahikordadest , et mõlgutada mõttes su ütlust .
19119149	Kuule mu häält oma helduse pärast ! Issand , elusta mind oma seadusi mööda !
19119150	Mulle lähenesid ilguste toimepanijad ; nemad on sinu Seadusest kaugel .
19119151	Sina oled ligi , Issand , ja kõik su käsud on tõde .
19119152	Ammu ma teadsin sinu tunnistustest , et sa need oled rajanud igavesti .
19119153	Vaata mu viletsust ja vabasta mind , sest ma ei unusta su Seadust !
19119154	Aja mu tüliasja ja lunasta mind , elusta mind oma ütlust mööda !
19119155	Õelaist on pääste kaugel , sest nad ei hooli su määrustest .
19119156	Sinu halastus , Issand , on suur . Elusta mind oma seadusi mööda !
19119157	Palju on mu tagakiusajaid ja rõhujaid , kuid mina ei pöördu kõrvale su tunnistustest .
19119158	Ma nägin äraandjaid ja tundsin tülgastust , sest nemad ei hooli sinu ütlustest .
19119159	Vaata , kuidas ma armastan sinu korraldusi , Issand ! Elusta mind oma heldust mööda !
19119160	Sinu sõna sisu on tõde ja kõik su õiguse seadused jäävad igavesti .
19119161	Vürstid kiusavad mind taga põhjuseta , aga minu süda tunneb hirmu sinu sõna ees .
19119162	Ma rõõmutsen su ütlusest nagu see , kes leiab palju saaki .
19119163	Ma vihkan valet ja see on mu meelest jäle , ent sinu Seadust ma armastan .
19119164	Seitse korda päevas ma kiidan sind su õiguse seaduste eest .
19119165	Sinu Seaduse armastajail on suur rahu ja nad ei komista .
19119166	Ma ootan päästet sinult , Issand , ja teen su käske mööda .
19119167	Mu hing hoiab su tunnistusi ja ma armastan neid väga .
19119168	Ma pean su korraldusi ja su tunnistusi , sest kõik mu teed on sinu ees .
19119169	Jõudku mu halamine su palge ette , Issand ! Anna mulle arusaamist oma sõna mööda !
19119170	Tulgu mu anumine su palge ette , päästa mind oma ütlust mööda !
19119171	Mu huuled lasku hoovata kiitust , sest sa õpetad mulle oma määrusi !
19119172	Mu keel kuulutagu sinu ütlusi , sest kõik su käsud on õigus !
19119173	Olgu su käsi mind aitamas , sest ma olen valinud su korraldused !
19119174	Ma igatsen päästet sinult , Issand , ja sinu Seadus on mu rõõm .
19119175	Elagu mu hing , et ta sind kiidaks , ja su seadused aidaku mind !
19119176	Ma olen eksinud nagu kadunud lammas . Otsi oma sulast , sest ma ei unusta su käske !
19120001	Palveteekonna laul . Ma hüüdsin oma kitsikuses Issanda poole ja tema vastas mulle .
19120002	Issand , vabasta mu hing valetajaist huultest ja petisest keelest !
19120003	Mida anda sulle , mida lisada sulle , petis keel ?
19120004	Sangari teravaid nooli koos leetpõõsa tuliste sütega .
19120005	Häda mulle , et ma võõrana elan Mesekis , et ma viibin Keedari telkide keskel !
19120006	Juba kaua on mu hing elanud nende juures , kes vihkavad rahu .
19120007	Mina tahan rahu ! Aga kui ma räägin , on nemad valmis sõjaks .
19121001	Palveteekonna laul . Ma tõstan oma silmad mägede poole , kust tuleb mulle abi ?
19121002	Abi tuleb mulle Issanda käest , kes on teinud taeva ja maa .
19121003	Ei ta lase su jalga vääratada , ei su hoidja tuku .
19121004	Vaata , ei tuku ega jää magama see , kes Iisraeli hoiab .
19121005	Issand on su hoidja , Issand on su varjaja su paremal käel .
19121006	Päeval ei pista sind päike ega kuu öösel .
19121007	Issand hoiab sind kõige kurja eest , tema hoiab sinu hinge .
19121008	Issand hoiab su minemist ja su tulemist nüüd ja igavesti .
19122001	Palveteekonna laul Taavetilt . Ma rõõmustasin , kui mulle öeldi : ' Lähme Issanda kotta ! '
19122002	Meie jalad seisid su väravais , Jeruusalemm .
19122003	Jeruusalemm , kes oled ehitatud nagu hästi kokkuliidetud linn ,
19122004	kuhu läksid üles suguharud , Issanda suguharud tunnistuseks Iisraelile tänama Issanda nime .
19122005	Sest sinna on seatud aujärjed kohtumõistmiseks , aujärjed Taaveti kojale .
19122006	Paluge rahu Jeruusalemmale ! Käigu hästi nende käsi , kes sind armastavad !
19122007	Rahu olgu su müüride vahel , hea käekäik su kuninglikes kodades !
19122008	Oma vendade ja oma sõprade pärast tahan ma nüüd öelda : Rahu sinule !
19122009	Issanda , meie Jumala koja pärast tahan ma otsida sulle head .
19123001	Palveteekonna laul . Ma tõstan oma silmad sinu poole , kes istud taevas .
19123002	Vaata , otsekui sulaste silmad vaatavad oma isandate käte peale , otsekui teenija silmad vaatavad oma emanda käte peale , nõnda vaatavad meie silmad Issanda , meie Jumala peale , kuni tema meile armu annab .
19123003	Anna meile armu , Issand ! Anna meile armu , sest meil on enam kui küllalt põlgusest !
19123004	Meie hing on küllalt saanud tunda jultunute irvitust ja uhkete põlgust .
19124001	Palveteekonna laul Taavetilt . Kui Issand ei oleks olnud meiega - nii ütelgu Iisrael - ,
19124002	kui Issand ei oleks olnud meiega , kui inimesed tulid meile kallale ,
19124003	siis nad oleksid meid elusalt neelanud , kui nende viha süttis meie vastu ;
19124004	siis oleksid veed meid uputanud , jõgi oleks läinud üle meie hinge ;
19124005	siis oleksid ülbed veed läinud üle meie hinge .
19124006	Tänu olgu Issandale , kes ei andnud meid nende hammaste saagiks !
19124007	Meie hing on nagu lind pääsenud linnupüüdja paelust : paelad läksid katki ja me pääsesime ära .
19124008	Meie abi on Issanda nimes , kes on teinud taeva ja maa .
19125001	Palveteekonna laul . Kes loodavad Issanda peale , on nagu Siioni mägi , mis ei kõigu , vaid püsib igavesti .
19125002	Jeruusalemma ümber on mäed ja Issand on oma rahva ümber nüüd ja igavesti .
19125003	Sest õela valitsuskepp ei jää paigale õigete liisuosal , et õiged oma käsi ei sirutaks ülekohtu järele .
19125004	Issand , tee head neile , kes on head , ja neile , kes on õiglased oma südames !
19125005	Aga kes käänduvad oma kõveraile teedele , need saatku Issand hukka ühes nurjatusetegijatega ! Rahu Iisraelile !
19126001	Palveteekonna laul . Kui Issand tõi tagasi Siioni vangid , siis olime nagu unenägijad .
19126002	Siis oli meie suu täis naeru ja meie keel täis hõiskamist , siis öeldi paganarahvaste seas : ' Issand on neile suuri asju teinud ! '
19126003	Issand on meile suuri asju teinud , me oleme rõõmsad .
19126004	Issand , too tagasi meie vangid , nagu veeojad Lõunamaal !
19126005	Kes silmaveega külvavad , lõikavad hõiskamisega .
19126006	Kes minnes kõnnib nuttes , kui ta külviseemet kannab , see tuleb ja hõiskab , kandes oma vihke .
19127001	Palveteekonna laul Saalomonilt . Kui Issand ei ehita koda , tühja vaeva näevad siis ehitajad temaga . Kui Issand ei hoia linna , siis valvab valvur ilmaaegu .
19127002	Ilmaaegu te tõusete vara üles , istute hilja ülal ning sööte leiba raske vaevaga . Nii see on : Issand annab oma armsatele unes !
19127003	Vaata , lapsed on pärisosa Issandalt , ihusugu on tasu temalt .
19127004	Otsekui nooled sangari käes , nõnda on noorpõlve pojad .
19127005	Õnnis on mees , kes oma nooletupe nendega on täitnud . Ei jää nad häbisse , kui nad vaenlastega kõnelevad väravas .
19128001	Palveteekonna laul . Õnnis on igaüks , kes kardab Issandat , kes käib tema teedel .
19128002	Sa sööd siis oma käte vaevast , sa oled õnnis ja su käsi käib hästi .
19128003	Su naine on nagu viljakas viinapuu su maja nurgas ; su pojad on nagu õlipuu võsud su laua ümber .
19128004	Vaata , nõnda õnnistatakse tõesti meest , kes kardab Issandat !
19128005	Issand õnnistagu sind Siionist ja saagu sa näha Jeruusalemma head põlve kogu oma eluaja !
19128006	Ja saagu sa näha oma laste lapsi ! Rahu Iisraelile !
19129001	Palveteekonna laul . Palju on mind rõhutud mu noorpõlvest peale - nõnda ütelgu Iisrael - ,
19129002	palju on mind rõhutud mu noorpõlvest peale : ometi ei ole minust jagu saadud .
19129003	Mu selja peal on kündjad kündnud , nad on ajanud pikki vagusid .
19129004	Issand on õiglane , ta on õelate köied katki lõiganud .
19129005	Jäägu häbisse ja taganegu kõik , kes vihkavad Siionit !
19129006	Nad olgu nagu rohi katustel , mis kuivab , enne kui see kitkutakse ,
19129007	millest lõikaja ei saa endale peotäit ega siduja sületäit
19129008	ja möödaminejad ei ütle : ' Issanda õnnistus olgu teiega ! Me õnnistame teid Issanda nimega ! '
19130001	Palveteekonna laul . Põhjatuist sügavusist hüüan ma sinu poole , Issand !
19130002	Issand , kuule mu häält , sinu kõrvad pangu tähele mu anumise häält !
19130003	Kui sina , Issand , peaksid meeles kõik pahateod , kes siis , Issand , püsiks ?
19130004	Kuid sinu käes on andeksand , et sind kardetaks .
19130005	Ma ootan Issandat , mu hing ootab , ja ma loodan tema sõna peale .
19130006	Mu hing ootab Issandat enam kui valvurid hommikut , kui valvurid hommikut .
19130007	Iisrael , looda Issanda peale , sest Issanda juures on heldus ja tema juures on rohke lunastus !
19130008	Ja tema lunastab Iisraeli kõigist tema pahategudest .
19131001	Palveteekonna laul Taavetilt . Issand , mu süda ei ole kõrk ega ole mu silmad uhked , ja ma ei nõua asju , mis mulle on liiga suured ja imelised .
19131002	Eks ma ole oma hinge taltsutanud ja vaigistanud ? Otsekui võõrutatud laps ema juures , otsekui võõrutatud laps on mu hing minus .
19131003	Iisrael , looda Issanda peale nüüd ja igavesti !
19132001	Palveteekonna laul . Issand , meenuta kõiki vaevu , mis on Taavetil ,
19132002	kes vandus Issandale , tõotas Jaakobi Vägevale :
19132003	' Ei ma lähe oma maja ulualla ega heida oma magamisasemele ,
19132004	ei ma anna und oma silmadele ega suikumist oma laugudele ,
19132005	kuni ma leian paiga Issandale , eluaseme Jaakobi Vägevale ! '
19132006	Vaata , me kuulsime sellest Efratas , me leidsime selle Jaari väljadelt .
19132007	Mingem nüüd ta eluasemeisse , kummardugem tema jalgade järi ette !
19132008	Tõuse , Issand , minema oma hingamispaika , sina ja su võimsuselaegas !
19132009	Sinu preestrid ehtigu endid õigusega ja su vagad hõisaku !
19132010	Oma sulase Taaveti pärast ära lükka tagasi oma võitud mehe palet !
19132011	Issand on vandunud Taavetile , tõesti , ta ei tagane sellest : ' Sinu ihu soost panen ma ühe su aujärjele !
19132012	Kui su pojad peavad minu lepingut ja mu tunnistusi , mis ma neile õpetan , siis ka nende pojad peavad istuma igavesti sinu aujärjel ! '
19132013	Sest Issand on valinud Siioni ja himustanud teda enesele eluasemeks .
19132014	' See on mu hingamispaik igavesti ; siia ma jään , sest ma olen himustanud seda .
19132015	Ma tahan rohkesti õnnistada tema toidust , tema vaesed täita leivaga .
19132016	Ja tema preestrid ma riietan päästega , ja tema vagad hakkavad valjusti hõiskama .
19132017	Seal ma lasen tärgata sarve Taavetile , ma valmistan lambi oma võitud mehele .
19132018	Tema vaenlased ma riietan häbiga , aga tema peas peab ta peaehe särama ! '
19133001	Palveteekonna laul Taavetilt . Vaata , kui hea ja armas on see , et vennad üheskoos elavad !
19133002	See on nagu kallis õli pea peal , mis nõrgub alla habemesse , Aaroni habemesse , mis nõrgub alla tema rõivaste palistusse ,
19133003	ja nagu Hermoni kaste , mis langeb maha Siioni mägedele . Sest sinna on Issand seadnud õnnistuse , elu igaveseks ajaks .
19134001	Palveteekonna laul . Ennäe , tänage Issandat , kõik Issanda sulased , kes öösel seisate Issanda kojas !
19134002	Tõstke oma käed pühamu poole ja tänage Issandat !
19134003	Õnnistagu Issand sind Siionist , tema , kes on teinud taeva ja maa !
19135001	Halleluuja ! Kiitke Issanda nime , kiitke teie , Issanda sulased ,
19135002	kes seisate Issanda kojas , meie Jumala koja õuedel !
19135003	Kiitke Issandat , sest Issand on hea ; mängige tema nimele , sest see on kaunis !
19135004	Sest Issand on valinud enesele Jaakobi , omandiks võtnud Iisraeli .
19135005	Sest mina tean , et Issand on suur ja meie Issand on suurem kui kõik jumalad .
19135006	Kõik , mis Issandale meeldib , teeb ta taevas ja maa peal , meredes ja kõigis mere sügavikes .
19135007	Tema tõstab pilved maa otsast ; tema teeb välgud vihmaks , ta toob tuule välja oma aitadest .
19135008	Ta lõi maha egiptlaste esmasündinud , nii inimeste kui loomade omad .
19135009	Ta saatis tunnustähti ja imesid sinu sekka , Egiptus , vaarao peale ja kõigi ta sulaste peale .
19135010	Ta lõi maha palju paganarahvaid ja tappis ära vägevad kuningad ,
19135011	Siihoni , emorlaste kuninga , Oogi , Baasani kuninga , ja kõik Kaanani kuningriigid ,
19135012	ja andis nende maa pärisosaks , pärisosaks oma rahvale Iisraelile .
19135013	Issand , su nimi püsib igavesti , Issand , su mälestus põlvest põlve !
19135014	Sest Issand mõistab kohut oma rahvale ja halastab oma sulaste peale .
19135015	Paganate ebajumalad on hõbe ja kuld , inimeste kätetöö .
19135016	Suu neil on , aga nad ei räägi ; silmad neil on , aga nad ei näe .
19135017	Kõrvad neil on , aga nad ei pane tähele ; ei ole ka hingeõhku nende suus .
19135018	Nende sarnaseks saavad nende tegijad ja kõik , kes nende peale loodavad .
19135019	Iisraeli sugu , tänage Issandat ! Aaroni sugu , tänage Issandat !
19135020	Leevi sugu , tänage Issandat ! Teie , kes kardate Issandat , tänage Issandat !
19135021	Olgu tänatud Issand Siionist , tema , kes elab Jeruusalemmas ! Halleluuja !
19136001	Tänage Issandat , sest tema on hea , sest tema heldus kestab igavesti !
19136002	Tänage jumalate Jumalat , sest tema heldus kestab igavesti !
19136003	Tänage isandate Isandat , sest tema heldus kestab igavesti ;
19136004	teda , kes üksi teeb suuri imetegusid , sest tema heldus kestab igavesti ;
19136005	teda , kes arukusega on teinud taeva , sest tema heldus kestab igavesti ;
19136006	teda , kes on laotanud maa üle vee , sest tema heldus kestab igavesti ;
19136007	teda , kes on teinud suured valgused , sest tema heldus kestab igavesti ;
19136008	- päikese pannud valitsema päevaajal , sest tema heldus kestab igavesti ;
19136009	- kuu ja tähed valitsema öösel , sest tema heldus kestab igavesti ;
19136010	teda , kes lõi surnuks Egiptuse esmasündinud , sest tema heldus kestab igavesti ;
19136011	ja tõi Iisraeli nende keskelt välja , sest tema heldus kestab igavesti ;
19136012	vägeva käega ja väljasirutatud käsivarrega , sest tema heldus kestab igavesti ;
19136013	teda , kes lõhestas Kõrkjamere kaheks , sest tema heldus kestab igavesti ;
19136014	ja laskis Iisraeli minna sealt läbi , sest tema heldus kestab igavesti ;
19136015	ja puistas vaarao ja tema väe Kõrkjamerre , sest tema heldus kestab igavesti ;
19136016	teda , kes juhtis oma rahvast kõrbes , sest tema heldus kestab igavesti ;
19136017	teda , kes lõi surnuks vägevad kuningad , sest tema heldus kestab igavesti ;
19136018	ja lõi maha suurtsugu kuningad , sest tema heldus kestab igavesti ,
19136019	Siihoni , emorlaste kuninga , sest tema heldus kestab igavesti ,
19136020	ja Oogi , Baasani kuninga , sest tema heldus kestab igavesti ,
19136021	ja andis nende maa pärisosaks , sest tema heldus kestab igavesti ,
19136022	pärisosaks oma sulasele Iisraelile , sest tema heldus kestab igavesti ;
19136023	teda , kes meid meelde tuletas meie alanduses , sest tema heldus kestab igavesti ,
19136024	ja vabastas meid meie vaenlaste käest , sest tema heldus kestab igavesti ;
19136025	teda , kes annab kõigele lihale roa , sest tema heldus kestab igavesti !
19136026	Tänage taeva Jumalat , sest tema heldus kestab igavesti !
19137001	Paabeli jõgede kaldail , seal me istusime ja nutsime , kui mõtlesime Siionile .
19137002	Remmelgate otsa , mis seal olid , me riputasime oma kandled .
19137003	Sest seal küsisid meilt meie vangiviijad laulu sõnu ja meie piinajad rõõmulaule : ' Laulge meile Siioni laule ! '
19137004	Kuidas me võime laulda Issanda laulu võõral pinnal ?
19137005	Kui ma sind unustan , Jeruusalemm , siis ununegu mu parem käsi !
19137006	Jäägu mu keel kinni suulae külge , kui ma sinule ei mõtleks , kui ma ei paneks Jeruusalemma oma ülemaks rõõmuks !
19137007	Tuleta meelde , Issand , Jeruusalemma hukatuse päeva Edomi laste vastu , kes ütlesid : ' Kiskuge maha , kiskuge alusmüürini maha , mis on temas ! '
19137008	Paabeli tütar , sa laastatav ! Õnnis on see , kes sulle tasub sedamööda , kuidas sa meile oled teinud .
19137009	Õnnis on see , kes võtab su väikesed lapsed ja rabab nad vastu kaljut .
19138001	Taaveti laul . Ma tänan sind kõigest oma südamest , jumalate ees ma mängin sulle !
19138002	Ma kummardan su püha templi poole ja tänan su nime su helduse ja ustavuse pärast ; sest suuremaks , kui on kõik su kuulsus , oled sa teinud oma tõotuse .
19138003	Sel päeval , mil ma appi hüüdsin , vastasid sa mulle ; sa tegid mind julgeks , mu hinges on tugevus .
19138004	Sind , Issand , tänavad kõik ilmamaa kuningad , kui nad kuulevad sinu suu tõotusi ,
19138005	ja nad laulavad Issanda teedel , et suur on Issanda au .
19138006	Sest Issand on kõrge ja näeb madalat , aga kõrgi ta tunneb kaugelt ära .
19138007	Kuigi ma käin keset kitsikust , elustad sina mind ; mu vaenlaste viha vastu sa sirutad oma käe ja su parem käsi aitab mind .
19138008	Issand viib mu asja lõpule . Issand , sinu heldus kestab igavesti ! Ära jäta maha oma kätetööd !
19139001	Laulujuhatajale : Taaveti laul . Issand , sa uurid mind läbi ja tunned mind .
19139002	Sina tead , millal ma maha istun ja millal ma tõusen ; sa mõistad kaugelt ära mu mõtted .
19139003	Sa mõõdad ära mu käimise ja mu pikali-olemise , ja kõik mu teed on sulle tuttavad .
19139004	Sõna ei ole veel mu keelel , kui ennäe - sina , Issand , tead selle kõik ära .
19139005	Tagant ja eest sa ümbritsed mind ja paned oma pihu mu peale .
19139006	See tundmine on minule imeline , see on liiga kõrge , et saaksin sellest jagu .
19139007	Kuhu ma võiksin minna su Vaimu eest ? Ja kuhu ma põgeneksin su palge eest ?
19139008	Kui ma astuksin taevasse , siis oled sina seal ; kui ma teeksin endale aseme surmavalda , vaata , sina oled seal !
19139009	Kui ma võtaksin koidutiivad ja asuksin elama viimse mere äärde ,
19139010	siis sealgi su käsi juhataks mind ja su parem käsi haaraks minust kinni .
19139011	Ja kui ma ütleksin : ' Katku mind pimedus ja valgus mu ümber saagu ööks ! ' ,
19139012	siis pimedus ei oleks pime sinu ees , vaid öö oleks nagu päev , pimedus oleks otsekui valgus .
19139013	Sest sina valmistasid mu neerud ja kudusid mind mu ema ihus .
19139014	Ma tänan sind , et olen nii kardetavalt imeliselt loodud . Imelised on sinu teod , seda tunneb mu hing hästi .
19139015	Mu luud ei olnud varjul sinu eest , kui mind salajas loodi , kui mind maa sügavuses imeliseks kooti .
19139016	Su silmad nägid mind juba mu eos ja su raamatusse kirjutati kõik päevad , mis olid määratud , ehk küll ühtainustki neist ei olnud olemas .
19139017	Ent kui kallid on mulle sinu mõtted , oh Jumal ! Kui väga suur on nende arv !
19139018	Kui ma hakkaksin neid ära lugema , oleks neid rohkem kui liiva . Kui ma ärkan , olen ma alles sinu juures .
19139019	Oh , et sa , Jumal , surmaksid õelad ! Ja et minust taganeksid verevalajad ,
19139020	kes sinust räägivad salalikult , kes silmakirjaks tõstavad häält , need sinu vaenlased !
19139021	Kas ma neid , kes sind vihkavad , Issand , ei peaks vihkama , ja kas ei peaks mulle olema tülkad need , kes tõusevad sinu vastu ?
19139022	Täie vihaga ma vihkan neid , nad on saanud mu vaenlasteks .
19139023	Oh Jumal , uuri mind ja tunne ära mu süda ! Katsu mind läbi ja tunne ära mu mõtted !
19139024	Vaata , kas ma olen valuteel ja juhata mind igavesele teele !
19140001	Laulujuhatajale : Taaveti laul .
19140002	Vabasta mind , Issand , kurjade inimeste käest , varja mind vägivaldsete meeste eest ,
19140003	kes mõtlevad kurja oma südames ja iga päev õhutavad võitlusi !
19140004	Nemad teritavad oma keelt nagu madu ; rästikumürk on nende huulte all . Sela .
19140005	Hoia mind , Issand , õela käte eest , varja mind vägivaldsete meeste eest , kes mõtlevad mu samme peatada !
19140006	Uhked on mulle salajasse pannud paelad ja köied , nad on laotanud võrgud tee peale ja on mulle seadnud püünised . Sela .
19140007	Ma ütlesin Issandale : Sina oled mu Jumal ! Kuule , Issand , mu anumise häält !
19140008	Issand Jumal , sa mu võimas abi ! Sina kaitsed mu pead tapluse päeval .
19140009	Issand , ära sa täida õela himustust ! Ära lase õnnestuda tema kavatsust , muidu nad suurustavad ! Sela .
19140010	Nende sapp , kes mind ümber piiravad , nende huulte vaev katku neid endid !
19140011	Tuliseid süsi sadagu nende peale , kukuta nad sügavatesse aukudesse , kust nad ei saa üles tõusta !
19140012	Keelekandja mees ärgu püsigu maa peal , vägivaldsel mehel olgu õnnetusi ; need ajagu teda järjest taga !
19140013	Ma tean , et Issand ajab viletsa kohtuasja ja teeb vaesele õige otsuse .
19140014	Tõesti , õiged tänavad su nime , õiglased jäävad elama su palge ette .
19141001	Taaveti laul . Issand , ma hüüan sind appi , tõtta mu juurde ; kuule mu häält , kui ma hüüan su poole !
19141002	Olgu mu palve suitsutusohvriks su palge ees , ja mu käte tõstmine olgu õhtuseks roaohvriks !
19141003	Issand , pane valvur mu suu ette , hoidja mu huulte uksele !
19141004	Ära lase mu südant pöörduda paha asja poole , et ma üleannetult teeksin ülekohtu tegusid õeluses koos meestega , kes teevad nurjatust , ega sööks nende maiuspalasid !
19141005	Õige löögu mind ; see on heldus ! Ja ta nuhelgu mind ; see on õli mu pea peale ! Ärgu mu pea keeldugu sellest ! Sest veel pisut aega , ja minu palve läheb täide nende õnnetustes !
19141006	Kui nende valitsejad tõugatakse kaljudelt , siis kõik mõistavad , kui õiged on minu sõnad .
19141007	Nagu maad oleks küntud ja lõhestatud , nõnda pillutatakse nende luud surmavalla suhu .
19141008	Sest mu silmad , Issand Jumal , vaatavad sinule . Sinu juures ma otsin pelgupaika , ära lase mu hinge hukka minna !
19141009	Hoia mind paela eest , mis mulle on pandud , ja nurjatusetegijate püünise eest !
19141010	Õelad langegu üheskoos oma võrkudesse , kuni mina neist mööda lähen !
19142001	Taaveti õpetuslaul ; palve , kui ta oli koopas .
19142002	Oma häält tõstes ma kisendan Issanda poole , oma häält tõstes ma anun Issandat .
19142003	Ma valan välja oma kaebuse tema ette , ma annan temale teada oma ahastuse .
19142004	Kui minu vaim nõrkeb mu sees , siis sina tunned mu teerada . Teele , mida ma käin , on minu jaoks peidetud püünised .
19142005	Vaata paremale poole ja näe , et mul ei ole , kes mind tunneks . Pelgupaik on mu eest hävinud , ükski ei hooli mu hingest .
19142006	Ma kisendan sinu poole , Issand ! Ma ütlen : Sina oled mu pelgupaik , mu osa elavate maal !
19142007	Pane tähele mu halisemist , sest ma olen väga nõder ! Vabasta mind mu tagaajajate käest , sest nad on minust tugevamad !
19142008	Vii välja mu hing vangist tänama sinu nime ! Õiged käivad mu ümber , kui sina mulle head teed .
19143001	Taaveti laul . Issand , kuule mu palvet , pane tähele mu anumist ! Oma ustavuses vasta mulle , oma õiguses !
19143002	Ja ära mine kohtusse oma sulasega , sest ükski elav inimene ei ole õige sinu palge ees !
19143003	Sest vaenlane jälitab mu hinge , ta rõhub maha mu elu , ta paneb mind istuma pimedusse nagu need , kes on ammugi surnud .
19143004	Mu vaim nõrkeb mu sees ja mu süda tunneb jubedust mu rinnus .
19143005	Ma meenutan muistseid päevi , ma mõtisklen kõigist su tegudest , ma mõlgutan meeles su kätetöid .
19143006	Ma laotan oma käed laiali sinu poole , mu hing himustab su järele nagu janunev maa . Sela .
19143007	Vasta mulle peatselt , Issand ! Mu vaim on lõppemas ! Ära pane oma palet mu eest varjule , et ma ei saaks nende sarnaseks , kes lähevad alla hauda !
19143008	Anna mulle vara kuulda oma heldust , sest ma loodan sinu peale ! Anna mulle teada tee , mida pean käima , sest sinu poole ma tõstan oma hinge !
19143009	Kisu mind ära , Issand , mu vaenlaste käest ; sinu kaitse alla ma kipun !
19143010	Õpeta mind tegema sinu meelt mööda , sest sina oled mu Jumal ! Sinu hea Vaim juhatagu mind tasasel maal !
19143011	Issand , elusta mind oma nime pärast , vii välja mu hing kitsikusest oma õiguse pärast !
19143012	Ja hävita mu vaenlased oma helduse pärast , ja kaota ära kõik , kes mu hinge rõhuvad , sest ma olen sinu sulane !
19144001	Taaveti laul . Tänatud olgu Issand , mu kalju , kes õpetab mu käsi lahinguks ja mu sõrmi sõjaks ,
19144002	tema , kes on mu heldus ja mu mäelinnus , mu kindel varjupaik ja mu päästja , minu kilp ja see , kelle juures ma pelgupaika otsin ; ta alistab minule mu rahva .
19144003	Oh Issand ! Mis on inimene , et sa tahad teda tunda ? Mis on inimlaps , et sa paned teda tähele ?
19144004	Inimene on tuuleõhu sarnane : tema päevad on nagu mööduv vari .
19144005	Issand , kalluta oma taevaid ja tule alla , puuduta mägesid , et need suitseksid !
19144006	Löö välku ja pilluta nad laiali , läkita oma nooled ja peleta neid !
19144007	Siruta oma käed ülalt , päästa ja tõmba mind välja suurest veest , võõramaa laste käest ,
19144008	kelle suu räägib tühja ja kelle parem käsi on valetaja käsi !
19144009	Jumal , ma laulan sulle uue laulu ! Ma mängin kümnekeelsel naablil sinule ,
19144010	kes annad abi kuningaile , kes päästsid oma sulase Taaveti kurja mõõga eest .
19144011	Päästa mind ja vabasta mind võõramaa laste käest , kelle suu räägib tühja ja kelle parem käsi on valetaja käsi ,
19144012	et meie pojad oleksid noorpõlves nagu hästi kasvatatud taimed , ja meie tütred nagu templi ehituses ilusasti voolitud nurgasambad ,
19144013	et meie aidad oleksid täis ning annaksid iga liiki vilja , et meie lambakari kasvaks tuhandekordseks ja kümne tuhande kordseks meie nurmedel ,
19144014	et meie veised oleksid tiined , et ei juhtuks kahju ega kaotust , et ei oleks hädakisa meie tänavatel !
19144015	Õnnis on rahvas , kelle käsi nõnda käib . Õnnis on rahvas , kelle Jumal on Issand .
19145001	Taaveti kiituslaul . Ma tõstan sind kõrgeks , mu Jumal , sa kuningas ! Ja ma tänan su nime ikka ja igavesti !
19145002	Iga päev ma tänan sind ja kiidan su nime ikka ja igavesti !
19145003	Suur on Issand ja kõrgeks kiidetav , tema suurus on uurimatu !
19145004	Rahvapõlv ülistab rahvapõlvele sinu tegusid , ja nad kuulutavad sinu suurt vägevust .
19145005	Sinu võimsuse toredat hiilgust ja su imeasju tahan ma meeles mõlgutada .
19145006	Sinu kardetavast jõust räägitagu ja ma jutustan sinu suurtest töödest .
19145007	Su suure headuse mälestust kuulutatagu ja su õiguse üle hõisatagu !
19145008	Armuline ja halastaja on Issand , pika meelega ja suur helduselt .
19145009	Hea on Issand kõigile ja tema halastus on üle kõigi tema tegude .
19145010	Sind ülistavad , Issand , kõik sinu teod , ja su vagad tänavad sind .
19145011	Nemad kõnelevad sinu riigi auhiilgusest ja nad räägivad su vägevusest ,
19145012	et teada anda inimlastele tema vägevust ja tema riigi auhiilguse ilu .
19145013	Sinu riik on kõigi ajastute riik ja sinu valitsus kestab rahvapõlvest rahvapõlve .
19145014	Issand toetab kõiki , kes on langemas , ja tema tõstab püsti kõik , kes on küüru vajutatud .
19145015	Kõikide silmad ootavad sind ja sina annad neile nende roa omal ajal ;
19145016	sina avad oma käe ja täidad kõik , mis elab , hea meelega .
19145017	Õige on Issand kõigil oma teedel ja vaga kõigis oma tegudes .
19145018	Issand on ligi kõigile , kes teda appi hüüavad , kõigile , kes teda tões appi hüüavad .
19145019	Tema teeb nende meele järgi , kes teda kardavad , ja ta kuuleb nende kisendamist ning aitab neid .
19145020	Issand hoiab kõiki , kes teda armastavad , ja hävitab kõik õelad .
19145021	Issanda kiitust rääkigu mu suu ja kõik liha andku tänu tema pühale nimele ikka ja igavesti !
19146001	Halleluuja ! Kiida , mu hing , Issandat !
19146002	Ma tahan Issandat kiita oma eluaja ! Ma tahan oma Jumalale mängida , niikaua kui mind on !
19146003	Ärge lootke vürstide peale , inimlaste peale , kelle käes ei ole abi !
19146004	Kui tema vaim välja läheb , siis ta pöördub tagasi oma mulda ; selsamal päeval kaovad tema kavatsused .
19146005	Õnnis on see , kelle abi on Jaakobi Jumal , kelle lootus on Issanda peale , oma Jumala peale ,
19146006	kes on teinud taeva ja maa , mere ja kõik , mis seal sees on , kes on ustav igavesti ,
19146007	kes mõistab õiglast kohut neile , kellele liiga tehakse , kes annab leiba näljastele . Issand päästab lahti , kes on kinni seotud .
19146008	Issand avab pimedate silmad ; Issand seab püsti need , kes on küüru vajutatud . Issand armastab õigeid .
19146009	Issand kaitseb võõraid , ta peab ülal vaeslapsi ja lesknaisi ; kuid õelate teed ta saadab nurja .
19146010	Issand on kuningas igavesti , sinu Jumal , Siion , põlvest põlve ! Halleluuja !
19147001	Halleluuja ! Jah , hea on mängida meie Jumalale ; jah , kaunis ja kohane on kiituslaul .
19147002	Issand ehitab Jeruusalemma , tema kogub Iisraeli hajutatud .
19147003	Ta parandab need , kelle süda on murtud , ja seob kinni nende valusad haavad .
19147004	Tema määrab tähtede arvu ja nimetab neid kõiki nimepidi .
19147005	Meie Issand on suur ja vägev rammult ; tema mõistus on määratu .
19147006	Issand peab ülal viletsaid , aga õelad alandab maani .
19147007	Laulge Issandale tänuga , mängige kandlel kiitust meie Jumalale ,
19147008	kes katab taeva paksude pilvedega , kes valmistab maale vihma , kes laseb tärgata rohu mägedele ,
19147009	ta annab loomadele nende toidu ja kaarnapoegadele , kes teda hüüavad .
19147010	Temale ei meeldi hobusevägi ega ole tal head meelt jalameeste säärtest .
19147011	Issandal on hea meel neist , kes teda kardavad , kes loodavad tema helduse peale .
19147012	Ülista , Jeruusalemm , Issandat ! Siion , kiida oma Jumalat !
19147013	Sest tema on teinud tugevaks su väravate riivid , tema õnnistab su lapsi sinu sees .
19147014	Ta annab rahu su piirile , ta küllastab su tuumaka nisuga .
19147015	Ta läkitab oma ütlused maa peale , rutusti jookseb tema sõna .
19147016	Ta annab lund nagu villa , ta külvab halla nagu tuhka .
19147017	Ta viskab oma jääd nagu palukesi : kes võib püsida tema külma ees ?
19147018	Ta läkitab oma sõna ja sulatab nad ; ta laseb oma tuult puhuda ja veed vulisevad .
19147019	Ta annab teada oma sõna Jaakobile ja Iisraelile oma määrused ja seadused .
19147020	Nõnda ei ole tema teinud ühelegi paganarahvale , ja tema seadusi ei ole nad tundnud . Halleluuja !
19148001	Halleluuja ! Kiitke Issandat taevastest , kiitke teda ülal kõrgustes !
19148002	Kiitke teda , kõik tema inglid ! Kiitke teda , kõik tema väehulgad !
19148003	Kiitke teda , päike ja kuu ! Kiitke teda , kõik valguse tähed !
19148004	Kiitke teda , taevaste taevad , ja kõik veed taevaste peal !
19148005	Kiitku nad Issanda nime , sest kui tema käskis , siis nad loodi !
19148006	Ja ta püstitas nad alatiseks ja igaveseks ; tema andis määruse , ja sellest nad ei astu üle .
19148007	Kiitke Issandat maa pealt , mereloomad ja kõik mere sügavused ,
19148008	tuli ja rahe , lumi ja udu , marutuul , kes teeb tema sõna järgi ,
19148009	mäed ja kõik kingud , viljapuud ja kõik seedrid ;
19148010	metsloomad ja kõik koduloomad , roomajad ja tiivulised linnud ;
19148011	ilmamaa kuningad ja kõik rahvahõimud , vürstid ja kõik ilmamaa kohtumõistjad ;
19148012	ka noored mehed ja neitsid , vanad koos noortega !
19148013	Kiitku nad Issanda nime , sest tema nimi üksi on kõrge ; tema aulisus ulatub üle maa ja taeva !
19148014	Ja tema on tõstnud kõrgele sarve oma rahvale , kõigile oma vagadele , kiituslauluks Iisraeli lastele , rahvale , kes on tema lähedal . Halleluuja !
19149001	Halleluuja ! Laulge Issandale uus laul , tema kiituslaul vagade koguduses !
19149002	Iisrael rõõmustagu oma tegijast ! Siioni lapsed ilutsegu oma kuningast !
19149003	Nad kiitku ringtantsus tema nime , trummide ja kanneldega mängigu nad temale !
19149004	Sest Issandal on hea meel oma rahvast , ta ehib viletsad päästega .
19149005	Vagad ilutsegu au sees , nad hõisaku oma voodites !
19149006	Neil olgu suus Jumala ülistus ja käes kaheterane mõõk ,
19149007	et valmistada kättemaks paganarahvaile ja nuhtlus rahvahõimudele ,
19149008	et siduda nende kuningad ahelaisse ja panna jalaraudu nende auväärsed mehed ,
19149009	et saata täide nende kohta kirja pandud kohtuotsus ! See on auks kõigile tema vagadele . Halleluuja !
19150001	Halleluuja ! Kiitke Jumalat tema pühamus ! Kiitke teda tema võimsas taevalaotuses !
19150002	Kiitke teda tema vägevate tegude pärast ! Kiitke teda tema määratut suurust mööda !
19150003	Kiitke teda pasuna helidega ! Kiitke teda naabli ja kandlega !
19150004	Kiitke teda trummide ja ringtantsudega ! Kiitke teda keelpillide ja viledega !
19150005	Kiitke teda helisevate simblitega ! Kiitke teda kumisevate simblitega !
19150006	Kõik , kellel on eluõhku , kiitku Issandat ! Halleluuja !
20001001	Saalomoni , Taaveti poja , Iisraeli kuninga õpetussõnad
20001002	tarkuse ja õpetuse tundmaõppimiseks , mõistlike sõnade mõistmiseks ,
20001003	et võtta õpetust targaks käitumiseks , õigluseks ja õiguseks ning õigeks eluviisiks ,
20001004	et anda kogenematuile oidu , noortele teadmisi ja otsustusvõimet -
20001005	kes tark on , see kuuleb seda ja võtab veelgi enam õpetust ; kes aru saab , see omandab oskuse
20001006	õpetus - ja tähendamissõnade , tarkade meeste ütluste ja nende mõistatuste mõistmiseks .
20001007	Issanda kartus on tunnetuse algus , meeletud põlgavad tarkust ja õpetust .
20001008	Kuule , mu poeg , oma isa õpetust ja ära jäta tähele panemata oma ema juhatust ,
20001009	sest need on su peale ilupärjaks ja kaela ümber keeks !
20001010	Mu poeg ! Kui patused sind ahvatlevad , siis ära nõustu !
20001011	Kui nad ütlevad : ' Tule meiega ! Varitseme verd , luurame süütut ilma põhjuseta ,
20001012	neelame neid otsekui surmavald , elusalt ja tervelt nagu haudaminejaid ,
20001013	küllap me siis leiame kõiksugust kallist vara ja täidame oma kojad saagiga .
20001014	Heida liisku meie keskel ja meil kõigil olgu ühine kukkur ! ' -
20001015	siis , mu poeg , ära mine nendega seda teed , hoia oma jalg nende radadelt !
20001016	Sest nende jalad jooksevad kurja poole ja nad tõttavad verd valama .
20001017	Ent asjatu on võrku laotada kõigi tiivuliste nähes :
20001018	sest nad varitsevad omaenese verd , luuravad omaenese hinge .
20001019	Niisugune tee on igaühel , kes ahnitseb kasu : selle omanikult võetakse hing .
20001020	Tarkus hüüab tänavail , annab oma häält kuulda turgudel ,
20001021	kisendab lärmakates paikades , kõneleb oma sõnu linnaväravate suus :
20001022	' Kui kaua te , rumalad , armastate rumalust ? Kui kaua meeldib hooplejail hoobelda ja alpidel vihata teadmist ?
20001023	Pöörduge minu noomimise alla ! Vaata , ma lasen teile voolata oma vaimu , teen teile teatavaks oma sõnad .
20001024	Et ma olen kutsunud , aga te olete tõrkunud , olen sirutanud oma käe , aga ükski pole tähele pannud ,
20001025	ja et te pole hoolinud mitte ühestki minu nõust ega ole tahtnud mu noomimist ,
20001026	siis naeran minagi teie õnnetust , pilkan , kui teie kohkumine tuleb ,
20001027	kui teie kohkumine tormina tuleb ja teie õnnetus tuulekeerisena saabub , kui häda ja ahastus teile kallale kipuvad .
20001028	Siis nad hüüavad mind , aga mina ei vasta , otsivad mind , aga ei leia .
20001029	Sellepärast et nad on vihanud tunnetust ega ole valinud Issanda kartust ,
20001030	et nad ei ole hoolinud minu nõust , vaid on põlastanud kõiki mu noomitusi ,
20001031	peavad nad siis sööma oma tegude vilja ja küllastuma oma kavatsustest .
20001032	Sest rumalaid tapab nende taganemine ja alpe hukkab nende hooletus .
20001033	Aga kes mind kuulab , võib julgesti elada ja olla muretu , kurja kartmata . '
20002001	Mu poeg ! Kui sa mu sõnad vastu võtad ja mu käsud enesele talletad ,
20002002	lased oma kõrva tarkust tähele panna , pöörad südame arukuse poole ,
20002003	jah , kui sa mõistuse appi kutsud ja tood oma hääle kuuldavale arukuse heaks ,
20002004	kui sa seda otsid nagu hõbedat ja püüad leida nagu peidetud varandust ,
20002005	siis sa mõistad Issanda kartust ja leiad Jumala tunnetuse .
20002006	Sest Issand annab tarkuse , tema suust tuleb tunnetus ja arukus .
20002007	Tema talletab õigetele edu , on kilbiks neile , kes elavad laitmatult ,
20002008	kaitstes õiguse radu ja valvates oma vagade teed .
20002009	Siis sa mõistad õiglust ja õigust , ja seda , mis õige on - kõiki häid teid .
20002010	Sest siis tuleb tarkus su südamesse ja tunnetus hakkab meeldima su hingele .
20002011	Otsustusvõime valvab su üle , arukus kaitseb sind ,
20002012	päästes sind kurjalt teelt , meeste käest , kes räägivad pööraselt ,
20002013	kes hülgavad sirged rajad , et käia pimedatel teedel ,
20002014	kes rõõmustavad kurja tehes , hõiskavad pööraste roimade juures ,
20002015	kelle rajad on kõverad ja kelle teed on eksiteed .
20002016	See hoiab sind ka võõra naise eest , muulasest naise eest , kes räägib meelitavaid sõnu ,
20002017	kes on hüljanud oma noorpõlve sõbra ja on unustanud oma Jumala seaduse .
20002018	Sest tema koda vajub alla surma poole ja tema teed varjuderiiki .
20002019	Ükski , kes tema juurde sisse läheb , ei tule tagasi ega jõua taas eluradadele .
20002020	See on siis selleks , et sa võiksid käia heade teel ja hoida õigete radu ,
20002021	sest õiglased tohivad elada maa peal ja vagad sinna järele jääda ,
20002022	aga õelad hävitatakse maa pealt ja truudusemurdjad pühitakse ära .
20003001	Mu poeg , ära unusta mu õpetust , vaid su süda hoidku alal mu käsud ,
20003002	sest need lisavad sulle pikka iga , eluaastaid ja rahu !
20003003	Heldus ja tõde ärgu jätku sind maha ! Seo need enesele ümber kaela , kirjuta need oma südamelauale ,
20003004	siis sa leiad armu ja heakskiitu Jumala ja inimeste silmis !
20003005	Looda Issanda peale kõigest südamest ja ära toetu omaenese mõistusele !
20003006	Õpi teda tundma kõigil oma teedel , siis ta teeb su teerajad tasaseks !
20003007	Ära ole iseenese silmis tark ! Karda Issandat ja tagane kurjast !
20003008	See on su ihule terviseks ja luudele-liikmetele kosutuseks .
20003009	Austa Issandat oma varandusega ja uudseviljaga kõigest oma saagist ,
20003010	siis su aidad täituvad küllusega ja veiniaamid ajavad üle !
20003011	Mu poeg , ära põlga Issanda karistust ja ärgu olgu sulle vastumeelne tema noomimine ,
20003012	sest keda Issand armastab , seda ta karistab otsekui isa poega , kellele ta head tahab !
20003013	Õnnis on inimene , kes leiab tarkuse , ja inimene , kes jõuab arusaamisele ,
20003014	sest sellest on rohkem kasu kui hõbedast ja rohkem tulu kui kullast .
20003015	See on kallim kui pärlid , ja ükski asi , mida sa ihaldad , ei ole sellega võrreldav .
20003016	Selle paremal käel on pikk iga ja vasakul käel rikkus ning au .
20003017	Selle teed on armsad teed ja kõik selle rajad on rahu .
20003018	See on elupuuks neile , kes sellest kinni haaravad , õnnis , kes seda suudab hoida .
20003019	Issand on tarkusega rajanud maa , arukusega valmistanud taeva .
20003020	Tema teadmisel lõhkevad sügavused ja pilved tilguvad kastet .
20003021	Mu poeg , ära kaota neid silmist : säilita arukus ja otsustusvõime ,
20003022	siis on need su hingele eluks ja kaela ümber kaunistuseks .
20003023	Siis sa võid käia oma teed julgesti , su jalg ei tarvitse komistada .
20003024	Kui sa heidad puhkama , siis pole sul vaja karta , vaid sa saad magada ja su uni on magus .
20003025	Ei sa siis karda äkilist hirmutust ega õelate õnnetust , kui see tuleb .
20003026	Sest Issand on kõigil su teedel ja hoiab su jalga püünise eest .
20003027	Ära keela head neile , kes seda vajavad , kui su käel on jõudu seda teha !
20003028	Ära ütle oma ligimesele : ' Mine praegu ära ja tule teinekord tagasi , küll ma homme annan ' , kui sa seda kohe saad teha !
20003029	Ära kavatse kurja oma ligimese vastu , kui ta elab usaldavalt su juures !
20003030	Ära riidle ühegi inimesega põhjuseta , kui ta ei ole sulle kurja teinud !
20003031	Ära ole kade mehele , kes on vägivaldne , ja ära vali ühtegi tema teedest ,
20003032	sest pöörane on Issanda meelest jäle , aga õigetega on tema osadus !
20003033	Issanda needus on õela kojas , aga ta õnnistab õiglase eluaset .
20003034	Pilkajaile on temagi pilkaja , aga alandlikele annab ta armu .
20003035	Targad pärivad au , aga albid kannavad häbi .
20004001	Kuulge , pojad , isa manitsust , ja pange tähele , et õpiksite arukust !
20004002	Sest ma annan teile hea õpetuse , ärge hüljake mu juhatust !
20004003	Kui ma alles olin oma isa poeg , õrn ja ainus oma ema hoole all ,
20004004	siis õpetas mind mu isa ja ütles mulle : Su süda hoidku minu sõnu , pea mu käske , siis sa jääd elama !
20004005	Taotle tarkust , taotle arukust - ära seda unusta - ära kaldu kõrvale mu suu sõnadest !
20004006	Ära seda hülga , siis see hoiab sind ; armasta seda , siis see kaitseb sind !
20004007	Tarkuse algus on see : taotle tarkust ja taotle arukust kogu oma varanduse hinnaga .
20004008	Pea seda kõrgeks , siis see ülendab sind , kui sa seda süleled , siis see austab sind !
20004009	See paneb sulle pähe ilupärja , kingib sulle kauni krooni .
20004010	Kuula , mu poeg , ja võta vastu mu sõnad , siis saab sulle palju eluaastaid !
20004011	Ma õpetan sulle tarkuseteed , ma juhin sind õigeisse rööpaisse .
20004012	Kui sa seal käid , siis on su samm vaba , ja kui sa jooksed , siis sa ei komista .
20004013	Haara kinni õpetusest , ära lase lahti , hoia seda , sest see on su elu !
20004014	Ära mine õelate rajale ja ära astu kurjade teele !
20004015	Jäta see , ära käi seal , hoidu sellest ja mine mööda !
20004016	Sest nad ei saa magada , enne kui nad kurja on teinud ; neilt võetakse uni , kui nad kedagi ei ole saanud panna komistama .
20004017	Sest nad söövad õeluse leiba ja joovad vägivalla veini .
20004018	Aga õigete rada on otsekui valgusepaistus , mis muutub üha selgemaks , kuni päev on saabunud .
20004019	Õelate tee on nagu pilkane pimedus : nad ei tea , mille peale nad komistavad .
20004020	Mu poeg , pane tähele mu sõnu , pööra oma kõrv mu kõnede poole !
20004021	Ära kaota neid enesel silmist , hoia need oma südames ;
20004022	sest need on eluks sellele , kes need leiab , ja terviseks kogu ta ihule !
20004023	Hoia oma südant enam kui kõike muud , mida tuleb hoida , sest sellest lähtub elu !
20004024	Saada enesest ära valelik suu ja hoidu huulte väärusest !
20004025	Su silmad vaadaku otse ja su pilk olgu suunatud ettepoole !
20004026	Pane tähele oma jala suunda , siis on kõik su teed kindlad !
20004027	Ära kaldu paremale ega vasakule , hoia oma jalga kurjast !
20005001	Mu poeg , pane tähele mu tarkust , pööra oma kõrv minu arusaamise poole ,
20005002	et tallele panna head nõu ja et su huuled võiksid säilitada teadlikkuse !
20005003	Sest võõra naise huuled tilguvad mett ja tema suulagi on libedam kui õli .
20005004	Aga viimaks on ta kibe nagu koirohi , terav otsekui kaheterane mõõk .
20005005	Ta jalad lähevad alla surma , ta sammud veavad põrguhaua poole .
20005006	Ta ei pea silmas elurada , ta jäljed ekslevad , ilma et ta märkakski .
20005007	Seepärast , mu pojad , kuulake mind , ja ärge lahkuge mu suu sõnadest !
20005008	Hoia oma tee temast kaugel ja ära mine tema koja ukse ligi ,
20005009	et sa ei annaks oma au mitte teistele ega oma aastaid armutule ,
20005010	et võõrad ei küllastuks sinu varast ja su töövaev ei läheks muulase kotta ,
20005011	et sa viimaks ei hakkaks vinguma , kui su liha ja ihu on lõppenud ,
20005012	ega ütleks : ' Miks ma küll vihkasin õpetust ja miks mu süda põlgas noomitust ?
20005013	Miks ma ei kuulanud juhatajate häält ega pööranud kõrva õpetajate poole ?
20005014	Peagi oleksin sattunud lausa õnnetusse keset kogukonda ja kogudust ! '
20005015	Joo vett oma kaevust , voolavat vett oma allikast !
20005016	Kas peaksid su lätted valguma tänavale , su veeojad turgudele ?
20005017	Kuulugu need ainult sinule , aga mitte koos sinuga võõraile !
20005018	Olgu õnnistatud su allikas ja tunne rõõmu oma noorpõlve naisest ,
20005019	kes on otsekui armas emahirv , kena kaljukits - ta rinnad joovastagu sind igal ajal , eksi alati tema kallistustesse .
20005020	Miks peaksid , mu poeg , eksima võõra naise juurde , kaisutama võõramaa naise põue ?
20005021	Sest mehe teed on Issanda silme ees ja tema paneb tähele kõiki ta jälgi .
20005022	Õelat tabavad tema enese süüteod ja teda peetakse kinni tema enese patuköitega .
20005023	Ta sureb õpetuse puudusest ja läheb eksiteele suurest rumalusest .
20006001	Mu poeg , kui oled hakanud käendajaks oma ligimesele , kui oled löönud kätt võõra heaks ,
20006002	kui oled oma suu sõnade pärast võrku mässitud , oma suu sõnade pärast kinni püütud ,
20006003	siis tee ometi , mu poeg , enese päästmiseks nõnda , sest sa oled ju sattunud oma ligimese võimusesse : mine , alanda ennast ja anu oma ligimest !
20006004	Ära anna und oma silmadele ega suikumist laugudele !
20006005	Päästa end gasellina lõksu eest või otsekui lind püüdja käest !
20006006	Mine sipelga juurde , sina laisk , vaatle tema viise ja saa targaks !
20006007	Kuigi tal ei ole pealikut , ülevaatajat ega valitsejat ,
20006008	valmistab ta siiski suvel oma leiva ja kogub lõikusajal oma toiduse .
20006009	Kui kaua sa , laisk , magad , millal sa ärkad unest ?
20006010	Veel pisut und , pisut tukkumist , pisut pikutamist ristis kätega ,
20006011	siis tuleb vaesus sulle kallale otsekui röövel ja puudus nagu relvastatud mees .
20006012	Kõlvatu inimene , nurjatu mees , käib , vale suus ,
20006013	pilgutab silmi , annab jalaga märku , viitab sõrmedega ,
20006014	tal on kavalus südames , ta kavatseb kurja , ta külvab alati riidu .
20006015	Seepärast tuleb tema õnnetus äkitselt , ta murtakse silmapilkselt ja abi ei ole .
20006016	Neid kuut asja vihkab Issand , jah , seitse on tema hingele jäledad :
20006017	ülbed silmad , valelik keel , käed , mis valavad süütut verd ,
20006018	süda , mis sepitseb nurjatuid kavatsusi , jalad , mis kiiresti jooksevad kurja poole ,
20006019	valetunnistaja , kes väidab valet , ja see , kes külvab riidu vendade vahel .
20006020	Pea , mu poeg , oma isa käsku ja ära hülga oma ema juhatust !
20006021	Seo need alatiseks oma südame külge , mähi need enesele ümber kaela !
20006022	Need juhtigu sind , kui sa kõnnid , valvaku sind , kui sa magad , ja kõnelgu sinuga , kui sa ärkad !
20006023	Sest käsk on lamp ja õpetus on valgus , ja korralekutsuvad manitsused on elutee ,
20006024	et sind hoida halva naise eest , võõramaa naise libeda keele eest .
20006025	Ära himusta oma südames tema ilu ja ära lase ennast kütkestada tema silmalaugudest !
20006026	Sest hooranaise jaoks jätkub pätsist leivast , aga teise mehe naine püüab kallist hinge .
20006027	Kas keegi võib kanda põues tuld , ilma et ta riided põleksid ?
20006028	Kas keegi võib käia tuliste süte peal , ilma et ta jalad kõrbeksid ?
20006029	Nõnda on sellega , kes läheb oma ligimese naise juurde : ei jää karistamata ükski , kes puutub temasse !
20006030	Eks põlata varast , isegi kui ta varastab , et oma kõhtu täita , kui tal on nälg ?
20006031	Ja tabamise korral peab ta tasuma seitsmekordselt , ära andma kogu oma koja varanduse .
20006032	Kes abielunaisega abielu rikub , on meeletu ; seda teeb ainult see , kes oma hinge tahab hävitada .
20006033	Teda tabab nuhtlus ning häbi ja tema teotust ei saa ära pühkida .
20006034	Sest armukadedusest tekib mehe viha ja ta ei halasta kättemaksupäeval .
20006035	Ta ei hooli mingist lepitushinnast ega rahuldu , kuigi sa lisaksid kingitusi .
20007001	Mu poeg , hoia mu sõnu ja pane mu käsud enesele tallele !
20007002	Pea mu käske , et sa jääksid elama , hoia mu õpetust kui oma silmatera !
20007003	Seo need enesele sõrmede ümber , kirjuta need oma südamelauale !
20007004	Ütle tarkusele : ' Sa oled mu õde ! ' ja hüüa arukust sugulaseks ,
20007005	et see hoiaks sind võõra naise eest , võõramaa naise eest , kes räägib libedaid sõnu .
20007006	Sest oma koja aknast , aknaavast ma vaatasin
20007007	ja nägin kogenematute seas , märkasin poiste hulgas arutut noormeest :
20007008	ta käis mööda tänavat kuni selle nurgani ja sammus siis naise koja poole ,
20007009	videvikus , kui päev jõudis õhtule , südaööl ja pimedas .
20007010	Ja vaata , naine tuli temale vastu , hooraehtes ja kavala südamega .
20007011	Ta oli rahutu ja isemeelne , ta jalad ei püsinud kodus :
20007012	mõnikord oli ta tänaval , mõnikord turgudel , ja ta varitses iga nurga juures .
20007013	Ta haaras temast kinni , suudles teda ja ütles temale häbitu näoga :
20007014	' Ma pidin viima tänuohvreid ja ma tasusin täna oma tõotused .
20007015	Seepärast ma tulin välja sulle vastu , sind otsima , ja ma leidsin su .
20007016	Ma katsin oma voodi vaipadega , kirju Egiptuse lõuendiga .
20007017	Ma riputasin voodisse mürri , aaloed ja kaneeli .
20007018	Tule , joobume kallistustest hommikuni , tundkem rõõmu armastusest !
20007019	Sest mu mees ei ole kodus , ta läks pikale teekonnale .
20007020	Ta võttis rahakukru kaasa , ta tuleb koju alles täiskuu ajaks . '
20007021	Ta võrgutas teda paljude meelitussõnadega , ahvatles oma libedate huultega .
20007022	Äkitselt läks mees temale järele , nagu härg , keda viiakse tappa , otsekui jalarauad meeletu karistuseks ,
20007023	nagu lind , kes tõttab võrku ega tea , et see maksab tema hinge , kuni nool lõhestab ta maksa .
20007024	Ja nüüd , pojad , kuulge mind , ja pange tähele mu suu sõnu !
20007025	Ärgu pöördugu su süda tema teedele , ära eksi tema radadele !
20007026	Sest palju on mahalööduid , keda tema on viinud langusele , rohkesti on neid , keda tema on tapnud .
20007027	Tema koda on põrgutee - see viib alla surma kambritesse .
20008001	Eks hüüa tarkus , eks tõsta arukus häält ?
20008002	Küngastel tee ääres , teelahkmetel , on ta võtnud aset .
20008003	Väravate kõrval , linna sissekäigus , seal , kus ustest sisse minnakse , kisendab ta :
20008004	' Teile , mehed , ma hüüan , ja mu hääl kõlab inimlastele !
20008005	Õppige , rumalad , mõistlikkust , ja albid , hakake aru saama !
20008006	Kuulge , sest ma räägin tõtt ja mu huuled on avatud õigeks asjaks !
20008007	Jah , mu suulagi toob kuuldavale tõe , aga õelus on mu huultele jäle .
20008008	Kõik mu suu sõnad on siirad , neis pole midagi kavalat ega väära .
20008009	Need kõik on selged arukale ja õiged neile , kes on leidnud tunnetuse .
20008010	Võtke vastu mu õpetus , aga mitte hõbedat , pigem teadlikkus kui valitud kuld !
20008011	Sest tarkus on parem kui pärlid ja ükski ihaldatav asi ei ole sellega võrdne .
20008012	Mina , tarkus , olen mõistlikkuse naaber , ja ma leian tunnetuse ning targa nõu .
20008013	Issanda kartus on kurja vihkamine . Ma vihkan kõrkust ja ülbust , halbu eluviise ja pöörast suud .
20008014	Mul on nõu ja kordaminek , ma olen mõistus , mul on võimus .
20008015	Minu abiga valitsevad kuningad ja võimukandjad korraldavad õiglust .
20008016	Minu abiga valitsevad vürstid ja suursugused , kõik õiged kohtumõistjad .
20008017	Mina armastan neid , kes armastavad mind , ja kes otsivad mind , need leiavad minu .
20008018	Minu juures on rikkus ja au , jääv varandus ja hüvang .
20008019	Minu vili on kullast parem , parem koguni kui puhas kuld , ja mu saak on parem kui valitud hõbe .
20008020	Ma jäin õigluse rajale , keset õiguse jalgteid ,
20008021	et anda jõukust neile , kes mind armastavad , ja et täita nende varakambreid .
20008022	Issand lõi mind oma töö alguses , esimesena oma töödest muistsel ajal .
20008023	Igavikust alates on mind eraldatud , ürgajast peale , enne maailma algust .
20008024	Ma olen sündinud enne sügavusi , enne kui puhkesid allikad .
20008025	Veel enne kui mäed paigale pandi , enne künkaid sündisin mina ,
20008026	kui ta veel ei olnud teinud maad ega maastikku , ei maailma esimest tolmukübetki .
20008027	Kui tema valmistas taevad , olin mina seal , siis kui ta joonistas sõõri sügavuse pinnale ,
20008028	kui ta kinnitas pilved ülal , kui said jõuliseks sügavuse allikad ,
20008029	kui ta merele pani piiri , et veed ei astuks üle tema käsust , kui ta kinnitas maa alused ,
20008030	siis olin mina tema kõrval kui lemmiklaps , olin päevast päeva temale rõõmuks , mängisin igal ajal tema ees ,
20008031	mängisin tema maailma maa peal ja tundsin rõõmu inimlastest .
20008032	Ja nüüd , pojad , kuulge mind ! Õndsad on need , kes hoiavad minu teed .
20008033	Kuulge õpetust ja saage targaks , ärge jätke seda tähele panemata !
20008034	Õnnis on inimene , kes kuulab mind , kes päevast päeva valvab mu ustel , on vahiks mu uksepiitade juures .
20008035	Sest kes leiab minu , leiab elu ja saab Issanda hea meele osaliseks .
20008036	Aga kes ei taba mind , teeb kahju oma hingele ; kõik , kes vihkavad mind , armastavad surma . '
20009001	Tarkus ehitas enesele koja , raius oma seitse sammast .
20009002	Ta tappis tapaloomad , segas veini , kattis lauagi valmis .
20009003	Ta läkitas oma teenijad , laskis hüüda linna küngastel :
20009004	' Kes on kogenematu , pöördugu siia ! ' Napiarulisele ta ütles :
20009005	' Tulge , sööge mu leiba ja jooge mu segatud veini !
20009006	Jätke maha rumalus , et jääksite elama , ja käige arukuse teel ! '
20009007	Kes õpetab pilkajat , toob iseenesele häbi , ja kes noomib õelat , sellele jääb külge halb märk .
20009008	Ära noomi pilkajat , et ta sind ei vihkaks , noomi tarka , ja ta armastab sind !
20009009	Anna targale , ja ta saab veelgi targemaks , õpeta õiglast , ja ta võtab veelgi enam õpetust !
20009010	Issanda kartus on tarkuse algus ja Kõigepühama äratundmine on arukus .
20009011	Sest minu läbi saavad su päevad paljuks ja su eluaastad jätkuvad .
20009012	Kui oled tark , siis oled tark iseenese jaoks ; ja kui oled pilkaja , siis pead sedagi üksinda kandma .
20009013	Meeletusenaine on rahutu , rumalus ei tunne midagi .
20009014	Ta istub oma koja uksel , istme peal linna küngastel ,
20009015	kutsudes möödaminejaid , neid , kes käivad otseradu :
20009016	' Kes on kogenematu , pöördugu siia ! ' Ja napiarulisele ta ütleb :
20009017	' Varastatud vesi on magus ja salajas söödud leib on hõrk . '
20009018	Aga teine ei teagi , et seal on kadunud hinged , et tema kutsutud on põrgu sügavustes .
20010001	Saalomoni õpetussõnad : Tark poeg rõõmustab isa , aga alp poeg on emale meelehärmiks .
20010002	Ülekohtuselt saadud varandustest pole kasu , aga õiglus päästab surmast .
20010003	Issand ei lase nälgida õiget hinge , aga ta tõrjub tagasi õelate himu .
20010004	Laisk käsi toob vaesuse , aga virgad käed teevad rikkaks .
20010005	Taibukas poeg kogub suvel , aga poeg , kes lõikusajal magab , teeb häbi .
20010006	Õige pea peale tulevad õnnistused , aga õelate suus peitub vägivald .
20010007	Mälestus õigest jääb õnnistuseks , aga õelate nimi kõduneb .
20010008	Kes on südamelt tark , võtab käsud vastu , aga huultelt meeletu libastub .
20010009	Kes elab laitmatult , elab julgesti , aga kelle teed on kõverad , selle käsi käib halvasti .
20010010	Kes pilgutab silmi , põhjustab valu , ja huultelt meeletu libastub .
20010011	Õiglase suu on eluallikas , aga õelate suus peitub vägivald .
20010012	Vihkamine õhutab riidu , aga armastus katab kinni kõik üleastumised .
20010013	Mõistliku huultel leidub tarkust , aga meeletu seljale on vitsa vaja .
20010014	Targad panevad tallele , mida teavad , aga rumala suu toob hukatuse lähedale .
20010015	Rikka varandus on tema tugev linn , vaestele on nende vaesus hukatuseks .
20010016	Õige inimese töötasu on eluks , õela tulu on patuks .
20010017	Kes hoiab õpetust , on elurajal , aga kes põlgab noomimist , eksib ära .
20010018	Kes peab salaviha , selle huuled on valelikud , ja kes ajab laimujuttu , on alp .
20010019	Kus on palju sõnu , seal ei puudu üleastumine , aga kes talitseb oma huuli , on mõistlik .
20010020	Õiglase keel on valitud hõbe , õelate süda on vähe väärt .
20010021	Õiglase huuled kosutavad paljusid , aga rumalad surevad arunappuse pärast .
20010022	See on Issanda õnnistus , mis teeb rikkaks , ja oma vaev ei lisa sellele midagi juurde .
20010023	Albile meeldib teha häbitegusid , aga mõistlikule mehele meeldib tarkus .
20010024	Mida õel kardab , see tabab teda , aga õigete igatsus rahuldatakse .
20010025	Kui torm üle käib , siis pole enam õelat , aga õigel on igavene alus .
20010026	Nagu äädikas hammastele ja suits silmadele , nõnda on laisk sellele , kes tema läkitab .
20010027	Issanda kartus jätkab elupäevi , aga õelate aastaid lühendatakse .
20010028	Õigete ootus on rõõm , aga õelate lootus hukkub .
20010029	Issanda tee on kindluseks laitmatule , aga kurjategijaile on ta hukatuseks .
20010030	Õige ei kõigu iialgi , aga õelad ei jää maale elama .
20010031	Õiglase suu edendab tarkust , aga valelik keel hävitatakse .
20010032	Õiglase huuled teavad , mis on meelepärane , aga õelate suu on pöörane .
20011001	Valed kaalud on Issanda meelest jäledus , aga õigest vihist on tal hea meel .
20011002	Tuleb uhkus , tuleb ka häbi , aga alandlikel on tarkus .
20011003	Ausus juhib õiglasi , aga valelikkus hävitab truudusemurdjad .
20011004	Varandusest pole kasu vihapäeval , aga õiglus päästab surmast .
20011005	Õiglus tasandab vagale tema tee , aga õel langeb oma õeluse läbi .
20011006	Õigete õiglus päästab neid , aga truudusemurdjaid vangistab nende oma himu .
20011007	Kui õel inimene sureb , siis ta lootus hävib , ja rumalate ootus kaob .
20011008	Õige päästetakse hädast , aga õel satub sinna tema asemel .
20011009	Suuga hävitab jumalatu oma ligimese , aga õiged pääsevad teadlikkuse läbi .
20011010	Õigete õnnest hõiskab linn ja õelate hukkumisest tuntakse rõõmu .
20011011	Õigete õnnistusest kerkib linn , aga õelate suu kisub selle maha .
20011012	Napiaruline on , kes halvustab oma ligimest , aga arukas mees on vait .
20011013	Kes käib keelekandjana , reedab saladusi , aga kes on ustava vaimuga , varjab neid .
20011014	Kus ei ole juhtimist , seal langeb rahvas , aga kus on palju nõuandjaid , seal on abi .
20011015	Kes asub käendajaks võõrale , selle käsi käib halvasti , aga kes käendamist ei salli , võib olla muretu .
20011016	Veetlev naine saavutab au ja virgad saavutavad rikkuse .
20011017	Kes osutab halastust , teeb head iseenesele , aga kalk teeb valu oma ihule .
20011018	Õel teenib petise palga , aga õigluse külvaja tõelise tasu .
20011019	Kes püsib õigluses , jääb elama , aga kes taotleb kurja , saab surma .
20011020	Need , kel valelik süda , on Issanda meelest jäledad , aga tal on hea meel neist , kelle tee on laitmatu .
20011021	Käsi selle peale ! Kuri ei jää karistuseta , aga õigete sugu pääseb .
20011022	Otsekui kuldrõngas sea kärsas on ilus naine , kel puudub peenetundelisus .
20011023	Õigete igatsuseks on ainult hea , õelate ootuseks viha .
20011024	Üks jagab välja , aga saab üha lisa , teine hoiab varandust , ometi on puudus käes .
20011025	Hing , kes jagab õnnistust , kosub , ja kes kastab teisi , seda ennastki kastetakse .
20011026	Kes keelab vilja , seda sajatab rahvas , aga müüja peale tuleb õnnistus .
20011027	Kes taotleb head , leiab tunnustuse , aga kes kavatseb kurja , seda ennast see tabab .
20011028	Kes loodab oma rikkuse peale , langeb , aga õiged haljendavad nagu lehed .
20011029	Kes oma koja hooletusse jätab , lõikab tuult , ja rumal saab targale sulaseks .
20011030	Õiglase vili on elupuu , aga tark saab hinged .
20011031	Vaata , õigele tasutakse maa peal , saati siis õelale ja patusele .
20012001	Kes armastab hoiatust , armastab teadlikkust , aga kes vihkab noomimist , on juhm .
20012002	Hea inimene saab Issandalt tunnustuse , aga kurja nõuga mehe ta mõistab hukka .
20012003	Õeluse pärast ei jää inimene püsima , aga õigete juur on kõikumatu .
20012004	Tubli naine on oma mehe kroon , aga häbitu on otsekui mädanik tema luudes .
20012005	Õiglaste mõtted on õiged , õelate nõuanne on pettus .
20012006	Õelate sõnad varitsevad verd , aga ausate suu päästab varitsetavad .
20012007	Õelad kummutatakse ja neid ei ole enam , aga õigete koda jääb püsima .
20012008	Meest kiidetakse tema mõistuse pärast , aga meelesegane on põlatud .
20012009	Parem on olla tähtsusetu , kel ometi on ori , kui ennast laiutada ja olla leivata .
20012010	Õige hoolib oma looma hingest , aga õelate halastuski on julm .
20012011	Kes oma põldu harib , sel on leiba küllalt , aga kes tühja taga ajab , on meeletu .
20012012	Õel himustab kurjade saaki , aga õigete juur kinnitatakse .
20012013	Kurja püünis on huulte üleastumises , aga õige pääseb hädast .
20012014	Oma suu viljast saab igaüks küllalt head , ja inimese kätetöö tuleb tagasi temale enesele .
20012015	Rumala tee on ta enese silmis õige , aga tark võtab nõu kuulda .
20012016	Rumala pahameel saab kohe teatavaks , aga tark katab solvangu kinni .
20012017	Tõe kõneleja kuulutab õigust , aga valetunnistaja pettust .
20012018	Mõni paiskab sõnu otsekui mõõgapisteid , aga tarkade keel on terviseks .
20012019	Tõehuuled kestavad igavesti , aga valelik keel on üürikeseks .
20012020	Kes kavatsevad kurja , neil on pettus südames , aga kes annavad rahu nõu , võivad rõõmu tunda .
20012021	Õigele ei tule midagi halba , aga õelad on täis õnnetust .
20012022	Valelikud huuled on Issanda meelest jäledad , aga ustavad on temale meelepärased .
20012023	Tark inimene varjab , mida ta teab , aga alpide süda kuulutab nende rumalust .
20012024	Kärmete käsi valitseb , aga laisk peab orjama .
20012025	Mure mehe südames painutab teda , aga hea sõna teeb temale rõõmu .
20012026	Õige hoiab eemale halvast , aga õelaid eksitab nende oma tee .
20012027	Laisk ei saa küpsetada jahisaaki , aga inimese kallis vara on virkus .
20012028	Õigluse rajal on elu , ja sillutatud teel ei ole surma .
20013001	Tark poeg kuulab isa õpetust , aga pilkaja ei kuula sõitlustki .
20013002	Oma suu viljast sööb mees head , aga autute igatsuseks on vägivald .
20013003	Kes valvab oma suud , hoiab oma hinge , aga huulte ammuliajajat tabab hukatus .
20013004	Laisa hing igatseb asjata , aga virkade hing kosub .
20013005	Õige vihkab valelikkust , aga õel toimib vastikult ja häbiväärselt .
20013006	Õigus kaitseb seda , kelle tee on laitmatu , aga õelus kukutab patuse .
20013007	Üks näib rikkana , aga tal ei ole midagi , teine näib vaesena , aga tal on palju vara .
20013008	Mehe hinge lunahind on tema rikkus , aga vaesel pole vaja sõitlust kuulda .
20013009	Õigete valgus paistab rõõmsasti , aga õelate lamp kustub ära .
20013010	Ülbusest tõuseb riid , aga kes nõu kuulda võtavad , on targad .
20013011	Hõlpsalt saadud varandus kahaneb , aga kes kogub vähehaaval , kasvatab seda .
20013012	Pikk ootus teeb südame haigeks , aga täideläinud igatsus on elupuu .
20013013	Kes põlgab sõna , teeb enesele kahju , aga kes kardab käsku , saab tasu .
20013014	Targa õpetus on eluallikas surmapaeltest pääsemiseks .
20013015	Peenetundelisus toob poolehoidu , aga hoolimatute tee on hukatus .
20013016	Taibukas teeb kõike teadlikult , aga alp näitab oma rumalust .
20013017	Õel käskjalg toob õnnetuse , aga ustav saadik toob tervise .
20013018	Vaesus ja häbi on sellel , kes ei hooli õpetusest , aga kes noomimist tähele paneb , seda austatakse .
20013019	Täideläinud igatsus on hingele armas , kurjast hoidumine on alpide meelest hirmus .
20013020	Kes tarkadega läbi käib , saab targaks , aga kes alpidega seltsib , selle käsi käib halvasti .
20013021	Õnnetus ajab taga patuseid , aga õiged saavad palgaks õnne .
20013022	Hea inimene jätab pärandi lastelastelegi , aga patuse vara talletatakse õigele .
20013023	Kehvade uudismaa annab palju leiba , aga mõni hukkub ülekohtu tõttu .
20013024	Kes vitsa ei tarvita , vihkab oma poega , aga kes teda armastab , karistab teda aegsasti .
20013025	Õige sööb nii palju , kui ta süda kutsub , aga õelate kõht on tühi .
20014001	Tark naine ehitab enesele koja , aga rumalus kisub selle maha oma kätega .
20014002	Ausasti elab , kes Issandat kardab , aga eksiteedel käib , kes teda põlgab .
20014003	Rumala suus on vits ta uhkusele , aga tarku kaitsevad nende huuled .
20014004	Kus pole härgi , seal puudub vili , aga härja rammuga saab palju saaki .
20014005	Tõetruu tunnistaja ei valeta , aga valetunnistaja sepitseb valesid .
20014006	Pilkaja otsib tarkust ilmaaegu , aga arukale on tunnetus kerge .
20014007	Mine ära albi mehe juurest , sest seal sa ei märka teadlikke huuli .
20014008	Mõistliku mehe tarkus on tunda oma teed , aga alpide rumalus eksitab .
20014009	Rumalad pilkavad süüohvrit , aga õigete keskel on hea meel .
20014010	Süda tunneb omaenese kibedust ja võõras ei saa segada tema rõõmu .
20014011	Õelate koda hävitatakse , aga õigete telk haljendab .
20014012	Mehe meelest on mõnigi tee õige , aga lõpuks on see surmatee .
20014013	Naerdeski võib süda valutada ja rõõmule võib järgneda meelehärm .
20014014	Truudusetu süda küllastub oma viisidest , aga hea mees oma tegudest .
20014015	Lihtsameelne usub iga sõna , aga taiplik paneb tähele oma samme .
20014016	Tark kardab ja hoidub kurjast , aga alp on jultunud ja enesekindel .
20014017	Kes on äkilise vihaga , talitab meeletult , salasepitsejat meest vihatakse .
20014018	Lihtsameelsed pärivad rumaluse , aga tarku kroonitakse teadlikkusega .
20014019	Kurjad peavad kummardama heade ees ja õelad õigete väravais .
20014020	Kehva vihkab tema sõbergi , aga rikast armastavad paljud .
20014021	Kes põlgab oma ligimest , teeb pattu , aga kes halastab hädaliste peale , on õnnis .
20014022	Eks eksi ju need , kes kavatsevad kurja ? Aga heldus ja tõde on nendega , kes kavatsevad head .
20014023	Igast vaevanägemisest on kasu , aga tühjast kõnest ainult kahju .
20014024	Tarkade kroon on nende rikkus , alpide rumalus jääb rumaluseks .
20014025	Tõetruu tunnistaja päästab hingi , aga kes sepitseb valesid , petab .
20014026	Issanda kartuses on tugeva lootus ja varjupaik tema lastele .
20014027	Issanda kartus on eluallikas surmapaeltest pääsemiseks .
20014028	Rahva rohkus on kuninga uhkus , aga rahva vähesus on vürsti hukk .
20014029	Pikameelsel on palju arukust , aga kannatamatu näitab suurimat rumalust .
20014030	Südamerahu on ihule eluks , aga kadedus on otsekui mädanik luudes .
20014031	Kes rõhub viletsat , teotab tema Loojat , aga kes halastab vaese peale , austab Loojat .
20014032	Õel kukutatakse tema kurjuse pärast , aga õigel on surmaski varjupaik .
20014033	Mõistliku südames hingab tarkus , aga alpide sees pole seda tunda .
20014034	Õiglus ülendab rahvast , aga patt on teotuseks rahvahõimudele .
20014035	Kuningal on hea meel targast sulasest , aga tema viha tabab häbiväärselt toimijat .
20015001	Rahulik vastus vaigistab raevu , aga haavav sõna õhutab viha .
20015002	Tarkade keel teeb tundmise heaks , aga alpide suu laseb voolata rumalust .
20015003	Issanda silmad on igas paigas , valvates kurje ja häid .
20015004	Keele mahedus on elupuu , aga selle valelikkus murrab vaimu .
20015005	Meeletu laidab oma isa õpetust , aga kes noomimist tähele paneb , teeb targasti .
20015006	Õige kojas on palju vara , aga õela saak jääb tarvitamata .
20015007	Tarkade huuled külvavad teadmisi , aga alpide süda ei tee nõnda .
20015008	Õelate ohver on Issandale jäle , aga õigete palve on temale meelepärane .
20015009	Õela tee on Issanda meelest jäle , aga ta armastab õigusenõudjat .
20015010	Rajalt lahkuja karistus on karm , noomimise vihkaja peab surema .
20015011	Surmavald ja kadupaik on lahti Issanda ees , saati siis inimlaste südamed .
20015012	Pilkaja ei armasta , et teda noomitakse , tarkade juurde ta ei lähe .
20015013	Rõõmus süda teeb näo rõõmsaks , aga südamevalus pekstakse vaim rusuks .
20015014	Mõistlik süda otsib tunnetust , aga alpide suu leiab toitu rumalusest .
20015015	Viletsal on kõik päevad pahad , aga rõõmsal südamel on alati pidu .
20015016	Parem pisut Issanda kartuses kui suur varandus ja rahutus selle juures .
20015017	Parem taimetoit armastusega kui nuumhärg , mille juures on vihkamine .
20015018	Raevutsev mees õhutab tüli , aga pikameelne vaigistab riidu .
20015019	Laisa tee on nagu kibuvitsahekk , aga õigete rada on sillutatud .
20015020	Tark poeg rõõmustab isa , aga alp inimene põlgab ema .
20015021	Rumalus on rõõmuks sellele , kel puudub aru , aga arukas mees käib otse .
20015022	Nõupidamiseta nurjuvad kavatsused , aga lähevad korda paljude nõuandjate abiga .
20015023	Inimesel on rõõm , kui ta suu oskab vastata , ja sõna õigel ajal - küll see on hea .
20015024	Targal läheb elurada ülespidi , et ta pääseks põrgust , mis on all .
20015025	Issand kisub maha kõrkide koja , aga ta kinnitab lesknaise raja .
20015026	Kurjad kavatsused on Issandale jäledad , aga heatahtlikud sõnad on puhtad .
20015027	Kes ahnitseb kasu , jätab oma koja hooletusse , aga kes vihkab meelehead , jääb elama .
20015028	Õige süda mõtleb , mida vastata , aga õelate suu purskab kurjust .
20015029	Issand on õelatest kaugel , aga ta kuuleb õigete palveid .
20015030	Silmade särast rõõmustab süda , hea sõnum kosutab luid-liikmeid .
20015031	Kõrv , mis kuulab eluks vajalikku noomimist , jääb tarkade seltsi .
20015032	Kes ei hooli õpetusest , põlgab oma hinge , aga kes kuulab noomimist , saab targa südame .
20015033	Issanda kartus on tarkuse kool , aga enne au on alandus .
20016001	Inimesel on küll südamesoovid , aga Issandalt tuleb , mida keel peab kostma .
20016002	Kõik mehe teed on ta enese silmis selged , aga Issand katsub vaimud läbi .
20016003	Veereta oma tööd Issanda peale , siis su kavatsused lähevad korda .
20016004	Issand on kõik teinud otstarbekohaselt , nõnda ka õela õnnetuspäeva jaoks .
20016005	Iga südamelt ülbe on Issanda meelest jäle , käsi selle peale - seesugune ei jää karistuseta !
20016006	Armastuse ja ustavuse abiga lepitatakse süü , ja Issanda kartuse tõttu hoidutakse kurjast .
20016007	Kui mehe teed meeldivad Issandale , siis ta paneb tema vaenlasedki temaga rahu tegema .
20016008	Parem pisut õiglusega kui palju tulu ülekohtuga .
20016009	Inimese süda kavandab oma teed , aga Issand juhib tema sammu .
20016010	Otsus on kuninga huultel : kohut mõistes tema suu ei eksi .
20016011	Õige margapuu ja vaekausid on Issanda päralt , kõik vihid kukrus on tema tehtud .
20016012	Ülekohut teha on kuningate meelest jäle , sest aujärg kinnitatakse õigluses .
20016013	Õiglased huuled on kuningale meelepärased ja ta armastab seda , kes õigust kõneleb .
20016014	Kuninga viha on surma käskjalg , aga tark mees püüab seda lepitada .
20016015	Kuninga lahke nägu tähendab elu ja tema poolehoid on otsekui kevadine vihmapilv .
20016016	Kui palju parem on hankida tarkust kui kulda , ja arukuse hankimine on hõbedast olulisem .
20016017	Õigete tee on hoidumine kurjast ; oma hinge hoiab , kes oma teed tähele paneb .
20016018	Uhkus on enne langust ja kõrkus enne komistust .
20016019	Parem olla koos vaestega alandlik kui kõrkidega saaki jagada .
20016020	Kes sõna tähele paneb , leiab õnne , ja kes loodab Issanda peale , on õnnis .
20016021	Kel tark süda , seda nimetatakse mõistlikuks , ja mahedad huuled edendavad õpetust .
20016022	Mõistus on omanikule eluallikaks , aga rumalus on rumalatele karistuseks .
20016023	Targa süda teeb tema suu targaks ja edendab ta huultel õpetust .
20016024	Sõbralikud sõnad on nagu kärjemesi , magusad hingele ja kosutuseks kontidele .
20016025	Mehe meelest on mõnigi tee õige , aga lõpuks on see surmatee .
20016026	Nälg aitab töömeest töös , sest ta oma suu sunnib teda .
20016027	Kõlvatu mees kaevab hukatuseaugu ja tema huultel on otsekui kõrvetav tuli .
20016028	Salakaval mees tõstab riidu ja keelepeksja lahutab sõbrad .
20016029	Mees , kes kasutab vägivalda , ahvatleb oma ligimest ja viib ta teele , mis ei ole hea .
20016030	Kes silmi pilgutab , see mõtleb riukaid ; kes huuled kokku pigistab , sel on pahategu otsustatud .
20016031	Hallid juuksed on ilus kroon , mis saavutatakse , kui ollakse õigluse teel .
20016032	Pikameelne on parem kui kangelane , ja kes valitseb iseenese üle , on parem kui linna vallutaja .
20016033	Liisku heidetakse kuuehõlmas , aga selle otsus on Issandalt .
20017001	Parem kuiv paluke rahus kui kojatäis ohvriliha riiuga .
20017002	Tark sulane valitseb häbitu perepoja üle ning jagab pärisosa nagu üks vendadest .
20017003	Sulatuspott on hõbeda ja ahi kulla jaoks , aga Issand katsub südamed läbi .
20017004	Kurjategija paneb tähele nurjatuid huuli , petis kuulab kurjakuulutavat keelt .
20017005	Kes kehva pilkab , teotab tema Loojat , ei jää karistuseta , kes tunneb rõõmu teise õnnetusest .
20017006	Lapselapsed on vanade kroon ja laste uhkuseks on nende vanemad .
20017007	Selge jutt ei sobi rumalale , veel vähem siis vale kõne vürstile .
20017008	Meelehea on andja silmis nagu võlukivi : kuhu ta iganes pöördub , seal on tal edu .
20017009	Kes üleastumise kinni katab , otsib armastust , aga kes seda meelde tuletab , lahutab ennast sõbrast .
20017010	Noomitus mõjub arukale rohkem kui sada hoopi albile .
20017011	Õel inimene püüab aina vastu hakata , ent temale läkitatakse kallale julm käskjalg .
20017012	Pigemini tulgu mehele vastu karu , kellelt pojad on röövitud , kui alp oma rumalusega .
20017013	Kes head kurjaga tasub , selle kojast ei lahku õnnetus .
20017014	Kes alustab tüli , päästab otsekui vee valla : seepärast jäta järele , enne kui puhkeb riid !
20017015	Õela õigeks - ja õige hukkamõistja - need mõlemad on Issanda meelest jäledad .
20017016	Mis kasu on rahast albi käes , kui tal ei ole soovi omandada tarkust ?
20017017	Tõeline sõber armastab igal ajal ja hädas tuleb ilmsiks , kes on vend .
20017018	Arutu on inimene , kes kätt lööb , kes hakkab käendajaks oma ligimese ees .
20017019	Kes armastab tüli , armastab üleastumist ; kes teeb oma ukse kõrgeks , otsib hukatust .
20017020	Kel valelik süda , ei leia õnne , ja kes oma keelega keerutab , langeb õnnetusse .
20017021	Alp on meelehärmiks oma sünnitajale ja rumala isa ei tunne rõõmu .
20017022	Rõõmus süda toob head tervenemist , aga rõhutud vaim kuivatab luudki .
20017023	Õel võtab põuest vastu meelehead , et teha kõveraks õiguse teid .
20017024	Arukal on tarkus näo ees , aga albi silmad sihivad maailma otsa .
20017025	Alp poeg on kurvastuseks isale ja meelekibeduseks oma sünnitajale .
20017026	Ei ole hea karistada õiget ega peksta õilsat tema õigluse pärast .
20017027	Kes oma sõnu peatab , on arukas , ja mõistlik mees on külmavereline .
20017028	Isegi rumalat peetakse targaks , kui ta vaikib , ja mõistlikuks , kui ta oma huuled kinni peab .
20018001	Kes end eraldab , otsib , mida ta himustab ; kõige jõuga tülitseb ta .
20018002	Albil pole head meelt arukusest , küll aga oma arvamuste avaldamisest .
20018003	Kui tuleb ülekohtune , tuleb ka põlgus ja koos häbiga teotus .
20018004	Sõnad mehe suust on sügav vesi , tarkuseallikas on vulisev oja .
20018005	Ei ole hea olla õela poolt , et õiget kohtus väärata .
20018006	Albi huuled toovad riidu ja tema suu kutsub lööke .
20018007	Albi suu on hukatuseks temale enesele ja ta huuled on püüdepaelaks ta hingele .
20018008	Keelepeksja sõnad on nagu maiuspalad ja lähevad otse sisikonna soppidesse .
20018009	Isegi see , kes oma töös on loid , on hävitaja vend .
20018010	Issanda nimi on tugev torn : sinna jookseb õige ja leiab varju .
20018011	Rikka varandus on tema tugev linn ja ta enese kujutluses kõrge müüri sarnane .
20018012	Enne langust läheb inimese süda ülbeks , aga enne au on alandus .
20018013	Kui keegi vastab enne ärakuulamist , siis on see tema rumalus ja häbi .
20018014	Mehine meel talub haigust , aga kes võiks kannatada rusutud vaimu ?
20018015	Mõistliku süda hangib teadlikkust ja tarkade kõrv otsib teadmisi .
20018016	And avab inimesele tee ja viib teda suurte ette .
20018017	Oma riiuasjas on esimesel õigus , kuni tuleb teine ja teda läbi katsub .
20018018	Liisk lõpetab tülid ja otsustab vägevate vahel .
20018019	Petetud venda on raskem võita kui tugevat linna , ja tülid on otsekui kindluse riiv .
20018020	Oma suu viljast saab mehe kõht täis , ta küllastub oma huulte saagist .
20018021	Surm ja elu on keele võimuses , ja kes seda armastab , saab süüa selle vilja .
20018022	Kes leiab naise , leiab õnne ja saab Issanda hea meele osaliseks .
20018023	Kehv kõneleb anudes , aga rikas vastab karmilt .
20018024	On sõpru , kes üksteist maha löövad , aga mõni sõber on ustavam kui vend .
20019001	Parem vaene , kes elab vagaduses , kui see , kel valelikud huuled ja ise on alp .
20019002	Arutu agarus pole hea , ja kelle jalgadel on kiire , eksib ära .
20019003	Inimese teed eksitab tema oma rumalus , aga ta süda kibestub Issanda vastu .
20019004	Varandus toob palju sõpru , aga vaene peab sõbrast lahkuma .
20019005	Valetunnistaja ei jää karistuseta , ja kes sepitseb valesid , ei pääse .
20019006	Paljud lipitsevad ülemuse ees ja andja sõbrad on kõik .
20019007	Vaest vihkavad kõik ta vennad , veel enam hoiduvad sõbrad temast eemale ; ajab ta taga sõnu , siis neid ei ole .
20019008	Kes hangib enesele tarkust , armastab oma hinge ; kes hoiab arukust , leiab õnne .
20019009	Valetunnistaja ei jää karistuseta , ja kes sepitseb valesid , hukkub .
20019010	Ei sobi albil nautida elu , veel vähem siis sulasel valitseda vürstide üle .
20019011	Arukus teeb inimese pikameelseks ja temale on auks üleastumine andeks anda .
20019012	Kuninga viha on nagu noore lõvi möirgamine , aga tema lembus on otsekui kaste rohu peal .
20019013	Alp poeg on oma isale õnnetuseks , ja naise riidlemine on otsekui katuse alaline läbitilkumine .
20019014	Koda ja vara on isade pärand , aga arukas naine on Issandalt .
20019015	Laiskus langetab sügavasse unne ja hooletu hing näeb nälga .
20019016	Kes peab käsku , hoiab oma hinge ; kes sellest ei hooli , peab surema .
20019017	Kes halastab kehva peale , laenab Issandale ja tema tasub talle ta heateo .
20019018	Karista oma poega , kuni veel on lootust , ja ära soovi tema surma !
20019019	Kelle viha on suur , peab kandma karistust , sest kui sa ta sellest vabastad , siis tuleb sul teha seda korduvalt .
20019020	Kuule nõu ja võta õpetust , et sa tulevikus oleksid targem !
20019021	Inimsüdames on palju kavatsusi , aga Issanda nõu saab teoks .
20019022	Inimesele on kasuks ta heldus , ja parem on olla vaene kui valelik mees .
20019023	Issanda kartus on eluks : siis võib magada rahulikult , ilma et õnnetus tabaks .
20019024	Laisk pistab käe kaussi , aga ei vii tagasi suu juurde .
20019025	Peksa pilkajat , siis saab kohtlane targaks , ja manitse mõistlikku , siis ta saab teadlikuks !
20019026	Kes kohtleb halvasti oma isa , ajab ära oma ema , see on häbitu ja häbematu poeg .
20019027	Loobu , mu poeg , õpetust kuulmast , kui tahad eemale eksida tarkuse sõnadest !
20019028	Kõlvatu tunnistaja pilkab õigust ja õelate suu ajab välja nurjatust .
20019029	Pilkajate jaoks on valmis kohtuotsused ja alpide seljale hoobid .
20020001	Vein paneb pilkama , vägijook lärmama , ja ükski , keda see paneb taaruma , pole tark .
20020002	Kuninga ähvardus on otsekui noore lõvi möirgamine : kes teda vihastab , teeb pattu oma hinge vastu .
20020003	Mehele on auks hoiduda riiust , aga kõik meeletud hakkavad peale .
20020004	Laisk ei künna sügisel : lõikusajal ta ootab asjata .
20020005	Nõu on mehe südames nagu sügav vesi , aga arukas mees oskab seda ammutada .
20020006	Paljud inimesed kuulutavad omaenese headust , aga kes leiaks ühe ustava mehe ?
20020007	Õige elab oma vagaduses , õnnelikud on ta lapsed pärast teda .
20020008	Kuningas , kes istub kohtujärjel , hajutab oma silmadega kõik kurja .
20020009	Kes võiks öelda : ' Ma olen oma südame puhtaks teinud , ma olen oma patust puhas ' ?
20020010	Kahesugune kaaluviht ja kahesugune vakk - ka need mõlemad on Issanda meelest jäledad .
20020011	Juba poisikese tegudest tuntakse , kas ta loomus on puhas ja õige .
20020012	Kuulja kõrva ja nägija silma - ka need mõlemad on Issand teinud .
20020013	Ära armasta und , et sa ei jääks vaeseks ; hoia silmad lahti , siis saad leiba küllalt !
20020014	' Halb , halb ! ' ütleb ostja , aga ära minnes ta kiitleb .
20020015	Olgu kulda ja palju pärleid , aga teadlikud huuled on veel kallimad .
20020016	Võta kuub sellelt , kes on hakanud käendajaks võõrale , muulaste pärast võta temalt pant !
20020017	Valega saadud leib on mõnele magus , aga pärast on ta suu täis sõmerat .
20020018	Nõu pidades lähevad kavatsused korda , ja ainult targal juhtimisel pea sõda .
20020019	Kes käib keelekandjana , paljastab saladusi : seepärast ära seltsi lobisejaga !
20020020	Kes neab oma isa ja ema , selle lamp kustub pilkases pimeduses .
20020021	Pärand , millega esmalt on kiire , ei too lõpuks õnnistust .
20020022	Ära ütle : ' Ma tasun kätte kurja eest ! ' Oota Issandat , küll tema aitab sind !
20020023	Kahesugune kaaluviht on Issanda meelest jäle , ja vale kaal ei ole hea .
20020024	Mehe sammud on Issandalt : kuidas võiks siis inimene tunda oma teed ?
20020025	Inimesele on püüdepaelaks kergemeelne ütlus : ' See on pühitsetud ! ' ja alles pärast tõotusi hakata järele mõtlema .
20020026	Tark kuningas puistab õelaid ja laseb ratta neist üle käia .
20020027	Inimese vaim on Issanda lamp : see uurib läbi kõik südamesopid .
20020028	Armastus ja ustavus hoiavad kuningat , ja ta toetab helduse läbi oma aujärge .
20020029	Noorte meeste uhkuseks on jõud , aga vanade ehteks on hallid juuksed .
20020030	Haavaarmid on kurja kasimiseks ja hoobid ihu soppide jaoks .
20021001	Kuninga süda on Issanda käes nagu veeojad : tema juhib seda , kuhu ta iganes tahab .
20021002	Kõik mehe teed on ta enese silmis õiged , aga Issand katsub südamed läbi .
20021003	Teha , mis õige ja kohus - see on Issandale olulisem kui ohver .
20021004	Ülbed silmad ja hooplev süda , õelate lamp , on patt .
20021005	Virga kavatsused toovad küll kasu , aga kõik ruttajad saavad ometi kahju .
20021006	Valeliku keelega varanduste soetamine on surma otsijate hajuv tuulevine .
20021007	Õelate vägivald viib ära neid endid , sest nad ei taha õigust teha .
20021008	Süüdlase tee on kõver , aga süütu eluviis on õige .
20021009	Parem on elada katusenurgas kui riiaka naisega ühises kojas .
20021010	Õela hing ihaldab kurja , ligimene ei leia armu tema silmis .
20021011	Kui pilkajat karistatakse , saab kohtlane targaks , ja kui tarka õpetatakse , võtab ta õpetust .
20021012	Õige pidagu silmas õela koda : õelad tõugatakse õnnetusse .
20021013	Kes suleb oma kõrva viletsa hädakisale , see peab ka ise karjuma vastust saamata .
20021014	Salajane and vaigistab viha ja kingitus põue - tugeva raevu .
20021015	Õigele on rõõmuks , kui tehakse õigust , aga kurjategijaile on see ehmatuseks .
20021016	Inimene , kes eksib tarkuse teelt , peab minema puhkama surnute seltsi .
20021017	Kes armastab lõbu , jääb vaeseks meheks ; kes armastab veini ja õli , ei saa rikkaks .
20021018	Õel jääb lunahinnaks õige eest ja ausate asemele jääb autu .
20021019	Parem on elada kõrbemaal kui riiaka ja pahura naisega .
20021020	Targa kodus on kallist vara ja õli , aga alp inimene neelab need .
20021021	Kes taotleb õiglust ja headust , leiab elu , õiguse ja au .
20021022	Tark tõuseb vägevate linna ja kisub maha kantsi , mille peale nad lootsid .
20021023	Kes valvab oma suud ja keelt , hoiab oma hinge hädade eest .
20021024	Pilkaja on selle ülbe upsaka nimi , kes teeb oma tegusid määratus ülbuses .
20021025	Laisale on ta ihkamine surmaks , sest ta käed ei taha tööd teha .
20021026	Päev otsa himustab ta aina saada , aga õiglane annab ega keela .
20021027	Õelate ohver on jäledus , eriti kui seda tuuakse häbiteo eest .
20021028	Valetunnistaja hukkub , aga mees , kes midagi on kuulnud , võib alati rääkida .
20021029	Õel mees näitab jultunud nägu , aga õige kinnitab oma teid .
20021030	Issanda vastu ei aita tarkus , mõistus ega nõu .
20021031	Hobune seatakse valmis tapluse päevaks , aga võit on Issanda käes .
20022001	Aus nimi on kallim kui suur rikkus , hea kuulsus on parem kui hõbe ja kuld .
20022002	Rikas ja vaene kohtuvad , Issand on loonud need mõlemad .
20022003	Tark näeb hädaohtu ja poeb peitu , aga rumalad lähevad edasi ja saavad nuhelda .
20022004	Alandlikkuse ja Issanda kartuse tasu on rikkus , au ja elu .
20022005	Okkad ja paelad on valeliku teel : kes jääb neist eemale , hoiab oma hinge .
20022006	Juhata poiss ta tee peale , siis ta ei lahku sellelt ka vanas eas !
20022007	Rikas valitseb vaeste üle ja laenaja on laenuandja ori .
20022008	Kes külvab ülekohut , lõikab viletsust ja tema viha vits saab otsa .
20022009	Kes on helde , seda õnnistatakse , sest ta annab oma leivast kehvale .
20022010	Aja pilkaja ära , siis lakkab riid , lõpeb tüli ning teotus !
20022011	Kes armastab südamepuhtust ja kelle huuled on armsad , selle sõber on kuningas .
20022012	Issanda silmad valvavad tunnetust , aga ta kummutab petise sõnad .
20022013	Laisk ütleb : ' Väljas on lõvi . Tapab mind viimaks keset turgu . '
20022014	Võõraste naiste suu on sügav haud : keda Issand on hukka mõistnud , see langeb sinna .
20022015	Meeletus on seotud poisi südamesse , aga karistusvits saadab selle temast kaugele .
20022016	Kes rõhub viletsat , et rikkaks saada , ja kes annab rikkale , sellele tuleb vaesus .
20022017	Pööra kõrv ja kuule tarkade sõnu ja pangu su süda tähele minu tundmist :
20022018	sest see on armas , kui sa neid eneses säilitad , kui need kõik su huultel on valmis .
20022019	Et Issand võiks olla su lootus , selleks ma õpetan täna sind , just sind .
20022020	Kas ma ei ole sulle kirjutanud kolm korda nõuandeid ja teadmisi ,
20022021	et õpetada sulle tõde , tõe sõnu , et võiksid vastata oma läkitajale tõe sõnu ?
20022022	Ära riisu viletsat , sellepärast et ta on vilets , ja ära rõhu vaest väravas ,
20022023	sest Issand lahendab nende asja ja röövib nende röövijailt hinge .
20022024	Ära pea sõprust vihastujaga ja ära käi läbi raevutseva mehega ,
20022025	et sa ei harjuks tema viisidega ega valmistaks püüdepaela oma hingele .
20022026	Ära ole nende seas , kes kätt löövad , kes hakkavad käendajaks võlgade eest !
20022027	Kui sul ei ole , millega maksta , miks peaks võetama su voodi su alt ?
20022028	Ära nihuta igivana piirimärki , mille su esiisad on seadnud !
20022029	Kui näed meest , kes oma töös on tubli , siis on ta koht kuningate , mitte alama rahva teenistuses .
20023001	Kui sa istud valitsejaga leiba võtma , siis pane hästi tähele , mis sul ees on ,
20023002	ja pane nuga kõri juurde , kui sa oled himukas .
20023003	Ära ihalda tema maiuspalu , sest see on petlik leib !
20023004	Ära näe vaeva rikkaks saamiseks , ära kuluta selleks oma mõistust :
20023005	kui sa pöörad oma pilgu selle peale , siis ei ole seda enam , sest rikkus saab enesele tiivad otsekui kotkas ja lendab ära taeva poole .
20023006	Ära söö kadeda leiba ja ära ihalda tema maiuspalu ,
20023007	sest ta on selline , kes arvestab oma hinges : ' Söö ja joo ! ' ütleb ta sulle , aga ta süda ei ole sinuga .
20023008	Sa pead söödud palukese välja oksendama ja su ilusad sõnad osutuvad raisatuks .
20023009	Ära räägi albi kuuldes , sest ta põlgab su mõistlikke sõnu !
20023010	Ära nihuta igivana piirimärki ja ära mine vaeslaste põldudele ,
20023011	sest nende lunastaja on vägev , tema lahendab nende riiuasja sinu vastu !
20023012	Pööra oma süda õpetuse ja kõrvad tarkussõnade juurde !
20023013	Ära hoidu poissi karistamast : kui sa teda vitsaga peksad , siis tal ei tule surra !
20023014	Sa peksad teda küll vitsaga , aga päästad tema hinge põrgust .
20023015	Mu poeg ! Kui su süda saab targaks , siis rõõmustab minugi süda
20023016	ja mu neerud hõiskavad , kui su huuled räägivad õigust .
20023017	Su süda ärgu kadestagu patuseid , vaid karda alati Issandat ,
20023018	sest siis on sul tõesti tulevik ja su lootus ei kao .
20023019	Kuule , mu poeg , ja saa targaks ning juhi oma süda õigele teele !
20023020	Ära viibi veinijoojate ega lihaõgijate killas ,
20023021	sest joodik ja õgija jäävad vaeseks ja uimane olek sunnib riietuma räbalaisse !
20023022	Kuule oma isa , kes sind on sigitanud , ja ära põlga oma ema , kui ta on vanaks saanud !
20023023	Osta tõtt ja ära seda müü , osta tarkust , õpetust ja arukust !
20023024	Õiglase isa võib tõesti hõisata , kes targa on sünnitanud , võib temast rõõmu tunda .
20023025	Olgu su isal ja emal rõõm , kes sinu on sünnitanud , hõisaku !
20023026	Anna , mu poeg , oma süda mulle ja su silmad tundku head meelt mu teest !
20023027	Sest hoor on sügav haud ja võõras naine on kitsas kaev .
20023028	Jah , ta varitseb otsekui röövel ja rohkendab truudusetuid inimeste seas .
20023029	Kellel on häda ? Kellel on halb ? Kellel on tüli ? Kellel on kaebus ? Kellel on haavad põhjuseta ? Kellel on tuhmid silmad ?
20023030	Neil , kes viibivad veini juures , kes lähevad maitsma segatud veini .
20023031	Ära vaata veini , kuidas see punetab , kuidas see karikas sädeleb , hõlpsasti sisse läheb :
20023032	see salvab viimaks maona ja mürgitab otsekui rästik !
20023033	Su silmad näevad siis imelikke asju ja su süda räägib pöörasusi .
20023034	Sa nagu lamaksid keset merd ja magaksid masti tipus .
20023035	' Mind löödi , aga ma ei saanud haiget , mind peksti , aga ma ei tundnudki ! Millal ma ärkan ? Ma tahan veelgi otsida sedasama . '
20024001	Ära kadesta kurje inimesi ja ära ihalda olla nende juures ,
20024002	sest nende süda kavatseb vägivalda ja nende huuled räägivad paha !
20024003	Tarkusega ehitatakse koda ja arukusega kinnitatakse ,
20024004	tunnetusega täidetakse kambrid igasuguse kalli ja kauni varaga .
20024005	Tark mees on tugev ja teadja mees tugevdab oma jõudu .
20024006	Sest targal juhtimisel sa võid pidada sõda , ja võit on seal , kus on rohkesti nõuandjaid .
20024007	Tarkus on rumalale kõrge - ta ei tee väravas oma suud lahti .
20024008	Kes kavatseb kurja , seda hüütakse salasepitsejaks .
20024009	Meeletu tegu on patt ja pilkaja on inimeste meelest jäle .
20024010	Kui oled hädaajal arg , siis on su jõud vähene .
20024011	Päästa need , keda viiakse surma , ja peata , kes vanguvad tapmisele !
20024012	Kui sa ütled : ' Vaata , me ei teadnud seda ' , kas siis südamete läbikatsuja ei saa sellest aru ? Su hinge hoidja teab seda ja tasub inimesele ta tegu mööda .
20024013	Söö , mu poeg , mett , sest see on hea , ja kärjemesi on su suulaele magus !
20024014	Tea , et nõnda on ka tarkus su hingele : kui sa selle leiad , siis on sul tulevik ja su lootus ei kao !
20024015	Ära varitse , õel , õige eluaset , ära hävita tema puhkepaika !
20024016	Sest õige langeb seitse korda ja tõuseb üles , aga õelad komistavad õnnetusse .
20024017	Ära tunne rõõmu oma vihamehe langusest ja ärgu hõisaku su süda , kui ta komistab ,
20024018	et see ei oleks paha Issanda silmis , kui ta seda näeb , ja et ta ei pööraks oma viha tema pealt !
20024019	Ära ärritu kurjade pärast , ära kadesta õelaid ,
20024020	sest kurjal ei ole tulevikku , õelate lamp kustub !
20024021	Mu poeg , karda Issandat ja kuningat , ära seltsi mässajatega , nendega , kes mõtlevad teisiti !
20024022	Sest äkitselt kerkib nendelt hukatus ja kes teab nende mõlema õnnetust ?
20024023	Needki on tarkade sõnad : Erapoolikus kohtus ei ole hea .
20024024	Kes ütleb õelale : ' Sa oled õige ' , seda neavad inimesed , sajatavad rahvahulgad ;
20024025	aga neil , kes noomivad , käib käsi hästi ning neile tuleb õnn ja õnnistus .
20024026	Õige vastus on otsekui suudlus huultele .
20024027	Tee enne oma tööd väljas ja hari oma põldu , siis alles ehita enesele koda !
20024028	Ära ole põhjuseta tunnistajaks oma ligimese vastu , või tahad sa ometi petta oma huultega ?
20024029	Ära ütle : ' Nõnda nagu tema tegi minule , nõnda teen mina temale , ma tasun mehele ta tegu mööda . '
20024030	Ma läksin mööda laisa põllust ja arutu inimese viinamäest ,
20024031	ja vaata , see oli üleni kasvanud umbrohtu , selle pinda katsid nõgesed ja kiviaed oli maha kistud .
20024032	Kui ma seda nägin , siis panin südamesse , vaatasin ja võtsin õpetust :
20024033	veel pisut und , pisut tukkumist , pisut pikutamist ristis kätega ,
20024034	siis tuleb vaesus sulle kallale otsekui röövel ja puudus nagu relvastatud mees .
20025001	Needki on Saalomoni õpetussõnad , mis Juuda kuninga Hiskija mehed on edasi andnud :
20025002	Jumala au on asja salajas hoida , aga kuningate au on asja uurida .
20025003	Taeva kõrgus , maa sügavus ja kuningate süda on uurimatud .
20025004	Eralda räbu hõbedast , siis tuleb sellest riist hõbesepa käes !
20025005	Eemalda õel kuninga eest , siis kinnitub ta aujärg õigluses !
20025006	Ära tee ennast tähtsaks kuninga ees ja ära asu suurte kohale ,
20025007	sest on parem , kui sulle öeldakse : ' Tule siia üles ! ' , kui et sind alandatakse ülema ees , keda su silmad on näinud .
20025008	Ära mine kiiresti kohtu ette , sest mis sa siis viimaks teed , kui su ligimene sind häbistab ?
20025009	Lahenda oma riiuasi ligimesega , aga teise saladust ära ilmuta ,
20025010	et kuulja sind ei laimaks ja sulle ei jääks halba kuulsust !
20025011	Õigel ajal räägitud sõnad on otsekui kuldõunad hõbevaagnail .
20025012	Otsekui kuldrõngas või kuldehe on tark noomija kuuljale kõrvale .
20025013	Otsekui lume külmus lõikusajal on ustav käskjalg oma läkitajale : ta jahutab oma isanda hinge .
20025014	Otsekui pilved ja tuul , mis ei too vihma , on mees , kes kiitleb annist , mis on ainult pettus .
20025015	Kannatlikkusega saab veenda valitsejat ja mahe keel murrab luud .
20025016	Kui sa leiad mett , siis söö mõõdukalt , et sa sellest ei küllastuks ja seda välja ei oksendaks !
20025017	Astugu su jalg harva su sõbra kotta , et ta sinust ei tüdineks ega hakkaks sind vihkama !
20025018	Mees , kes valet tunnistab oma ligimese vastu , on otsekui vasar , mõõk ja terav nool .
20025019	Otsekui haige hammas või lonkav jalg on usaldus kelmi vastu hädaajal .
20025020	Otsekui kisuks külmal päeval kuue seljast , või nagu äädikas leelise peale , on laulude laulmine kurvale südamele .
20025021	Kui su vihamehel on nälg , anna temale leiba süüa , ja kui tal on janu , anna temale vett juua ,
20025022	sest nõnda sa kogud tuliseid süsi tema pea peale ja Issand tasub sinule selle eest !
20025023	Põhjatuul sünnitab saju ja salalik keel vihaseid nägusid .
20025024	Parem on elada katusenurgas kui riiaka naisega ühises kojas .
20025025	Otsekui külm vesi väsinud hingele on hea sõnum kaugelt maalt .
20025026	Otsekui sogaseks tehtud allikas või rikutud kaev on õela ees vankuv õige .
20025027	Palju mett süüa ei ole hea ega ole auväärne otsida oma au .
20025028	Otsekui mahakistud linn , millel pole müüri , on mees , kes ei talitse oma meelt .
20026001	Nagu lumi suvel ja vihm lõikusajal , nõnda ei sobi albile au .
20026002	Nagu koduta lind , nagu lendav pääsuke , nõnda on teenimata needus : see ei lähe täide .
20026003	Hobusele piits , eeslile valjad ja alpide seljale vits .
20026004	Ära vasta albile ta rumalust eeskujuks võttes , et sinagi ei saaks tema sarnaseks !
20026005	Vasta albile ta rumaluse peale , et ta ei hakkaks ennast targaks pidama !
20026006	Kes albiga sõna saadab , raiub eneselt jalad ja peab jooma vägivalda .
20026007	Nagu lonkuri jalgade kõikumine on õpetussõna alpide suus .
20026008	Otsekui asetaks kivi lingule , nõnda on albile au andmine .
20026009	Otsekui joobnu kätte sattunud orjavits on õpetussõna alpide suus .
20026010	Nagu kütt , kes haavab kõiki , on see , kes palkab albi või palkab möödujaid .
20026011	Nagu oma okse juurde tagasi pöörduv koer on oma rumalust kordav alp .
20026012	Kui näed meest , kes iseenese silmis on tark , siis on albil enam lootust kui temal .
20026013	Laisk ütleb : Noor lõvi on tee peal ! Kiskja keset turgu !
20026014	Uks pöörleb hingedel , laisk oma asemel .
20026015	Laisk pistab käe kaussi , aga ei viitsi seda suu juurde viia .
20026016	Laisk on iseenese meelest targem kui seitse arukalt vastajat .
20026017	Otsekui koera kõrvust haarab kinni see , kes mööda minnes vihastab riiu pärast , millega temal ei ole tegemist .
20026018	Nagu meeletu , kes ammub tuliseid surmanooli ,
20026019	on mees , kes petab oma ligimest ja ütleb : Ma teen ju ainult nalja .
20026020	Puude puudusel kustub tuli , ja kui ei ole keelepeksjat , vaibub tüli .
20026021	Mida söed hõõgusele ja puud tulele , seda on riiakas mees tüli õhutamisel .
20026022	Keelepeksja sõnad on nagu maiuspalad ja need lähevad otse sisikonna soppidesse .
20026023	Põlevad huuled ja kuri süda on nagu hõbevaabaga kaetud potitükk .
20026024	Vihkaja teeskleb huultega , aga südames ta haub pettust :
20026025	kui ta teeb oma hääle mahedaks , siis ära usu teda , sest tal on seitse jäledust südames .
20026026	Vihkamine katab ennast kavalasti , aga koguduses tuleb ta kurjus ilmsiks .
20026027	Kes kaevab augu , langeb ise sinna sisse , ja kes paneb kivi veerema , selle peale see veereb tagasi .
20026028	Valelik keel vihkab oma ohvreid , ja meelitaja suu valmistab hukatuse .
20027001	Ära kiitle homsest päevast , sest sa ei tea , mida see päev toob !
20027002	Kiitku sind keegi teine , aga mitte su oma suu , keegi võõras , aga mitte su oma huuled .
20027003	Kivil on raskus ja liival kaal , aga arulageda viha on rängem neist mõlemast .
20027004	Raev võib olla julm ja viha otsekui uputus , aga kes suudaks seista armukadeduse ees ?
20027005	Parem avalik noomitus kui salalik armastus .
20027006	Sõbra löögid on mõeldud siiralt , aga vihamehe suudlused on võltsid .
20027007	Kelle kõht on täis , see tallab kärjemee , aga näljasele on kõik kibegi magus .
20027008	Nagu pesast pagev lind on mees , kes põgeneb oma kodukohast .
20027009	Õli ja suitsutusrohi rõõmustavad südant , aga sõbra magusus tuleb südamlikust nõuandest .
20027010	Ära hülga oma sõpra ja oma isa sõpra ; ära mine oma venna kotta , kui sul on viletsuseaeg ; parem naaber ligidal kui vend kaugel !
20027011	Ole tark , mu poeg , ja rõõmusta mu südant , et võiksin vastata sellele , kes mind teotab !
20027012	Tark näeb hädaohtu ja poeb peitu , aga rumalad lähevad edasi ja saavad nuhelda .
20027013	Võta kuub sellelt , kes on hakanud käendajaks võõrale , muulaste pärast võta temalt pant !
20027014	Kes vara hommikul oma ligimest valju häälega õnnistab , sellele loetakse see sajatamiseks .
20027015	Katuse alaline läbitilkumine saju ajal ja riiakas naine on ühesugused :
20027016	teda varjata on otsekui varjaks tuult või kahmaks õli oma parema käega .
20027017	Raud ihub rauda ja inimene ihub teist .
20027018	Kes hoolitseb viigipuu eest , saab süüa selle vilja , ja kes teenib oma isandat , seda austatakse .
20027019	Otsekui vees pale peegeldab palet , nõnda vastab inimsüda inimesele .
20027020	Surmavald ja kadupaik ei saa iialgi täis , samuti ei küllastu ka inimese silmad .
20027021	Hõbeda jaoks on sulatuspott ja kulla jaoks ahi , ja meest hinnatakse tema kuulsuse järgi .
20027022	Isegi kui sa rumalat tambiksid nuiaga uhmris terade seas , ei lahkuks temast rumalus .
20027023	Pane tähele oma lammaste seisukorda , tee karjad oma südameasjaks ,
20027024	sest varandus ei kesta igavesti , või kas kroongi püsib põlvest põlve ?
20027025	Kui rohi on kadunud ja ädal on tulnud nähtavale , kui mägedelt on hein korjatud ,
20027026	siis on sul tallesid riietuseks ja sikke ostuhinnaks põllu eest .
20027027	Ja sul enesel on küllalt kitsepiima toiduks , toiduks su perele ja elatiseks su teenijaile .
20028001	Õel põgeneb , kuigi ei ole tagaajajat , aga õige on julge nagu noor lõvi .
20028002	Üleastumise ajal on maal palju valitsejaid , aga mõistliku ja targa mehe puhul püsib kindel kord kaua .
20028003	Kehv mees , kes rõhub viletsaid , on otsekui vihm , mis uhub ega jäta leiba .
20028004	Seaduse hülgajad kiidavad õelaid , aga Seaduse täitjad võitlevad nende vastu .
20028005	Kurjad inimesed ei mõista , mis on õige , aga kes Issandat otsivad , mõistavad täiesti .
20028006	Parem vaene , kes elab vagaduses , kui rikas , kelle teed on kõverad .
20028007	Kes peab Seadust , on mõistlik poeg , aga kes seltsib kergemeelsetega , teeb oma isale häbi .
20028008	Kes suurendab oma varandust rendi ja kasu läbi , kogub seda sellele , kes halastab vaeste peale .
20028009	Kes pöörab oma kõrva ära Seadust kuulmast , selle palvegi on jäledus .
20028010	Kes eksitab õigeid kurjale teele , langeb omaenese auku , aga vagad saavad hea pärisosa .
20028011	Rikas mees on iseenese silmis tark , aga arusaaja vaene näeb teda läbi .
20028012	Kui õiged hõiskavad , on kõik suurepärane , aga kui õelad tõusevad , peavad inimesed peitu pugema .
20028013	Kes oma üleastumisi varjab , ei jõua sihile , aga kes neid tunnistab ja need hülgab , leiab armu .
20028014	Õnnis on inimene , kes alati kardab Jumalat , aga kes teeb oma südame kõvaks , langeb õnnetusse .
20028015	Otsekui möirgav lõvi või kallale kargav karu on vaese rahva õel valitseja .
20028016	Vürst , kel puudub arukus , on suur rõhuja , aga kes vihkab ahnust , pikendab oma päevi .
20028017	Inimene , keda rõhub veresüü , olgu põgenik kuni hauani , ükski ärgu aidaku teda !
20028018	Kes elab laitmatult , päästetakse , aga kes käib kõveraid teid , ükskord langeb .
20028019	Kes oma maad harib , saab külluses leiba , aga kes tühja taga ajab , saab külluses vaesust .
20028020	Ustav mees saab suure õnnistuse , aga kes ruttab rikkaks saama , ei jää karistuseta .
20028021	Ei ole hea olla erapoolik , ent leivapalukese pärast saab mõnigi üleastujaks .
20028022	Kade mees tahab kiiresti saada rikkaks , aga ta ei tea , et temale tuleb kätte puudus .
20028023	Kes teist inimest noomib , leiab lõpuks enam tänu kui libekeelne .
20028024	Kes oma isalt ja emalt riisub ja ütleb : ' See pole üleastumine ' , on röövlite seltsimees .
20028025	Ablas hing õhutab riidu , aga kes loodab Issanda peale , kosub .
20028026	Kes loodab oma südame peale , on alp , aga kes käib tarkuses , pääseb .
20028027	Kes annab kehvale , sellele ei tule puudust , aga kes oma silmad suleb , saab palju sajatusi .
20028028	Kui õelad tõusevad , poevad inimesed peitu , aga kui nad hukkuvad , rohkeneb õigete hulk .
20029001	Kes noomimisest hoolimata jääb kangekaelseks , murtakse äkitselt ja paranemist ei ole .
20029002	Õigete rohkusest rahvas rõõmustab , aga õela valitsedes rahvas ägab .
20029003	Tarkuse armastaja rõõmustab oma isa , aga kes hooradega seltsib , raiskab varanduse .
20029004	Kuningas kindlustab maad õiguse abil , aga pistisevõtja laostab selle .
20029005	Mees , kes oma ligimese vastu on libekeelne , laotab tema jalgadele võrgu .
20029006	Kurja inimese üleastumised on talle püüniseks , aga õige hõiskab ja rõõmustab .
20029007	Õiglane tunneb viletsate kohtuasja , aga õel ei taha sellest aru saada .
20029008	Pilkajad kihutavad linna mässama , aga targad vaigistavad viha .
20029009	Kui tark mees rumalaga kohut käib , siis too kas vihastab või naerab , aga rahu ei saa .
20029010	Verejanulised vihkavad vaga , aga ausameelsed püüavad hoida tema hinge .
20029011	Alp paiskab välja kogu oma viha , aga tark mees vaigistab teda lõpuks .
20029012	Kui valitseja paneb tähele valekõnesid , siis on kõik ta teenrid õelad .
20029013	Vaene ja rõhuja kohtavad teineteist , Issand valgustab nende mõlema silmi .
20029014	Kuningal , kes viletsaile ausasti kohut mõistab , on aujärg igavesti kindel .
20029015	Vits ja noomimine annavad tarkust , aga omapead jäetud poiss teeb häbi oma emale .
20029016	Kui õelaid saab palju , siis on ka üleastumisi palju , aga õiged saavad näha nende hukkumist .
20029017	Karista oma poega , siis on sul temast rahu ja ta rõõmustab su hinge !
20029018	Kui nägemus puudub , muutub rahvas ohjeldamatuks , aga Seadust pidades on ta õnnis .
20029019	Sõnadega ei saa sulast õpetada , sest kuigi ta mõistab , ei võta ta kuulda .
20029020	Kas näed nobeda kõnega meest ? Ennem võib loota albile kui temale .
20029021	Kui sulast noorelt hellitatakse , siis on ta viimaks tüliks .
20029022	Viha pidav inimene õhutab riidu ja raevutsejal on palju üleastumisi .
20029023	Inimest alandab ta oma ülbus , aga kes on alandliku vaimuga , saab au .
20029024	Kes vargaga jagab , vihkab oma hinge : ta kuuleb küll needmist , aga ei avalda midagi .
20029025	Inimeste kartmine paneb püünise , aga kes loodab Issanda peale , on kaitstud .
20029026	Paljud otsivad valitseja poolehoidu , aga Issandalt tuleb igaühele õigus .
20029027	Õigete meelest on jäle ülekohtune mees , aga õelate meelest on jäle õigel teel käija .
20030001	Massalase Aguri , Jake poja sõnad ; nõnda ütleb see mees Iitielile , Iitielile ja Uukalile :
20030002	' Kui ma olen ka rumalam meestest ja mul ei ole inimmõistust
20030003	ja ma ei ole õppinud tarkust , aga pühade teadmist ma tean .
20030004	Kes on läinud taevasse ja on sealt alla tulnud ? Kes on kogunud tuule oma pihkudesse ? Kes on mähkinud vee vaibasse ? Kes on paigale pannud kõik maaääred ? Mis on ta nimi ja mis on ta poja nimi ? Küllap sa tead !
20030005	Jumala iga sõna on selge , tema on kilbiks neile , kes otsivad kaitset temalt .
20030006	Ära lisa midagi tema sõnadele , et ta ei võtaks sind vastutusele ja sina ei jääks valelikuks !
20030007	Kaht asja ma palun sinult , ära neid mulle keela , enne kui ma suren :
20030008	pettus ja valekõne hoia minust eemal , vaesust ega rikkust ära mulle anna , toida mind aga vajaliku leivaga ,
20030009	et ma küllastudes ei hakkaks salgama ega ütleks : ' Kes on Issand ? ' või et ma vaeseks jäädes ei hakkaks varastama ega patustaks oma Jumala nime vastu .
20030010	Ära laima sulast ta isandale , et ta ei kiruks sind ja sina ei jääks süüdlaseks !
20030011	On neid , kes neavad oma isa ega õnnista oma ema .
20030012	On neid , kes iseenese silmis on puhtad , kuid ei ole oma saastast puhtaks pestud .
20030013	On neid - ah , kui ülbed on nende silmad ja kui kõrgele on tõstetud nende silmalaud .
20030014	On neid , kelle hambad on mõõgad ja lõualuud noad , et süüa viletsaid maalt ja vaeseid inimeste hulgast .
20030015	Verekaanil on kaks tütart : ' Anna ! Anna ! ' Kolm asja on , mis ei saa täis , neli , mis ei ütle : ' Küllalt ! ' :
20030016	surmavald , viljatu üsk , maa , mis ei saa küllaldaselt vett , ja tuli , mis iialgi ei ütle : ' Aitab ! '
20030017	Silma , mis irvitab isa ja põlgab ema sõna kuulamist , peavad kaarnad jõe ääres välja nokkima ja kotka pojad sööma .
20030018	Kolm asja on mulle väga imelised , jah , neli on , mida ma ei mõista :
20030019	kotka tee taeva all , mao tee kalju peal , laeva tee keset merd ja mehe tee neitsi juurde .
20030020	Niisugune on abielurikkuja naise tee : ta sööb ja pühib suu puhtaks ning ütleb : ' Ma pole kurja teinud ! '
20030021	Kolme asja all väriseb maa , jah , nelja all , mida see ei suuda taluda :
20030022	sulase all , kui ta saab kuningaks , ja jõleda all , kui tal on külluses leiba ,
20030023	vihatud naise all , kui ta saab mehele , ja teenija all , kui ta kõrvale tõrjub oma emanda .
20030024	Need neli on küll kõige pisemad maa peal , aga ometi on nad targemad kui targad :
20030025	sipelgad on väeti hulk , ometi valmistavad nad suvel oma leiva ;
20030026	kaljumägrad on jõuetu hulk , ometi teevad nad oma kodud kaljusse ;
20030027	rohutirtsudel ei ole kuningat , ometi lähevad nad kõik rühmadena välja ;
20030028	sisalikku võib püüda kätega , ometi leidub teda kuninga paleedes .
20030029	Neid on kolm , kelle astumine on rühikas , jah , neljal on rühikas käik :
20030030	lõvi , kangelane loomade seas , kes ei tagane kellegi eest ;
20030031	uhkeldav kukk või sikk , ja kuningas , kes sammub oma rahva ees .
20030032	Kui sa oled hoobeldes rumal olnud , siis mõtle järele , käsi suu peal !
20030033	Sest piima kirnumisest saab võid , nina nuuskamisest tuleb verd ja viha õhutamisest puhkeb riid . '
20031001	Lemueli , Massa kuninga sõnad , millega ta ema teda õpetas :
20031002	' Mis oleks mul sulle öelda , mu poeg , mu üsa poeg , mu tõotuste poeg ?
20031003	Ära anna oma rammu naistele , oma teid nende hooleks , kes hävitavad kuningaid !
20031004	Ei sünni kuningail , Lemuel , ei sünni kuningail juua veini ega vürstidel himustada vägijooki ,
20031005	et nad juues ei unustaks seadust ega väänaks kõigi vaeste õigust .
20031006	Andke vägijooki norutajale ja veini sellele , kelle hing on kibestunud ,
20031007	et ta jooks ja unustaks oma vaesuse ega mõtleks enam oma vaevale !
20031008	Ava oma suu keeletu heaks , õiguse tegemiseks kõigile põlatuile !
20031009	Ava oma suu , mõista õiglast kohut , tee õigust viletsale ja vaesele !
20031010	Tubli naine on palju enam väärt kui pärlid . Kes leiab tema ?
20031011	Ta mehe süda loodab tema peale ja tulust ei ole tal puudust .
20031012	Kogu oma eluaja teeb ta mehele head ja mitte kurja .
20031013	Ta muretseb villu ja linu ning töötab virkade kätega .
20031014	Ta on kaupmehe laevade sarnane : ta toob oma leiva kaugelt .
20031015	Ta tõuseb , kui on alles öö , ja annab oma perele rooga ja määratud osa oma teenijaile .
20031016	Ta soovib põldu ja hangib selle , oma käte viljast ta istutab viinamäe .
20031017	Ta paneb enesele vöö kõvasti vööle ja teeb oma käsivarred tugevaks .
20031018	Ta märkab , et ta tulemused on head : ei kustu öösel ta lamp .
20031019	Ta paneb oma käed koonlapuu külge ja ta pihud hoiavad kedervart .
20031020	Ta avab oma pihu viletsale ja sirutab vaestele mõlemad käed .
20031021	Ei ta karda lund oma pere pärast , sest kogu ta perel on kahekordsed riided .
20031022	Ta valmistab enesele vaipu , ta riietus on linane ja purpurpunane .
20031023	Ta mees on tuntud väravais , kui ta istub maa vanemate hulgas .
20031024	Ta valmistab ja müüb särke ning annab kaupmeestele vöösid .
20031025	Ta riided on tugevad ja ilusad ja ta vaatab rõõmsalt tulevikku .
20031026	Ta avab oma suu targasti ja tema keelel on sõbralik õpetus .
20031027	Ta valvab tegevust kojas ega söö laiskuse leiba .
20031028	Ta pojad tõusevad ja nimetavad teda õnnelikuks , ja ta mees ülistab teda :
20031029	' Palju on tütarlapsi , kes töös on tublid , aga sina ületad nad kõik ! '
20031030	Võluvus on petlik ja ilu on tühine , aga naine , kes Issandat kardab , on kiiduväärt .
20031031	Andke temale ta käte vilja ja tema teod ülistagu teda väravais ! '
21001001	Koguja , Taaveti poja , Jeruusalemma kuninga sõnad .
21001002	' Tühisuste tühisus , ' ütleb Koguja , ' tühisuste tühisus , kõik on tühine ! '
21001003	Mis kasu on inimesel kogu oma vaevast , millega ta ennast vaevab päikese all ?
21001004	Rahvapõlv läheb ja rahvapõlv tuleb , aga maa püsib igavesti .
21001005	Ja päike tõuseb ja päike loojub ning läheb tagasi oma paika , kust ta jälle tõuseb .
21001006	Tuul puhub lõuna poole ja keerutab põhja poole ; keereldes , keerutades puhub tuul ja alustab taas oma ringkäiku .
21001007	Kõik jõed voolavad merre , aga meri ei saa täis ; paika , kuhu jõed on voolanud , sinna voolavad need üha .
21001008	Kõigist asjust , mis väsitavad , ei suuda ükski rääkida : silm ei küllastu nägemast ja kõrv ei täitu kuulmast .
21001009	Mis on olnud , see saab olema , ja mis on tehtud , seda tehakse veel - ei ole midagi uut päikese all .
21001010	Või on midagi , mille kohta võiks öelda : Vaata , see on uus ? Kindlasti oli see olemas juba muistsetel aegadel , mis on olnud enne meid .
21001011	Ei ole vaid mälestust endisist asjust ja nõnda ei ole ka mälestust tulevasist asjust neil , kes saavad olema veelgi hiljem .
21001012	Mina , Koguja , olin Iisraeli kuningas Jeruusalemmas .
21001013	Ma pühendasin oma südame teadlikult otsima ja uurima kõike , mis taeva all sünnib : see on õnnetu ülesanne , mille Jumal on andnud inimlastele nende vaevamiseks .
21001014	Ma nägin igasugu tegusid , mis päikese all tehakse , ja vaata , see kõik on tühi töö ja vaimunärimine .
21001015	Kõverat ei saa teha sirgeks ega loendada seda , mida pole .
21001016	Ma mõtlesin oma südames ja ütlesin : Mina , vaata , olen hankinud suure tarkuse ja olen ületanud kõik need , kes enne mind on valitsenud Jeruusalemma üle , ja mu süda on näinud palju tarkust ja teadmisi .
21001017	Ja ma pühendasin oma südame tarkuse mõistmisele , ka meeletuse ja sõgeduse mõistmisele : ma mõistsin , et ka see oli vaimunärimine .
21001018	Sest kus on palju tarkust , seal on palju meelehärmi , ja kes lisab teadmisi , see lisab valu .
21002001	Ma mõtlesin südames : Olgu , ma teen katset rõõmuga ja naudin seda , mis on hea . Aga vaata , seegi oli tühi töö !
21002002	Ma ütlesin naerule : ' Hull ! ' ja rõõmule : ' Mis sellest kasu on ? '
21002003	Ma võtsin südames nõuks virgutada oma ihu veiniga - ometi nõnda , et mu süda mind targu juhiks - ja haarata kinni rumalusest , kuni ma näen , mis inimlastel on kasulik teha oma üürikesil elupäevil taeva all .
21002004	Ma tegin suuri tegusid : ma ehitasin enesele kodasid , istutasin enesele viinamägesid ;
21002005	ma tegin enesele rohu - ja iluaedu ning istutasin neisse kõiksugu viljapuid .
21002006	Ma tegin enesele veetiike kasvavate metsapuude kastmiseks .
21002007	Ma ostsin sulaseid ja teenijaid , ja mul oli oma peres sündinuid ; samuti oli mul veiste , lammaste ja kitsede kari , suurem kui kõigil neil , kes enne mind olid Jeruusalemmas olnud .
21002008	Ma kogusin enesele ka hõbedat ja kulda ning kuningate ja maade varandusi ; ma hankisin enesele lauljaid ja lauljannasid , samuti , mis inimlastele on naudinguks : palju naisi .
21002009	Ma sain suureks ja ületasin kõik , kes enne mind olid Jeruusalemmas olnud ; mulle jäi ka mu tarkus .
21002010	Ja mida mu silmad iganes himustasid , seda ma ei keelanud neile ; ma ei hoidnud oma südant tagasi ühestki rõõmust , sest mu süda tundis rõõmu kogu mu vaevast , ja see oli mu tasu kogu mu vaeva eest .
21002011	Aga kui ma vaatasin kõiki oma tegusid , mis mu käed olid teinud , ja vaeva , mida ma neid tehes olin näinud , vaata , siis oli see kõik tühi töö ja vaimunärimine . Millestki pole kasu päikese all .
21002012	Kui ma pöördusin vaatama tarkust ning meeletust ja sõgedust - sest mida muud teeb see inimene , kes tuleb pärast kuningat , kui sedasama , mida ikka on tehtud - ,
21002013	siis ma nägin , et tarkus on kasulikum kui meeletus , nõnda nagu valgus on pimedusest kasulikum .
21002014	Targal on silmad peas , aga alp käib pimeduses . Aga ma mõistsin ka , et see , mis juhtub ühele , juhtub neile kõigile .
21002015	Siis ma mõtlesin südames : See , mis juhtub albile , juhtub ka minule . Aga milleks siis mina olen saanud targemaks kui teised ? Ja ma mõtlesin südames , et ka see on tühi töö .
21002016	Sest niihästi targast kui albist ei jää igavest mälestust , kuna tulevasil päevil on kõik juba ammu unustatud . Jah , eks sure tark nagu alpki .
21002017	Siis ma vihkasin elu , sest see , mida päikese all tehakse , oli mu meelest halb . Sest see kõik on tühi töö ja vaimunärimine .
21002018	Ja ma vihkasin kogu oma vaeva , mida ma olin näinud päikese all , sellepärast et ma selle pean jätma inimesele , kes tuleb pärast mind .
21002019	Ja kes teabki , on ta tark või alp , aga ta hakkab valitsema kõige üle , milleks mina olen vaeva näinud ja tarkust tarvitanud päikese all . Seegi on tühi töö !
21002020	Siis ma mõtlesin ümber ja olin südames meeleheitel kogu selle vaeva pärast , mida ma olin näinud päikese all ,
21002021	sest inimene näeb vaeva tarkuse ja teadmiste ning tubliduse abil , kuid peab ometi kõik jätma osaks inimesele , kes selle kallal ei ole vaeva näinud . Seegi on tühi töö ja väga paha !
21002022	Sest mis on inimesel kogu oma vaevast ja püüdeist , millega ta ennast vaevab päikese all ?
21002023	On ju kõik ta päevad täis valu ja ta töö meelepahanduseks , ta süda ei maga isegi mitte öösel . Seegi on tühi töö !
21002024	Ei ole inimesel midagi paremat kui süüa ja juua ja lasta hingel rahuldust tunda oma vaevas . Ma nägin , et seegi on Jumala käest .
21002025	Sest kes võiks süüa ja kes võiks juua ilma temata ?
21002026	Sest tema annab inimesele , kes temale meeldib , tarkust ja tunnetust ning rõõmu ; aga patusele ta annab ülesandeks korjata ja koguda , et seda siis anda sellele , kes Jumalale meeldib . Seegi on tühi töö ja vaimunärimine .
21003001	Igale asjale on määratud aeg , ja aeg on igal tegevusel taeva all :
21003002	aeg sündida ja aeg surra , aeg istutada ja aeg istutatut kitkuda ;
21003003	aeg tappa ja aeg terveks teha , aeg maha kiskuda ja aeg üles ehitada ;
21003004	aeg nutta ja aeg naerda , aeg leinata ja aeg tantsida ;
21003005	aeg kive pilduda ja aeg kive koguda , aeg kaelustada ja aeg kaelustamisest hoiduda ;
21003006	aeg otsida ja aeg kaotada , aeg hoida ja aeg ära visata ;
21003007	aeg rebida ja aeg õmmelda , aeg vaikida ja aeg rääkida ;
21003008	aeg armastada ja aeg vihata , aeg sõjal ja aeg rahul .
21003009	Mis kasu on töötegijal sellest , mille kallal ta vaeva näeb ?
21003010	Ma olen näinud tööd , mida Jumal on andnud inimlastele , et nad sellega endid vaevaksid .
21003011	Kõik on ta omal ajal hästi teinud ; ta on nende südamesse pannud ka igaviku , ometi ilma et inimene mõistaks Jumala tehtud tööd algusest lõpuni .
21003012	Ma mõistsin , et neil pole midagi paremat kui rõõmus olla ja elu nautida .
21003013	On ju seegi Jumala and igale inimesele , et ta võib süüa ja juua ning nautida head , hoolimata kogu oma vaevast .
21003014	Ma mõistsin , et kõik , mis Jumal teeb , on igavene ; midagi ei ole sellele lisada ega sellest ära võtta . Ja Jumal on seda teinud nõnda , et teda tuleb karta .
21003015	Mis on , see on juba olnud , ja mis tuleb , seegi on juba olnud . Jumal otsib möödunu taas välja .
21003016	Ja veel nägin ma päikese all kohtupaika , kus oli ülekohus , ja õiglusepaika , kus oli üleastumine .
21003017	Ma mõtlesin südames : Jumal mõistab kohut õigele ja õelale , sest igal asjal ja igal teol on oma aeg .
21003018	Ma mõtlesin südames : See on inimlaste huvides , et Jumal neid läbi katsub ja et nad näevad , et nad on iseenesest vaid loomad .
21003019	Sest mis sünnib inimlastega , see sünnib loomadega - neile kõigile sünnib sama : nagu sureb üks , nõnda sureb teine , ja neil kõigil on ühesugune hing ; ja inimesel ei ole paremust looma ees , sest kõik on tühine .
21003020	Kõik lähevad ühte paika , kõik on põrmust ja kõik saavad jälle põrmuks .
21003021	Kes teabki , kas inimlaste hing tõuseb ülespoole või kas loomade hing vajub maa alla ?
21003022	Ja nõnda ma nägin , et ei ole midagi paremat , kui et inimene on oma töö juures rõõmus , kuna see on tema osa . Sest kes toob teda nägema seda , mis on pärast teda ?
21004001	Ja ma nägin taas kõiki rõhumisi , mida pandi toime päikese all , ja vaata , seal olid rõhutute pisarad , aga neil ei olnud trööstijat ! Nende rõhujate käes oli võim , aga neil ei olnud trööstijat .
21004002	Siis ma kiitsin surnuid , kes olid ammu surnud , õnnelikumaks kui elavaid , kes veel tänini elavad ,
21004003	ja et parem kui neil kummalgi on sellel , keda veel ei ole olemas , kes veel ei ole näinud seda kurja tööd , mida päikese all tehakse .
21004004	Ja ma nägin , et kõik vaev ja kõik saavutused töös tekitavad inimeses ainult kadedust ligimese vastu . Seegi on tühi töö ja vaimunärimine !
21004005	Alp paneb käed risti ja sööb omaenese ihu .
21004006	Parem üks peotäis rahuga kui kaks peotäit vaeva ja vaimunärimisega .
21004007	Ja taas nägin ma tühja tööd päikese all :
21004008	seal on keegi üksik , tal ei ole kedagi , ei poega ega venda , kuid ometi pole otsa kogu ta vaeval ja ta silmad ei saa rikkusest küllalt . Aga kelle pärast ma siis ennast vaevan ja keelan oma hingele head nautimast ? Seegi on tühi ja õnnetu töö !
21004009	Parem on olla kahekesi kui üksi , sest neil on oma vaevast hea palk :
21004010	kui nad langevad , siis tõstab teine oma kaaslase üles . Aga häda sellele , kes üksik on , kui ta langeb , ega ole teist , kes ta üles tõstaks !
21004011	Nõndasamuti : kui kaks magavad üheskoos , siis on neil soe ; aga kuidas üksik sooja saab ?
21004012	Ja kui ka üksikust jagu saadakse , siis kaks panevad ometi vastu ; ja kolmekordset lõnga ei kista katki nii kergesti .
21004013	Parem on vaene , aga tark nooruk kui vana ja alp kuningas , kes enam ei taipa hoiatust tähele panna .
21004014	Sest too tuli vangikojast valitsema , kuigi oli sündinud vaesena tema kuningriigis .
21004015	Ma nägin kõiki elavaid , kes liiguvad päikese all , olevat tolle teise , nooruki poolt , kes pidi astuma tema asemele .
21004016	Ei olnud lõppu kogu sellel rahval , neil kõigil , kelle eesotsas ta oli ; ometi ei tunne järeltulijad temast rõõmu . Sest seegi on tühi töö ja vaimunärimine .
21005001	Hoia oma jalga , kui sa lähed Jumala kotta ! Kuulamaminek on parem kui alpide ohvriand , sest need ei tea , et nad teevad kurja .
21005002	Ära ole kärme suuga ja su süda ärgu tõtaku sõna lausuma Jumala ees ; sest Jumal on taevas ja sina oled maa peal , seepärast olgu su sõnu pisut !
21005003	Sest suurest tööst tuleb uni ja paljudest sõnadest kostab albi hääl .
21005004	Kui sa annad Jumalale tõotuse , siis ära viivita seda täitmast , sest albid ei ole temale meelepärased . Täida , mida tõotad !
21005005	Parem on , et sa ei tõota , kui et sa tõotad ega täida .
21005006	Ära lase , et sinu suu saadab su ihu pattu tegema , ja ära ütle Jumala käskjala ees , et see on eksitus ! Miks peaks Jumal su hääle pärast vihastama ja su kätetööd hävitama ?
21005007	Sest kus on palju unenägusid ja palju sõnu , seal on ka palju tühisust . Aga sina karda Jumalat !
21005008	Kui sa näed , et maal rõhutakse vaest ja et õigus ja õiglus kistakse käest , siis ära selle üle imesta ; sest ülemuse üle valvab ülemus ja nende üle on veelgi ülemaid .
21005009	Aga maale on kindlasti kasulik , et viljeldavatel põldudel oleks kuningas .
21005010	Ei küllastu iialgi rahast , kes armastab raha , ja tulust , kes armastab rikkust . Seegi on tühi töö !
21005011	Kui varandust saab palju , siis on ka selle sööjaid palju ; ja mis muud kasu on selle omanikul , kui et ta silmad seda näevad .
21005012	Töötegija uni on magus , söögu ta pisut või palju ; aga rikka üliküllus ei lase teda magada .
21005013	Ma nägin rasket õnnetust päikese all : säilitatud rikkus on omanikule enesele õnnetuseks .
21005014	Kui see rikkus õnnetusjuhtumi läbi kaob , temale oli aga sündinud poeg , siis ei jää selle kätte midagi .
21005015	Nõnda nagu ta oma ema ihust oli tulnud , nõnda läheb ta jälle tagasi alasti , nagu ta tuligi , ega saa oma vaevast midagi , mida oma käega võiks kaasa viia .
21005016	Raske õnnetus on siis seegi : nagu ta oli tulnud , nõnda ta läheb , ja mis kasu on temal , et ta vaev on tuulde läinud ?
21005017	Ta veedab kõik oma päevad pimeduses ning tunneb palju tuska , haigust ja meelepaha .
21005018	Vaata , mida ma olen näinud olevat hea ja ilus : süüa ja juua ning nautida head , hoolimata kogu oma vaevast , millega keegi ennast vaevab päikese all oma üürikesil elupäevil , mis Jumal temale on andnud - sest see on tema osa .
21005019	Seegi on Jumala and , kui Jumal annab mõnele inimesele rikkust ja vara ning lubab tal seda nautida , sellest oma osa võtta ja rõõmus olla oma vaeva viljast .
21005020	Sest siis ta ei mõtle nii palju oma elupäevadele , kuna Jumal paneb teda tegelema tema südame rõõmuga .
21006001	On üks õnnetus , mida ma nägin päikese all , ja see lasub raskesti inimeste peal :
21006002	Jumal annab mehele rikkust ja vara ja au , nõnda et ta hingel ei puudu midagi kõigest sellest , mida ta himustab , ometi ei luba Jumal teda ennast seda nautida , vaid seda naudib keegi võõras . See on tühi töö ja tõsine kannatus !
21006003	Kuigi mehele sünniks sada last ja ta elaks palju aastaid , nõnda et ta aastate päevi oleks rohkesti , aga ta hing ei oskaks oma hüvest rahuldust tunda , siis ma ütleksin , et nurisünnitis on õnnelikum kui tema .
21006004	Sest see tuleb olematusest ja läheb pimedusse , ja pimedus peidab ta nime .
21006005	Ta pole päikest näinud ega tundnud , ja temale ei saa osaks isegi mitte matust - ometi on tal rohkem rahu kui tollel .
21006006	Isegi kui ta elaks kaks korda tuhat aastat , head ta siiski ei näe - jah , eks kõik lähe ühte paika !
21006007	Kogu inimese vaev on ta oma suu tarvis , ja ometi ei saa isu täis !
21006008	Sest mis kasu on albiga võrreldes targal , ja mis on kannatajal sellest , et ta oskab elada elavate ees ?
21006009	Parem on see , mis silmaga on näha , kui rahuldamata himu . Seegi on tühi töö ja vaimunärimine !
21006010	Mis sünnib , on juba ammu määratud ; ja on teada , et ta on inimene , ja ei suuda vaielda sellega , kes on temast vägevam .
21006011	Sest mida rohkem on sõnu , seda rohkem on tühisust . Mis kasu on inimesel sellest ?
21006012	Sest kes teab , mis on inimesele hea siin elus , tema tühise elu üürikesil päevil , mida ta veedab varjuna ? Sest kes ütleb inimesele , mis pärast teda sünnib päikese all ?
21007001	Aus nimi on parem kui kallis võideõli ja surmapäev on parem kui sünnipäev .
21007002	Parem on minna leinakotta kui pidukotta , sest seal on kõigi inimeste lõpp , ja kes elab , võtku see südamesse !
21007003	Parem on meelehärm kui naer , sest kurb nägu on südamele hea .
21007004	Tarkade süda on leinakojas , aga alpide süda on rõõmukojas .
21007005	Parem on kuulata targa sõitlust kui alpide laulu .
21007006	Sest otsekui kibuvitste praksumine paja all on albi naer . Seegi on tühi töö .
21007007	Tõesti , rõhumine teeb targa rumalaks ja pistis rikub südant .
21007008	Asja lõpp on parem kui selle algus ; kannatlikkus on parem kui ülbus .
21007009	Ära lase oma meelt kergesti saada pahaseks , sest pahameel asub alpide põues !
21007010	Ära ütle : ' Miks olid endised ajad paremad kui nüüdsed ? ' Sest seda sa ei küsi targasti .
21007011	Tarkus on niisama hea kui pärisosa , ja kasuks neile , kes päikest näevad .
21007012	Sest tarkuse varjus on nagu raha varjus ; aga teadmise kasu on see , et tarkus hoiab elus selle omaniku .
21007013	Vaata Jumala tööd : sest kes suudaks õgvendada , mida tema on teinud kõveraks ?
21007014	Heal päeval olgu sul hea meel , ja kurjal päeval mõtle järele : Jumal on teinud nii selle kui teise , et inimene ei teaks , mis tal ees seisab .
21007015	Kõike olen ma näinud oma tühiseil päevil : õiglane hukkub oma õigluses ja õel elab kaua oma kurjuses .
21007016	Ära ole liiga õiglane ja ära pea ennast väga targaks : miks peaksid ennast hävitama ?
21007017	Ära ole liiga õel ja ära ole alp : miks tahad enneaegu surra ?
21007018	Hea on , kui sa ühest kinni pead ja ka teisest oma kätt lahti ei lase , sest kes Jumalat kardab , pääseb neist kõigist .
21007019	Tarkus annab targale rohkem kindlust kui kümme valitsejat linnas .
21007020	Sest ükski inimene ei ole maa peal nii õige , et ta teeks ainult head , aga mitte kunagi pattu .
21007021	Ära pane tähele ka mitte kõiki sõnu , mida räägitakse , et sa ei kuuleks , kui su sulane sind sajatab .
21007022	Sest su süda ju teab , et ka sina oled palju kordi sajatanud teisi .
21007023	Seda kõike ma olen tarkusega läbi katsunud . Ma ütlesin : ' Ma saan targemaks ' , aga see jäi minust kaugele .
21007024	See , mis on , on kauge ja sügav , väga sügav . Kes selle leiab ?
21007025	Ma pöörasin ka oma südame tunnetama ja uurima ning otsima tarkust ja põhjust , ja tunnetama õeluse alpust ja sõgeduse meeletust .
21007026	Ja ma leidsin , mis on kibedam surmast : naine ! Ta on otsekui püünis : ta süda on nagu võrk , ta käed on nagu ahelad . Kes Jumalale meeldib , see pääseb temast , aga patuse püüab ta kinni .
21007027	Vaata , seda ma olen leidnud , ütleb Koguja , ühte teisega võrreldes , et leida lahendust ,
21007028	mida mu hing veel otsib ega ole leidnud : ma leidsin tuhande hulgast ühe mehe , aga naist ei ole ma nende kõigi hulgast leidnud .
21007029	Vaata , ma olen leidnud ainult seda , et Jumal on inimesed loonud ausaks , aga nad ise leiutavad rohkesti riukaid .
21008001	Kes on nagu tark , ja kes oskab asja seletada ? Inimese tarkus valgustab ta nägu ja ta näo karmus muutub .
21008002	Mina ütlen : Pea kuninga käsku Jumalale antud vande pärast !
21008003	Ära tõtta tema palge eest ära , et sa ei satuks halva asja sisse , sest tema teeb kõik , mida ta tahab !
21008004	Sest kuninga sõnal on meelevald , ja kes võiks temale öelda : ' Mis sa teed ? '
21008005	Käsu täitjale ei sünni kurja , ning targa süda teab aega ja kohut .
21008006	Sest igal asjal on aeg ja kohus . Kuid inimesele on suureks õnnetuseks ,
21008007	et ta ei tea , mis tuleb , sest kes ütleb temale , missugusel viisil see tuleb ?
21008008	Ei ole inimene tuule valitseja , et ta tuult võiks peatada , ja kellelgi pole meelevalda surmapäeva üle ; sõjast ei ole pääsu ja ülekohus ei päästa seda , kes ülekohut teeb .
21008009	Seda kõike ma nägin , kui ma tähele panin kõike tööd , mida tehakse päikese all : on aeg , mil inimene valitseb inimese üle , et temale kurja teha .
21008010	Siis ma nägin , kuidas õelad maeti maha , ja tuldi ning kõnniti pühast paigast välja ; aga linnas unustati need , kes olid õigesti teinud . Seegi on tühi töö !
21008011	Kui otsust kuriteo kohta kiiresti ei tehta , siis kasvab inimlaste julgus kurja teha .
21008012	Ehk küll patune teeb sada korda kurja ja pikendab oma päevi , tean ma siiski , et neil , kes Jumalat kardavad , käib käsi hästi , sellepärast et nad tema palet kardavad ,
21008013	kuna õela käsi ei käi hästi ja tema ei pikenda oma varjusarnaseid päevi , sellepärast et ta Jumala palet ei karda .
21008014	Mõttetus on seegi , mis maa peal sünnib , et on õigeid , kelle käsi käib , nagu oleksid nad teinud õelate tegusid , ja et on õelaid , kelle käsi käib , nagu oleksid nad teinud õigete tegusid . Ma ütlen : Seegi on tühi töö !
21008015	Seepärast ma ülistan rõõmu , sest inimesel ei ole muud paremat päikese all kui süüa ja juua ning rõõmus olla ; see saatku teda ta vaevas tema elupäevil , mis Jumal temale annab päikese all !
21008016	Kui ma pühendasin oma südame sellele , et õppida tarkust ja vaadata tegusid , mis maa peal tehakse päeval ja ööl ilma undki silmi saamata ,
21008017	siis ma nägin kõigist Jumala tegudest , et inimene ei suuda mõista , mis sünnib päikese all ; kuigi inimene näeb otsides vaeva , ei mõista ta ometi . Jah , isegi kui tark ütleks , et tema teab , ei suudaks ta siiski mõista .
21009001	Jah , seda kõike ma võtsin oma südamesse ja seda kõike ma selgitasin , et õiged ja targad ning nende teod on Jumala käes , nõndasamuti armastus ja vihkamine ; inimesed ei tea midagi , neile võib kõike juhtuda .
21009002	Kõik on ühine kõigile : sama juhtub õigele ja õelale , heale ja kurjale , puhtale ja roojasele , ohverdajale ja sellele , kes ei ohverda ; nagu heale , nõnda patusele , nagu vandeandjale , nõnda vandekartjale .
21009003	See on õnnetuseks kõigele , mis päikese all sünnib ; kõigil on ju sama osa . Inimlaste süda on täis kurjust ja neil on nende eluajal südames meeletus , ja siis - surnute juurde !
21009004	Kuid sellel , kes alles seltsib kõigi elavatega , on veel lootust . Tõesti , elus koer on parem kui surnud lõvi .
21009005	Sest elavad teavad , et nad peavad surema , aga surnud ei tea enam midagi ja neil pole enam palka , sest mälestus neist ununeb .
21009006	Niihästi nende armastus kui viha , samuti nende armukadeduski on ammu kadunud ja neil ei ole iialgi enam osa kõigest sellest , mis päikese all sünnib .
21009007	Mine söö rõõmuga oma leiba ja joo rahuliku südamega oma veini , sest Jumal on juba ammu su teod heaks kiitnud !
21009008	Su riided olgu alati valged ja ärgu puudugu õli su pea peal !
21009009	Naudi elu naisega , keda sa armastad , kõigil oma tühise elu päevil , mis sulle on antud päikese all - kõigil oma tühiseil päevil , sest see on su osa elus ja vaevas , mida sa näed päikese all !
21009010	Tee oma jõudu mööda kõike , mida su käsi suudab korda saata , sest surmavallas , kuhu sa lähed , ei ole tööd ega toimetust , tunnetust ega tarkust !
21009011	Taas nägin ma päikese all , et jooks ei olene kärmeist ega sõda sangareist ; samuti ei olene leib tarkadest , rikkus mõistlikest ega menu osavaist , vaid aeg ja saatus tabab neid kõiki .
21009012	Sest inimene ju ei tea oma aega nagu kaladki , keda püütakse kurja võrguga , või nagu paelaga püütavad linnud ; nagu neid , nõnda püütakse inimlapsigi kurjal ajal , kui see äkitselt neid tabab .
21009013	Sedagi tarkust ma nägin päikese all , ja see oli minu meelest suur :
21009014	oli väike linn ja selles vähe mehi ; suur kuningas tuli selle alla , piiras seda ja ehitas selle vastu suured piiramistornid .
21009015	Seal leidus vaene tark mees , kes oma tarkusega oleks võinud linna päästa ; aga ükski inimene ei mõelnud sellele vaesele mehele .
21009016	Siis ma ütlesin : Tarkus on parem kui ramm , aga vaese tarkust põlatakse ja tema sõnu ei võeta kuulda .
21009017	Tarkade sõnad , mida rahulikult kuuldakse , on paremad kui valitseja karjumine alpide seas .
21009018	Tarkus on parem kui sõjariistad , aga üksainus patune rikub palju head .
21010001	Surnud kärbsed panevad haisema salvisegaja õli , pisut rumalust võib mõjuda rohkem kui tarkus ja au .
21010002	Targa süda hoiab paremale ja albi süda pahemale .
21010003	Teed käieski puudub albil mõistus , ja igaühele ilmneb , et ta on alp .
21010004	Kui valitseja viha tõuseb sinu vastu , siis ära jäta maha oma kohta , sest kannatlikkus hoiab ära suuri patte .
21010005	Halb asi , mida ma nägin päikese all , on see ,
21010006	rumalus pannakse kõrgele kohale , suured ja rikkad aga istuvad madalal .
21010007	Ma olen näinud sulaseid hobuste seljas ja vürste käivat maas otsekui sulased .
21010008	Kes augu kaevab , langeb ise sinna sisse , ja kes müüri maha kisub , seda salvab madu .
21010009	Kes kive kangutab , teeb enesele häda , kes puid lõhub , ohustab ennast .
21010010	Kui raud on nüri ja tera ei ihuta , siis tuleb jõudu pingutada ; aga tulemuseks on tarkus tarvilik .
21010011	Kui madu salvab , enne kui on lausutud , siis pole lausujast mingit kasu .
21010012	Sõnad targa suust toovad poolehoidu , aga albi neelavad ta oma huuled :
21010013	tema kõne algus on alpimine ja tema kõne lõpp on kurjakuulutav meeletus .
21010014	Alp teeb palju sõnu , ent ükski inimene ei tea , mis tuleb , ja kes ütleks temale , mis sünnib pärast teda ?
21010015	Albi vaev väsitab seda , kes linnateed ei tunne .
21010016	Häda sulle , maa , kui su kuningaks on sulane ja su vürstid pidutsevad juba hommikul !
21010017	Õnnelik oled , maa , kui su kuningas on vaba mehe poeg ja su vürstid pidutsevad õigel ajal nagu mehed , aga mitte nagu joodikud !
21010018	Suure laiskuse pärast vajuvad sarikad , ja kui käsi süles peetakse , tilgub koda läbi .
21010019	Mõnu pärast valmistatakse rooga , vein teeb elu rõõmsaks , ja raha eest saab kõike .
21010020	Isegi mõttes ära sajata kuningat , ja oma magamiskambris ära sajata rikast , sest taeva lind viib hääle välja ja tiivuline teatab loost !
21011001	Viska oma leib vee peale , sest pikapeale sa leiad selle jälle !
21011002	Anna osa seitsmele , jah , kaheksalegi , sest sa ei tea , milline õnnetus maa peal võib juhtuda !
21011003	Kui pilved on täis vihma , siis nad valavad seda maa peale ; ja langegu puu lõuna või põhja poole , aga puu jääb oma langemise paika .
21011004	Kes valvab tuult , ei saa külvata , ja kes vaatleb pilvi , ei saa lõigata .
21011005	Nõnda nagu sa ei tunne tuule teed või luude-liikmete tekkimist raseda ihus , nõnda sa ei tunne Jumala tööd . Tema teeb kõike seda .
21011006	Külva oma seemet hommikul ja ära lase oma käsi puhata õhtul , sest sa ei tea , mis õnnestub , kas see või teine , või tulevad mõlemad ühtviisi head !
21011007	Valgus on magus , ja silmadele on hea päikest näha .
21011008	Jah , kui inimene elab palju aastaid , siis tundku ta neist kõigist rõõmu ; aga ta mõelgu ka pimeduse päevadele , sest neidki saab palju ! Kõik , mis tuleb , on tühisus !
21011009	Rõõmusta , noor mees , noores eas ja su süda tundku rõõmu su nooruspäevil ! Käi oma südame teedel ja oma silmavaate järgi , aga tea , et Jumal viib sind kohtusse selle kõige pärast !
21011010	Saada siis tusk ära oma südamest ja hoia paha eemal oma ihust , sest lapsepõlv ja noorus on kaduvad !
21012001	Mõtle oma Loojale oma nooruspäevil , enne kui tulevad kurjad päevad ja jõuavad kätte need aastad , mille kohta sa ütled : Need ei meeldi mulle ! -
21012002	enne kui pimenevad päike ja valgus , kuu ja tähed , ja vihma järel tulevad taas pilved -
21012003	siis kui koja valvurid värisevad ja kanged mehed kisuvad küüru ; kui jahvatajad on jõude , sest neid on vähe järele jäänud , ja aknaist vaatajad jäävad pimedaks ;
21012004	kui välisuksed sulguvad , kui veski mürin vaibub , kui üles tõustakse juba linnuhääle peale , kui kõik lauluviisid lakkavad ;
21012005	kui küngastki kardetakse ja teed käies on hirm ; kui mandlipuu õitseb , rohutirts vaevu liigub ja kapparipung puhkeb - sest inimene läheb oma igavese koja poole ja tänaval käivad leinajad ringi - ,
21012006	enne kui hõbeköis katkeb ja kuldkauss puruneb , kruus allikal kildudeks kukub ja kaevuratas laguneb ,
21012007	sest põrm saab jälle mulda , nõnda kui ta on olnud , ja vaim läheb Jumala juurde , kes tema on andnud .
21012008	' Tühisuste tühisus , ' ütleb Koguja , ' kõik on tühine ! '
21012009	Lisaks sellele , et Koguja oli tark , õpetas ta ka rahvale tarkust , kaalus , uuris ja kujundas palju õpetussõnu .
21012010	Koguja püüdis leida sobivaid sõnu ja siiralt kirjapandud tõesõnu .
21012011	Tarkade sõnad on otsekui astlad ja nende kogumik sissetaotud naelte sarnane . Need on antud ühe ja sama Karjase poolt .
21012012	Ja peale selle : ' Mu poeg , võta kuulda manitsust ! Suurel raamatute tegemisel pole lõppu ja suur agarus väsitab ihu . '
21012013	Lõppsõna kõigest , mida on kuuldud : ' Karda Jumalat ja pea tema käske , sest see on iga inimese kohus !
21012014	Sest Jumal viib kõik teod kohtusse , mis on iga salajase asja üle , olgu see hea või kuri . '
22001001	Saalomoni ilusaim laul .
22001002	' Jooda mind oma suu suudlustega , sest sinu armastus on parem kui vein !
22001003	Su õlide lõhn on magus , võideõli on su nimi - seepärast armastavad sind neitsid .
22001004	Tõmba mind kaasa , tõttame ! Vii mind , kuningas , oma kambritesse ! Hõisakem ja tundkem sinust rõõmu , ülistagem sinu armastust enam kui veini ! Õigusega armastatakse sind !
22001005	Jeruusalemma tütred ! Mina olen tõmmu , ometi nägus , otsekui Keedari telgid , otsekui Saalomoni telgiriided .
22001006	Ärge vaadake mind , et ma olen nii tõmmu , et päike mind on pruunistanud ! Mu ema pojad turtsusid mu vastu , mind pandi viinamägede vahiks - aga omaenese viinamäge pole ma saanud valvata .
22001007	Ütle mulle , sina , keda mu hing armastab : Kus sa karja hoiad , kus sa seda lõunaajal lased lebada ? Sest miks peaksin minema nagu looritatu su sõprade karjade juurde ? '
22001008	' Kui sa seda ei tea , sa ilusaim naistest , siis mine lammaste jälgi mööda ja karjata oma kitsetallekesi karjaste telkide juures !
22001009	Ma võrdlen sind , mu kullake , vaarao vankrihobusega .
22001010	Kaunid on su põsed palmikuis , kael merikarbikeedes .
22001011	Me teeme sulle kuldehted , hõbedaga tipitud . '
22001012	' Niikaua kui kuningas on lauas , lõhnab mu nardiõli .
22001013	Mu kallim on mulle mürrikimbukeseks , mis lebab mu rindade vahel .
22001014	Mu kallim on mulle hennapõõsa õisikuks Een-Gedi viinamägedelt . '
22001015	' Vaata , sa oled ilus , mu kullake , vaata , sa oled ilus ! Su silmad on tuvid . '
22001016	' Vaata , sa oled ilus , mu kallim , tõesti hurmav ! Haljas on isegi meie säng :
22001017	meie koja seinteks on seedrid , meie sarikaiks küpressid . '
22002001	' Mina olen Saaroni liilia , orgude lilleke . '
22002002	' Otsekui lilleke orjavitste keskel , nõnda on mu kullake tütarlaste keskel . '
22002003	' Otsekui õunapuu metsa puude keskel , nõnda on mu kallim noorte meeste keskel . Tema varjus ma igatsen istuda ja tema vili on mu suulaele magus .
22002004	Tema on mind viinud pidukotta , ja selle lipp mu kohal on Armastus .
22002005	Kosutage mind rosinatega , elustage mind õuntega , sest ma olen armastusest haige !
22002006	Tema vasak käsi on mu pea all ja tema parem käsi kaisutab mind .
22002007	Ma vannutan teid , Jeruusalemma tütred , gasellide või aasa hirvede juures : ärge eksitage ega äratage armastust , enne kui see ise tahab !
22002008	Mu kallima hääl ! Vaata , ta tuleb , ronides mägedel , hüpeldes küngastel .
22002009	Mu kallim on nagu gasell või noor hirv . Vaata , ta seisab meie seina taga , heidab pilgu aknaist sisse , vaatab läbi võrede .
22002010	Mu kallim räägib ja ütleb mulle : ' Tõuse , mu kullake , mu iludus , ja tule ! '
22002011	Sest vaata , talv on möödunud , vihm on läinud oma teed ,
22002012	maa peal on näha õiekesi , lauluaeg on tulnud ja meie maal on kuulda turteltuvi häält .
22002013	Viigipuu küpsetab oma marju , viinapuud õitsevad ja lõhnavad . Tõuse , mu kullake , mu iludus , ja tule !
22002014	Mu tuvike kaljulõhedes , kuristiku peidupaigas ! Näita mulle oma nägu , luba ma kuulen su häält , sest su hääl on meeldiv ja su nägu on ilus ! '
22002015	' Võtke meile kinni rebased , väikesed rebased , kes rikuvad viinamägesid , sest meie viinamäed õitsevad !
22002016	Mu kallim on minu , ja mina kuulun temale , kes lillekeste keskel karja hoiab .
22002017	Kuni tuul kuulutab päeva ja varjud põgenevad , tule taas , mu kallim , nagu gasell või noor hirv jäärakulistele mägedele ! '
22003001	' Ma otsisin öösiti oma voodis teda , keda mu hing armastab . Ma otsisin teda , aga ei leidnud .
22003002	Ma tõusen nüüd ja uitan linnas tänavail ja turgudel , otsin teda , keda mu hing armastab . Ma otsisin teda , aga ei leidnud .
22003003	Vahid , kes uitavad linnas , leidsid minu . ' Kas olete näinud teda , keda mu hing armastab ? '
22003004	Vaevalt olin neist möödunud , kui ma leidsin tema , keda mu hing armastab . Ma hoidsin teda kinni ega lasknud lahti , kuni olin ta viinud oma ema kotta , selle kambrisse , kes mind oma ihus oli kandnud .
22003005	Ma vannutan teid , Jeruusalemma tütred , gasellide või aasa hirvede juures : ärge eksitage ega äratage armastust , enne kui see ise tahab ! '
22003006	' Mis see on , mis kõrbest üles tuleb suitsusammaste kujul , suitsutus mürrist ja viirukist , kaupmehe mitmesugustest vürtsidest ?
22003007	Vaata , Saalomoni kandetool ! Selle ümber on kuuskümmend kangelast Iisraeli kangelastest .
22003008	Nad kõik kannavad mõõka , nad on õpetatud sõdima ; igaühel on oma mõõk puusal öiste hädaohtude pärast .
22003009	Kuningas Saalomon oli teinud enesele kandetooli Liibanoni puudest .
22003010	Selle sambad olid tehtud hõbedast , seljatugi kullast , iste purpurist ; selle sisemus oli armastusega sisustatud Jeruusalemma tütarde poolt .
22003011	Tulge välja ja vaadake , Siioni tütred , kuningas Saalomoni krooniga , millega ta ema teda on ehtinud ta pulmapäeval , ta südame rõõmupäeval . '
22004001	' Vaata , sa oled ilus , mu kullake , vaata , sa oled ilus ! Su silmad su loori taga on tuvid . Su juuksed on nagu kitsekari , kes laskub Gileadi mäelt .
22004002	Su hambad on nagu kari pügatud lambaid , kes pesemiselt tulevad : neil kõigil on kaksikud ja ükski neist pole soota .
22004003	Su huuled on nagu punane pael ja su kõne on armas . Otsekui granaatõuna lõiked on su oimud su loori taga .
22004004	Su kael on nagu Taaveti torn , mis kivikihtidena on ehitatud ; tuhat kilpi ripub selle küljes , need kõik on kangelaste kilbid .
22004005	Su kaks rinda on nagu kaks vasikakest , gaselli kaksikut , kes söövad liiliate keskel .
22004006	Kuni tuul kuulutab päeva ja varjud põgenevad , tahan ma minna mürrimäele ja viirukikünkale .
22004007	Sa oled täiuslikult ilus , mu kullake , ja sul pole ühtegi viga !
22004008	Tule minuga Liibanonilt , pruut , tule minuga Liibanonilt ! Astu alla Amana tipust , Seniiri ja Hermoni tipust , lõvide koobastest , pantrite mägedelt !
22004009	Sa oled pannud mu südame põksuma , mu õeke , mu pruut ! Oled pannud mu südame põksuma ainsa pilguga silmist , ainsa lüliga oma kaelakeest .
22004010	Ah , kui magus on su armastus , mu õeke , mu pruut ! Su armastus on parem kui vein , kõigist palsameist parem on su õlide lõhn !
22004011	Su huuled tilguvad kärjemett , mu pruut , sul on keele all mesi ja piim , ja su riiete lõhn on otsekui Liibanoni lõhn !
22004012	Suletud rohuaed on mu õeke , mu pruut ! Suletud rohuaed , pitseriga kinni pandud allikas .
22004013	Su väänded on granaatõunapuude aed valitud viljaga , hennapõõsaste ja nardidega -
22004014	nard ja safran , kalmus ja kaneel koos igasugu viirukipuudega , mürr ja aaloe koos kõige paremate palsamitega .
22004015	Rohuaedade allikas on elava vee kaev , mis Liibanonilt voolab . '
22004016	' Ärka , põhjatuul , ja tule , lõunatuul ! Puhu läbi mu rohuaia , et selle palsamilõhnad hoovaksid ! Mu kallim tulgu oma rohuaeda ja söögu selle valitud vilja . '
22005001	' Ma tulen oma rohuaeda , mu õeke , mu pruut ! Ma nopin oma mürri ja palsamit , ma söön oma kärgi ja mett , ma joon oma veini ja piima . Sööge , sõbrad , jooge , ja joobuge armastusest ! '
22005002	' Ma uinusin , aga mu süda oli ärkvel . Kuule ! Mu kallim koputab : ' Ava mulle , mu õeke , mu kullake , mu tuvike , mu süütuke ! Sest mu pea on täis kastet , täis ööpiisku mu kiharad . '
22005003	Ma olen oma rüü seljast võtnud , kas peaksin jälle riietuma ? Ma olen oma jalad pesnud , kas peaksin need jälle tolmuseks tegema ?
22005004	Siis mu kallim pistis oma käe läbi ava ja mu süda hakkas põksuma tema pärast .
22005005	Ma tõusin , et oma kallimale avada . Mu käed tilgutasid mürri ja mu sõrmed sula mürri riivi õnarasse .
22005006	Ma avasin oma kallimale , aga mu kallim oli pöördunud ja läinud . Ma jäin hingetuks tema rääkimise pärast . Ma otsisin teda , aga ei leidnud , hüüdsin teda , aga ta ei vastanud mulle .
22005007	Vahid , kes uitavad linnas , leidsid mu , peksid mind , haavasid mind ; nad võtsid minult hõlsti , need müüride vahid .
22005008	Ma vannutan teid , Jeruusalemma tütred : kui te leiate mu kallima , mida te siis temale ütlete ? Et ma olen armastusest haige . '
22005009	' Mispoolest on su kallim teistest parem , sa ilusaim naistest ? Mispoolest on su kallim teistest parem , et sa meid nõnda vannutad ? '
22005010	' Minu kallim on priske ja jumekas , silmapaistvaim kümne tuhande hulgast !
22005011	Tema pea on puhtaim kuld , tema datlipöörise sarnased kiharad on ronkmustad .
22005012	Tema silmad on nagu tuvid veeojade ääres , piimas pestud , taradel istumas .
22005013	Tema põsed on nagu palsamipeenar , vürtside laekad ; tema huuled on liiliad , millelt nõrgub sula mürri .
22005014	Tema käsivarred on kullakangid , täis krüsoliidikive ; tema kõht on elevandiluukilp , safiiridega kaetud .
22005015	Tema sääred on marmorsambad , asetatud puhtast kullast aluseile ; tema on kujult Liibanoni sarnane , otsekui valitud seedrid .
22005016	Tema suulagi on väga magus , ta on läbi ja läbi armas . Niisugune on minu kallim , jah , niisugune on minu sõber , Jeruusalemma tütred . '
22006001	' Kuhu su kallim on läinud , sa ilusaim naistest ? Kuhu su kallim põikas , et koos sinuga teda otsida ? '
22006002	' Mu kallim läks alla oma rohuaeda , palsamipeenarde juurde , rohuaedadesse karja hoidma ja lillekesi noppima .
22006003	Mina kuulun oma kallimale ja mu kallim on minu , tema , kes lillekeste keskel karja hoiab . '
22006004	' Sa oled ilus nagu Tirsa , mu kullake , kaunis nagu Jeruusalemm , kardetav nagu väehulk lippudega .
22006005	Pööra oma silmad ära mu pealt , sest need teevad mind rahutuks ! Su juuksed on nagu kitsekari , kes laskub Gileadilt .
22006006	Su hambad on nagu kari emalambaid , kes pesemiselt tulevad ; neil kõigil on kaksikud ja ükski neist pole soota .
22006007	Otsekui granaatõuna lõiked on su oimud su loori taga .
22006008	Kuuskümmend on kuningannasid , kaheksakümmend on liignaisi ja neitseid on arvutult .
22006009	Aga üksainus on mu tuvike , mu süütuke , oma ema ainus , oma sünnitaja lemmik . Tüdrukud näevad teda ja kiidavad õndsaks , ka kuningannad ja liignaised , ja nad ülistavad teda :
22006010	' Kes see on , kes koiduna alla vaatab , ilus nagu täiskuu , selge nagu päike , kardetav nagu väehulk lippudega ? ' '
22006011	' Ma läksin alla pähkliaeda vaatama pungi orus , vaatama , kas viinapuu on pakatanud , kas granaatõunapuud õitsevad .
22006012	Ma ei teadnud , et mu hing pani mind Ammi-Nadibi vankritele . '
22006013	' Tule tagasi , tule tagasi , suulamlanna ! Tule tagasi , tule tagasi , sest tahame sind näha ! ' ' Miks tahate näha suulamlannat ? Et ta tantsiks tantsijate ridade vahel ? '
22007001	' Ah , kui kaunid on su sammud sandaalides , sa suursugune tütarlaps ! Su puusade kaared on nagu ehted , kunstniku kätetöö !
22007002	Su naba on ümmargune kausike , milles segatud vein ei puudu ! Su kõht on nisuhunnik , mis lillekestega on ümbritsetud !
22007003	Su kaks rinda on nagu kaks vasikakest , gaselli kaksikut !
22007004	Su kael on nagu elevandiluust torn , su silmad nagu Hesboni tiigid Bat-Rabbimi värava juures ! Su nina on nagu Liibanoni torn , vaatluseks Damaskuse suunas !
22007005	Pea on sul otsekui Karmel ja su lehvivad juuksed purpurikarva ! Kuningas on köidetud kiharate külge !
22007006	Ah , kui ilus , ah , kui kaunis oled sa , armastus , hellituste tütar !
22007007	Sul on rüht nagu palmipuul ja su rinnad on kobarate sarnased !
22007008	Mina ütlesin : Ma lähen palmipuu otsa , võtan kinni ta pööristest ! Su rinnad on ju viinapuukobarate sarnased ja su hingeõhk on nagu õunte lõhn !
22007009	Sinu suulagi on nagu parim vein , mis varmalt läheb mu kallima sisse , ja mida voolavad uinuvad huuled ! '
22007010	' Mina kuulun oma kallimale ja tema ihaldab mind .
22007011	Tule , mu kallim , lähme aasale , ööbima hennapõõsaste juures !
22007012	Hommikul vara lähme vaatama viinamägesid , kas viinapuu on pakatanud , kas pungad on puhkenud , kas granaatõunapuud õitsevad ! Seal ma annan sulle oma armastuse !
22007013	Lemmemarjad lõhnavad meile ja meie uste ees on kõiksugu valitud vilju , niihästi uusi kui vanu , mis ma sinule , kallim , olen talletanud . '
22008001	' Ah , oleksid sa mu vend , kes on imenud mu ema rinda ! Siis kohates sind õues ma suudleksin sind ja keegi ei paneks mulle pahaks .
22008002	Ma saadaksin sind , viiksin su oma ema kotta . Tema õpetaks mind . Ma annaksin sulle juua vürtsitatud veini , oma granaatõunte mahla .
22008003	Tema vasak käsi on mu pea all ja tema parem käsi kaisutab mind .
22008004	Ma vannutan teid , Jeruusalemma tütred : miks eksitate ja äratate armastust , enne kui see ise tahab ? '
22008005	' Kes see on , kes kõrbest üles tuleb , nõjatudes oma armastatule ? ' ' Õunapuu all äratasin ma sinu , seal , kus su ema tõi su valuga ilmale , kus su valuga ilmale tõi su sünnitaja .
22008006	Pane mind pitseriks oma südamele , pitseriks oma käsivarrele ! Sest armastus on tugev nagu surm , armukadedus julm nagu surmavald . Selle lõõsk on tulelõõsk , selle leegid Issanda leegid .
22008007	Armastust ei suuda kustutada suured veed ega uputada jõed . Kui keegi annaks armastuse eest kõik oma koja vara , oleks ta tõesti naeruväärne ! '
22008008	' Meil on väike õde ja tal ei ole rindu . Mida peaksime tegema oma õe heaks , siis kui temast juttu tuleb ? '
22008009	' Kui ta on müür , ehitame selle peale hõbesakme ; aga kui ta on uks , suleme selle seedrilauaga . '
22008010	' Mina olen müür , ja mu rinnad on nagu tornid - seepärast ma sain ta silmis otse rahutoojaks . '
22008011	' Saalomonil oli viinamägi Baal-Haamonis ; selle viinamäe andis ta vahtide hooleks . Igaüks oleks selle viljaga teeninud tuhat hõbeseeklit .
22008012	Minu viinamägi , mulle kuuluv , on siin mu ees . See tuhat jäägu sulle , Saalomon , ja veel kakssada viljavahtidele . '
22008013	' Sina , rohuaedade elanik , sõbrad kuulevad su häält : luba ka mind seda kuulda ! '
22008014	' Rutta , mu kallim , ja ole nagu gasell või noor hirv palsamimägedel ! '
23001001	Jesaja , Aamotsi poja nägemus , mida ta nägi Juuda ja Jeruusalemma kohta Juuda kuningate Ussija , Jootami , Aahase ja Hiskija päevil :
23001002	Kuule , taevas , ja maa , pane tähele , sest Issand kõneleb : Mina kasvatasin lapsi ja lasksin neil sirguda suureks , aga nemad astusid üles mu vastu .
23001003	Härg tunneb oma peremeest ja eesel oma isanda sõime , aga Iisrael ei tunne , mu rahvas ei taha mõista .
23001004	Häda patusele rahvale , süüga koormatud rahvale , kurjategijate soole , kõlvatuile lastele ! Nad on jätnud maha Issanda , nad on põlanud Iisraeli Püha , nad on pööranud talle selja .
23001005	Kuhu tuleks teid veel lüüa teie tõrksuse jätkudes ? Pea on üleni haige ja süda täiesti jõuetu .
23001006	Jalatallast pealaeni ei ole midagi tervet : aina vermed , muhud ja värsked haavad , mida ei ole puhastatud ega seotud ega õliga leevendatud .
23001007	Teie maa on laastatud , linnad tulega põletatud , võõrad söövad teie põllud tühjaks otse teie silme all . Kõik on laastatud otsekui segipaisatud Soodom .
23001008	Siioni tütar on jäänud üksi otsekui vahionn viinamäel , otsekui öömaja kurgipõllul , otsekui sissepiiratud linn .
23001009	Kui vägede Issand ei oleks meile jätnud pääsenuid , olgugi pisut , oleksime olnud nagu Soodom , Gomorra sarnased .
23001010	Kuulge Issanda sõna , Soodoma pealikud , pane tähele meie Jumala õpetust , Gomorra rahvas !
23001011	Milleks mulle teie tapaohvrite hulk ? ütleb Issand . Ma olen küllastunud teie põletusohvrite jääradest ja nuumveiste rasvast . Härjavärsside , tallede ja sikkude veri ei meeldi mulle .
23001012	Kui te tulete vaatama mu palet , kes nõuab siis teilt mu õuede tallamist ?
23001013	Ärge tooge enam tühiseid ande , ohvrisuits on mulle vastumeelt . Noorkuu ja hingamispäev , koguduse kokkukutsumine - ma ei salli nurjatust ja pühapidamist ühtaegu .
23001014	Mu hing vihkab teie noorkuid ja seatud pühi ; need on mulle koormaks , ma olen tüdinud neid talumast .
23001015	Kui te käsi sirutate , peidan ma oma silmad teie eest , kui te ka palju palvetate , ei kuule ma mitte , sest teie käed on täis verd !
23001016	Peske endid , puhastage endid , saatke oma tegude kurjus mu silme eest , lakake paha tegemast !
23001017	Õppige tegema head , nõudke õigust , aidake rõhutut , mõistke vaeslapsele õigust , lahendage lesknaiste kohtuasju !
23001018	Tulge nüüd ja seletagem isekeskis , ütleb Issand . Kuigi teie patud on helepunased , saavad need lumivalgeks ; kuigi need on purpurpunased , saavad need villa sarnaseks .
23001019	Kui te tahate ja kuulate , siis te saate süüa maa parimat vilja .
23001020	Aga kui te tõrgute ja panete vastu , siis sööb teid mõõk . Jah , Issanda suu on kõnelnud .
23001021	Kuidas küll sai hooraks ustav linn ? Ta oli täis õigust , õiglus asus seal . Aga nüüd - tapjad !
23001022	Su hõbe on muutunud räbuks , su vein on veega lahjendatud .
23001023	Su vürstid on tõrksad ja varaste seltsimehed : igaüks armastab meelehead ja himustab kingitusi . Vaeslapsele ei tee nad õigust ja lesknaise kohtuasi ei jõua nende ette .
23001024	Seepärast ütleb Jumal , vägede Issand , Iisraeli Vägev : Ma tunnen rõõmu oma vastastest ja maksan kätte oma vaenlastele .
23001025	Ma pööran su vastu oma käe ja puhastan su räbu otsekui leelisega ning eraldan sinust kõik tina .
23001026	Siis ma annan sulle taas kohtumõistjaid nagu muistegi , ja nõuandjaid , nagu oli alguses . Seejärel hüütakse sind õigluse linnaks , ustavaks linnaks .
23001027	Siion lunastatakse kohtu ja tema pöördunud õigluse läbi .
23001028	Aga üleastujate ja patuste langus tuleb ühekorraga , ja need , kes hülgavad Issanda , hukkuvad .
23001029	Sest te peate häbenema tammede pärast , mida te ihaldasite , ja tundma piinlikkust rohuaedade pärast , mis te valisite .
23001030	Sest te saate tamme sarnaseks , mille lehed närtsivad , ja olete otsekui rohuaed , millel ei ole vett .
23001031	Tugev saab takuks ja tema tegu sädemeks : mõlemad põlevad üheskoos , aga kustutajat ei ole .
23002001	Kõne Jesaja , Aamotsi poja nägemusest Juuda ja Jeruusalemma kohta :
23002002	Aga viimseil päevil sünnib , et Issanda koja mägi seisab kindlana kui mägede tipp ja tõuseb kõrgemale küngastest ning kõik paganad voolavad ta juurde .
23002003	Ja paljud rahvad lähevad ning ütlevad : ' Tulge , mingem üles Issanda mäele , Jaakobi Jumala kotta , et ta meile õpetaks oma teid ja et võiksime käia tema radu : sest Siionist lähtub Seadus ja Jeruusalemmast Issanda sõna ! '
23002004	Ja tema mõistab kohut paganate vahel ning juhatab paljusid rahvaid . Siis nad taovad oma mõõgad sahkadeks ja piigid sirpideks ; rahvas ei tõsta mõõka rahva vastu ja nad ei õpi enam sõdimist .
23002005	Jaakobi sugu , tulge , käigem Issanda valguses !
23002006	Kuid sa oled hüljanud oma rahva , Jaakobi soo , sest nad on täis idamaa kombeid ja nõiuvad vilistite sarnaselt , nad löövad kätt võõramaa lastega .
23002007	Nende maa on täis hõbedat ja kulda , nende varandustel ei ole lõppu ; nende maa on täis hobuseid ja nende sõjavankreid on otsatult .
23002008	Nende maa on täis ebajumalaid , nad kummardavad oma kätetööd , seda , mis nende sõrmed on teinud .
23002009	Aga inimene painutatakse ja mees heidetakse maha . Ära anna neile andeks !
23002010	Poe kalju sisse ja peida ennast põrmu Issanda kartuse pärast ja tema kõrge aupaistuse eest !
23002011	Inimeste suurelised silmad alandatakse ja meeste kõrkus painutatakse . Jah , sel päeval on Issand üksinda kõrge .
23002012	Sest vägede Issandal on päev : kõigi suureliste ja kõrkide jaoks , kõigi jaoks , kes kõrgele on tõusnud , et neid alandada ,
23002013	kõigi Liibanoni kõrgete ja uhkete seedrite jaoks ja kõigi Baasani tammede jaoks ,
23002014	kõigi kõrgete mägede jaoks ja kõigi kõrgemate küngaste jaoks ,
23002015	kõigi kõrgete tornide jaoks ja kõigi tugevate müüride jaoks ,
23002016	kõigi Tarsise laevade jaoks , kõigi toredate laevade jaoks .
23002017	Siis painutatakse inimeste ülbus ja alandatakse meeste kõrkus . Jah , sel päeval on Issand üksinda kõrge .
23002018	Ebajumalad aga kaovad täiesti .
23002019	Siis poetakse kaljulõhedesse ja muldkoobastesse Issanda kartuse pärast ja tema kõrge aupaistuse eest , kui ta tõuseb maad hirmutama .
23002020	Sel päeval viskavad inimesed oma hõbedased ja kuldsed ebajumalad , mis nad endile kummardamiseks on teinud , muttidele ja nahkhiirtele ,
23002021	et aga saaks pugeda kaljupragudesse ja kivilõhedesse Issanda kartuse pärast ja tema kõrge aupaistuse eest , kui ta tõuseb maad hirmutama .
23002022	Seepärast lakake lootmast inimestele , kellel on ainult hingeõhk ninas , sest neid ei saa ju panna mikski !
23003001	Sest vaata , Jumal , vägede Issand , võtab Jeruusalemmalt ja Juudalt toe ja toetuse , kõik leiva - ja veetoed ,
23003002	sangari ja sõjamehe , kohtumõistja ja prohveti , ennustaja ja vanema ,
23003003	viiekümnepealiku ja lugupeetud mehe , nõuniku , osava meistri ja lausuda oskaja .
23003004	Ja ma panen poisid neile vürstideks ning lapsed valitsevad nende üle .
23003005	Siis hakkab rahvas isekeskis rõhuma , üks ühte ja teine teist , noor tõuseb vana vastu ja vääritu auväärse vastu .
23003006	Kui vend haarab oma isakojas vennast : ' Sul on kuub , ole meile juhiks ja võta see rusuhunnik oma käe alla ! ' ,
23003007	siis tõstab too selsamal päeval häält , öeldes : ' Ei ole minust haavasidujat , mu kojas ei ole leiba ega kuube : ärge pange mind rahva juhiks ! '
23003008	Sest Jeruusalemm komistab ja Juuda langeb , kuna nende keel ja teod on Issanda vastu , et trotsida Aulise silme ees .
23003009	Nende näoilme tunnistab nende endi vastu , nad kuulutavad oma pattu salgamata otsekui Soodom . Häda nende hingedele ! Sest nad teevad iseendile kurja .
23003010	Öelge õigele , et tema käsi käib hästi , sest nad saavad süüa oma tegude vilja !
23003011	Häda õelale ! Tema käsi käib halvasti , sest ta kätetöö tasutakse talle .
23003012	Mu rahva sundijaks on laps ja teda valitsevad naised . Mu rahvas ! Su juhid on eksitajad , nad muudavad valeks su radade suuna .
23003013	Issand tõuseb nõutama õigust , ta asub kohut mõistma rahvastele .
23003014	Issand läheb kohtusse oma rahva vanemate ja vürstidega : Te olete laastanud viinamäed ja teie kodades on vaestelt röövitu .
23003015	Mida te ometi mõtlete , tallates mu rahvast ja rutjudes vaeste nägu ? küsib Jumal , vägede Issand .
23003016	Ja Issand ütleb : Sellepärast et Siioni tütred on upsakad , käivad kange kaelaga ja pööritavad silmi , käies astuvad tippamisi ja kliristavad jalarõngaid ,
23003017	teeb Issand Siioni tütarde pealae kärnaseks ja Issand paljastab nende häbeme .
23003018	Sel päeval võtab Issand ära toredad jalarõngad , laubaehted ja kaelakeed ,
23003019	kõrvarõngad , käevõrud ja loorid ,
23003020	peamähised , sammuahelakesed , rinnavööd , lõhnatoosid ja amuletid ,
23003021	sõrmused ja ninarõngad ,
23003022	riided , pealisrüüd , suurrätikud ja kukrud ,
23003023	peeglid , särgid , peakatted ja hõlstid .
23003024	Ja siis sünnib , et palsamilõhna asemel on kõdunemise lehk , vöö asemel nöör , palmitud juuste asemel paljas pea , peene lõuendi asemel kotiriidest kate , ilu asemel põletusmärk .
23003025	Su mehed langevad mõõga läbi ja su sangarid sõjas .
23003026	Siis kurvastavad ja leinavad ta väravad , ta istub maa peal tühjaks tehtuna .
23004001	Sel päeval haaravad seitse naist kinni ühest mehest , öeldes : ' Me sööme omaenese leiba ja kanname omaenese riideid , kui meid ainult hüütaks sinu nime järgi . Võta ära meie teotus ! '
23004002	Sel päeval on Issanda võsu iluks ja auks , ning maa vili on uhkuseks ja ehteks Iisraeli pääsenuile .
23004003	Ja kes Siionis alles jääb ning Jeruusalemmas järele jääb , seda hüütakse pühaks , igaühte , kes Jeruusalemmas on eluks kirja pandud ,
23004004	siis kui Issand on ära pesnud Siioni tütarde saasta ja uhtunud Jeruusalemmast ta veresüü kohtu - ning põletusvaimuga .
23004005	Ja Issand loob kogu Siioni mäe asukoha ning sealse kogunemispaiga kohale pilve päevaks ning suitsu ja leekiva tulepaistuse ööseks , sest kõige kohale asub auhiilgus kaitsevarjuks .
23004006	Ja katus on varjuks päeva palavuse eest ja pelgupaigaks ning ulualuseks rajuilma ja vihma puhul .
23005001	Ma tahan nüüd laulda oma armsamast , mu armsama laulu tema viinamäest . Mu armsamal on viinamägi viljakal mäenõlvakul .
23005002	Ta kaevas ja puhastas kividest ning istutas häid viinapuid ; ta ehitas selle keskele torni , ta raius sinna ka surutõrre . Siis ta ootas , et see kasvataks häid kobaraid , ent kängunud olid kobarad , mida see andis .
23005003	Ja nüüd , Jeruusalemma elanikud ja Juuda mehed , mõistke ometi kohut minu ja mu viinamäe vahel !
23005004	Kas oleks olnud vaja teha mu viinamäega veel midagi , mida olin jätnud tegemata ? Miks ma ootasin , et ta kasvatab häid kobaraid , kuna ta andis kängunud kobaraid ?
23005005	Aga nüüd tahan ma ometi teha teile teatavaks , mida ma teen oma viinamäega : ma kisun maha ta aia , ja ta jääb laastatavaks , ma lammutan ta müüri , ja ta jääb tallatavaks .
23005006	Nõnda ma hävitan ta . Teda ei kärbita ega rohita , ta kasvatab kibuvitsu ja ohakaid ja ma keelan pilvi temale vihma andmast .
23005007	Sest Iisraeli sugu on vägede Issanda viinamägi ja Juuda mehed tema lemmikistandik . Ta ootas õigust , aga vaata , tuli õigusetus ; õiglust , aga vaata , tuli hädakisa .
23005008	Häda neile , kes reastavad koja kõrvale koja ja lisavad põllule põllu , kuni enam ei jää üle paikagi , vaid üksnes teie elate maal !
23005009	Mu kõrvus on : Vägede Issand , tõesti , paljud kojad jäävad tühjaks , suured ja kaunid elanikest lagedaks .
23005010	Sest kümme adramaad viinamäge annab ainult üheksa kannu ja viiest vakast seemnest saab pool vakka .
23005011	Häda neile , kes tõusevad hommikul vara , et jahtida vägijooki , kes viidavad aega hilja ööni , kuni vein paneb nad õhetama .
23005012	Kandled ja naablid , trummid ja viled ja vein on nende joominguil , aga Issanda tegusid nad ei märka ja tema kätetööd nad ei näe .
23005013	Sellepärast läheb mu rahvas ootamatult vangi , tema auväärsed mehed näevad nälga ja ta rahvahulgad närbuvad janust .
23005014	Sellepärast avab ennast surmavald ja ajab oma suu otsatult pärani : alla peab astuma niihästi hiilgus kui rüsin , niihästi lärm kui rõõmurõkatus .
23005015	Inimene painutatakse ja mees heidetakse maha ning suureliste silmad alandatakse .
23005016	Aga vägede Issand on kohtus kõrge ja Püha Jumal osutub pühaks õigluses .
23005017	Ja seal käivad talled karjas kui oma karjamaal ja rusude vahel söövad võõrad .
23005018	Häda neile , kes nööridega tõmbavad enese peale süüd ja otse vankriköitega pattu ,
23005019	kes ütlevad : ' Tõtaku tema , tehku kiiresti , et me saaksime näha , ja liginegu ning tulgu Iisraeli Püha nõu , et me saaksime teada ! '
23005020	Häda neile , kes hüüavad kurja heaks ja head kurjaks , kes teevad pimeduse valguseks ja valguse pimeduseks , kes teevad kibeda magusaks ja magusa kibedaks !
23005021	Häda neile , kes on iseenese silmis targad ja iseenese meelest arukad !
23005022	Häda neile , kes on vägevad veini jooma ja vahvad mehed vägijooki segama ,
23005023	kes meelehea eest annavad õiguse süüdlastele ja võtavad õiguse õigetelt !
23005024	Sellepärast - nagu tulekeel sööb kõrsi ja kuluhein vajub kokku leegis , nõnda kõduneb nende juur ja nende õied muutuvad tolmuks , sest nad on hüljanud vägede Issanda Seaduse ja on põlanud Iisraeli Püha sõna .
23005025	Sellepärast on Issanda viha süttinud põlema oma rahva vastu : ta sirutas oma käe tema kohale ja lõi teda , nõnda et mäed vabisesid ja nende laibad olid otsekui sõnnik keset tänavaid . Selle kõige juures ei ole ta viha ära pöördunud ja ta käsi on alles välja sirutatud .
23005026	Ja ta tõstab lipu kaugele rahvale , vilistab teda maa äärest , ja vaata , see tuleb kiiresti tõtates .
23005027	Keegi neist ei ole väsinud ja keegi ei komista , ei tuku ega maga ; kellelgi ei vallandu vöö vöölt ega katke jalatsipael .
23005028	Nende nooled on teritatud ja kõik nende ammud on vinnas ; nende hobuste kabjad on nagu tulekivi ja nende rattad nagu tuulispea .
23005029	Nende möirgamine on otsekui emalõvi möirgamine , nad möirgavad nagu noored lõvid ; nad urisevad ja haaravad saagi ning viivad oma teed , ja päästjat ei ole .
23005030	Ja sel päeval on tema kohal mürin otsekui meremüha , ja kui vaadata maale , ennäe , siis on seal ahastuse pimedus ja pilv pimendab valguse .
23006001	Sel aastal , kui kuningas Ussija suri , nägin ma Issandat istuvat suurel ja kõrgel aujärjel , ja tema kuue palistused ulatusid templi seinast seina .
23006002	Temast kõrgemal seisid seeravid ; igaühel neist oli kuus tiiba : kahega ta kattis oma palet , kahega ta kattis oma jalgu ja kahega ta lendas .
23006003	Ja need hüüdsid üksteisele ning ütlesid : ' Püha , püha , püha on vägede Issand ! Kogu maailm on täis tema au ! '
23006004	Ja uksepiidad vabisesid hüüdjast häälest ning koda täitus suitsuga .
23006005	Ja ma ütlesin : ' Häda mulle , sest ma olen kadunud ! Sellepärast et ma olen roojane mees huultelt ja elan roojaste huultega rahva keskel ; sellepärast et mu silmad on näinud kuningat , vägede Issandat . '
23006006	Siis lendas mu juurde üks seeravitest ja tal oli käes elav süsi , mille ta oli pihtidega altarilt võtnud .
23006007	Ja ta puudutas mu suud ning ütles : ' Vaata , see puudutas sinu huuli ja su süü on lahkunud ning su patt lepitatud . '
23006008	Ja ma kuulsin Issanda häält küsivat : ' Keda ma läkitan ? Kes meilt läheks ? ' Ja ma ütlesin : ' Vaata , siin ma olen , läkita mind ! '
23006009	Ja tema ütles : ' Mine ja ütle sellele rahvale : Kuuldes kuulete ega mõista ; nähes näete ega taipa !
23006010	Tee tuimaks selle rahva süda ja tee raskeks ta kõrvad ning sule ta silmad , et ta oma silmadega ei näeks ja kõrvadega ei kuuleks , oma südamega ei mõistaks ja ei pöörduks ega paraneks ! '
23006011	Aga mina küsisin : ' Kui kauaks , Issand ? ' Ja tema vastas : ' Kuni linnad on rüüstatud , elanikest ilma , kojad inimtühjad , põllud laastatud kõrbeks
23006012	ja Issand on saatnud inimesed kaugele ning palju sööti on jäänud keset maad .
23006013	Ja kui seal veel alles jääb kümnes osa , siis seegi põletatakse ära , nagu terebint või tamm , millest langedes jääb järele känd . Aga ta känd on püha seeme . '
23007001	Ja neil päevil , kui Juudas oli kuningaks Aahas , kes oli Ussija poja Jootami poeg , sündis , et Süüria kuningas Retsin ja Iisraeli kuningas Pekah , Remalja poeg , tulid sõdima Jeruusalemma vastu ; aga nad ei suutnud seda vallutada .
23007002	Kui Taaveti kojale anti teada ja öeldi , et Süüria on liidus Efraimiga , siis vabises ta enese ja ta rahva süda , otsekui vabiseksid metsapuud tuule käes .
23007003	Ja Issand ütles Jesajale : ' Mine ometi Aahasele vastu , sina ja su poeg Sear-Jaasub , Ülatiigi veejuhtme otsa juurde , Vanutajavälja maanteele ,
23007004	ja ütle temale : Hoia ennast ja ole rahulik , ära karda ja su süda ärgu mingu araks nende kahe suitseva tukiotsakese pärast - Süüria Retsini ja Remalja poja vihapalangu pärast !
23007005	Sellepärast et Süüria , Efraim ja Remalja poeg on pidanud sinu vastu kurja nõu , öeldes :
23007006	' Läki üles Juuda vastu , tükeldagem see ja vallutagem endile ning tõstkem seal Taabali poeg kuningaks ! ' -
23007007	ütleb Issand Jumal nõnda : See ei lähe korda ega sünni !
23007008	Sest Süüria pea on Damaskus ja Damaskuse pea on Retsin . Ja veel kuuskümmend viis aastat - siis on Efraim kui rahvas purustatud .
23007009	Efraimi pea on Samaaria ja Samaaria pea on Remalja poeg . Kui te ei usu , siis te ei püsi ! '
23007010	Ja Issand käskis öelda Aahasele veel seda :
23007011	' Küsi enesele Issandalt , oma Jumalalt , tunnustäht sügavusest või kõrgusest ! '
23007012	Aga Aahas vastas : ' Ma ei küsi ega kiusa Issandat ! '
23007013	Siis Jesaja ütles : ' Kuulge ometi , Taaveti sugu ! Ons teil veel vähe inimeste vaevamisest , et te ka mu Jumalat vaevate ?
23007014	Sellepärast annab Issand ise teile tunnustähe : ennäe , neitsi jääb lapseootele ja toob poja ilmale ning paneb temale nimeks Immaanuel .
23007015	Ta sööb võid ja mett , kuni ta mõistab põlata halba ja valida head .
23007016	Sest enne kui poeglaps mõistab põlata halba ja valida head , laastatakse see maa , mille kahe kuninga ees sa tunned hirmu .
23007017	Issand laseb tulla sinule ja su rahvale ning su isa soole Assuri kuninga läbi päevi , milliseid ei ole olnud Efraimi Juudast lahkumise ajast .
23007018	Sel päeval vilistab Issand kärbseid Egiptuse jõgede lähteilt ja mesilasi Assuri maalt ,
23007019	ja need kõik tulevad ning laskuvad järskudesse orgudesse ja kaljulõhedesse , kõigisse kibuvitsapõõsastesse ja kõigisse jootmispaikadesse .
23007020	Sel päeval lõikab Issand noaga , mis on palgatud teiselt poolt jõge , Assuri kuninga kaudu - teie pea - ja häbemekarvad maha ning rebib habemedki ära .
23007021	Sel päeval saab igaüks pidada ainult ühe noore lehma ja paar lammast ,
23007022	ja nende piimaanni rohkuse tõttu on süüa võid , sest võid ja mett söövad kõik , kes maale alles jäävad .
23007023	Sel päeval jääb iga paik , kus oli tuhat viinapuud , tuhat hõbeseeklit väärt , kibuvitstele ja ohakaile .
23007024	Sinna minnakse noolte ja ambudega , sest kogu maa on täis kibuvitsu ja ohakaid .
23007025	Ja mitte ühelegi mäele , mida nüüd kõplaga rohitakse , ei minda enam kibuvitste ja ohakate kartuse pärast : need jäävad härgade uitepaigaks ja lammaste tallermaaks . '
23008001	Ja Issand ütles mulle : ' Võta enesele suur tahvel ja kirjuta selle peale tavalise krihvliga : Maher-Saalal , Haas-Bas !
23008002	Ja ma võtan endale usaldusväärsed tunnistajad , preester Uurija ja Jeberekja poja Sakarja . '
23008003	Siis ma läksin prohveti naise juurde , ja tema jäi lapseootele ning tõi poja ilmale . Ja Issand ütles mulle : ' Pane temale nimeks Maher-Saalal , Haas-Bas !
23008004	Sest enne kui poiss oskab hüüda isa ja ema , viiakse Damaskuse varandus ja Samaaria saak Assuri kuninga ette . '
23008005	Ja Issand rääkis minuga veelgi , öeldes :
23008006	' Sellepärast et see rahvas põlgab Siiloahi hiljukesi voolavaid vesi ning pelgab Retsinit ja Remalja poega ,
23008007	vaata , sellepärast lasebki Issand tulla nende peale Frati jõe võimsad ja suured veed - Assuri kuninga ja kogu ta hiilguse - , mis tõuseb välja kõigist lammidest ja voolab üle kõigist kallastest ,
23008008	tungib Juudasse , tulvab ja ujutab üle , kuni see ulatub kaelani . Ja tema tiibade sirutus täidab su maa kogu selle laiuses , Immaanuel . '
23008009	Möllake , rahvad , ja värisege , ja kuulge , kõik kauged maad : Varustuge sõjaks ja värisege ! Varustuge sõjaks ja värisege !
23008010	Pidage nõu , aga see läheb tühja , kõnelge sõna , aga see ei täitu , sest Jumal on meiega !
23008011	Sest nõnda rääkis minuga Issand , kui ta käsi haaras mind ja hoiatas mind käimast selle rahva teed , öeldes :
23008012	' Ärge nimetage vandenõuks kõike , mida see rahvas nimetab vandenõuks , ärge kartke , mida tema kardab , ja ärge tundke hirmu !
23008013	Pidage pühaks vägede Issandat , tema olgu teie kartus ja tema olgu teie hirm !
23008014	Tema on pühamuks , aga ka komistuskiviks ja pahanduskaljuks mõlemale Iisraeli kojale , lõksuks ja püüdepaelaks Jeruusalemma elanikele .
23008015	Paljud neist komistavad , kukuvad ja vigastavad endid , püütakse kinni ja võetakse vangi .
23008016	Seo kinni tunnistus , sulge pitseriga õpetus mu õpilastes ! '
23008017	Mina aga ootan Issandat , kes peidab oma palge Jaakobi soo eest , ja loodan tema peale .
23008018	Vaata , mina ja lapsed , keda Issand mulle on andnud , oleme tunnustähtedeks ja endemärkideks Iisraelis vägede Issandalt , kes elab Siioni mäel .
23008019	Ja kui teile öeldakse : Küsitlege surnute vaime ja ennustajaid , kes sosistavad ja pomisevad , siis vastake : Kas rahvas ei peaks küsitlema oma Jumalat ? Kas tuleb elavate pärast küsitleda surnuid ?
23008020	Õpetuse ja tunnistuse juurde ! Kui nõnda ei kõnelda , siis ei ole koitu .
23008021	Seal nad siis uitavad , vaevatud ja näljased . Aga nälga tundes nad vihastavad ja neavad oma kuningat ja Jumalat . Ja kui nad tõstavad pilgu üles
23008022	või vaatavad maha , siis - näe , on kitsikus ja pimedus , ahistuse süngus . Ollakse tõugatud pilkasesse pimedusse .
23009001	Aga ei jää pimedusse maa , kus on ahastus . Otsekui Jumal endisel ajal põlgas Sebulonimaad ja Naftalimaad , nõnda austab ta tulevikus mereäärset teed , Jordani-tagust maad , paganate Galilead .
23009002	Rahvas , kes käib pimeduses , näeb suurt valgust ; kes elavad surmavarju maal , neile paistab valgus .
23009003	Sina teed rohkeks rahva , ja valmistad talle suure rõõmu : nad rõõmustavad sinu ees otsekui lõikusajal ollakse rõõmsad , otsekui saaki jagades hõisatakse .
23009004	Sest tema koorma ikke ja tema õla kepi , tema sundija vitsa sa murrad nagu Midjani päevil .
23009005	Sest iga sõjakäras sõtkutud saabas ja veres vettinud vammus põletatakse tuleroaks .
23009006	Sest meile sünnib laps , meile antakse poeg , kelle õlgadel on valitsus ja kellele pannakse nimeks Imeline Nõuandja , Vägev Jumal , Igavene Isa , Rahuvürst .
23009007	Suur on valitsus ja otsatu on rahu Taaveti aujärjel ja tema kuningriigi üle , et seda kinnitada ja toetada kohtu ja õigusega , sellest ajast ja igavesti . Vägede Issanda püha viha teeb seda .
23009008	Issand läkitab sõna Jaakobisse ja see langeb Iisraeli peale .
23009009	Seda saab tunda kogu rahvas , Efraim ja Samaaria elanikud , kes ütlevad upsakusest ja südame ülbusest :
23009010	' Telliskivid on varisenud , aga meie ehitame tahutud kividest ; metsviigipuud on maha raiutud , aga me paneme seedrid asemele . '
23009011	Ent Issand teeb tugevaks Retsini , ta vastase , ja kihutab üles ta vaenlased :
23009012	süürlased idast ja vilistid läänest , ja need söövad Iisraeli täie suuga . Selle kõige juures ei ole ta viha veel ära pöördunud ja ta käsi on alles välja sirutatud .
23009013	Sest rahvas ei ole pöördunud oma peksja poole ega ole nad otsinud vägede Issandat .
23009014	Seepärast lõikab Issand Iisraelilt ühel päeval pea ja saba , võrse ja varre .
23009015	Vana ja austatu on pea , aga valet õpetav prohvet on saba .
23009016	Selle rahva juhid on eksitajad ja nende poolt juhitavad on viidud segadusse .
23009017	Seepärast ei tunne Issand rõõmu ta noortest meestest ega halasta vaeslaste ja lesknaiste peale ; sest kõik on jumalavallatud ja kurjategijad ja iga suu räägib jõledust . Selle kõige juures ei ole ta viha veel ära pöördunud ja ta käsi on alles välja sirutatud .
23009018	Sest ülekohus põleb otsekui tuli , mis põletab kibuvitsu ja ohakaid ning süütab metsarägastikud kerkiva suitsuna haihtuma .
23009019	Vägede Issanda raevust on maa kõrbenud ja rahvas on otsekui tuleroog : üks ei halasta teise peale .
23009020	Ahmivad paremalt , aga on näljased , söövad vasakult , ometi ei saa kõht täis . Igaüks sööb oma käsivarre liha :
23009021	Manasse Efraimi ja Efraim Manasset , mõlemad on üheskoos Juuda vastu . Selle kõige juures ei ole ta viha veel ära pöördunud ja ta käsi on alles välja sirutatud .
23010001	Häda neile , kes annavad nurjatuid seadusi , ja kirjutajaile , kes kirjutavad vääri otsuseid ,
23010002	et väänata abitute õigust ja kiskuda kohus mu rahva viletsailt , et lesknaised saaksid neile saagiks ja et nad võiksid vaeslapsi paljaks riisuda !
23010003	Aga mida te teete katsumispäeval ja tormis , mis tuleb kaugelt ? Kelle juurde te põgenete abi saama ? Ja kuhu jätate oma varanduse ?
23010004	Ei ole muud kui põlvitada vangide seltsi või langeda tapetute sekka . Selle kõige juures ei ole ta viha veel ära pöördunud ja ta käsi on alles välja sirutatud .
23010005	Häda Assurile , kes on mu viha vits ja kelle käes on mu sajatuse kepp !
23010006	Tema ma läkitan jumalavallatu rahva vastu ja teda ma käsin oma vihaaluse rahva pärast võtta noosi ja riisuda saaki ja tallata teda nagu tänavapori .
23010007	Aga tema ei kavatse nõnda ja nõnda ei mõtle ta süda , vaid temal on südames hävitada ja hukata rahvaid , ja mitte väheseid ,
23010008	sest ta ütleb : ' Kas pole mu pealikud kõik kuningad ?
23010009	Eks Kalnol käinud käsi nagu Karkemisel , eks Hamatil nagu Arpadil , eks Samaarial nagu Damaskusel ?
23010010	Kuna mu käsi ulatus ebajumalate kuningriikideni , kus nikerdatud kujusid oli rohkem kui Jeruusalemmal ja Samaarial ,
23010011	eks ma või siis talitada ka Jeruusalemma ja selle kujudega nõnda , nagu ma talitasin Samaaria ja selle ebajumalatega ? '
23010012	Aga kui Issand on lõpetanud kõik oma töö Siioni mäel ja Jeruusalemmas , siis ta nuhtleb Assuri kuningat ta südame ülbuse vilja ja ta suureliste silmade kõrkuse pärast .
23010013	Sest too ütleb : ' Ma tegin seda oma käe rammuga ja oma tarkusest , sest ma olen taibukas . Ma nihutasin rahvaste piire , riisusin , mis kuulus neile . Oma vägevuses tõukasin ma valitsejaid troonilt .
23010014	Mu käsi leidis rahvaste vara otsekui linnupesa ; ja nagu korjatakse mahajäetud mune , nõnda ma korjasin ära kõik maad , ja ei olnud kedagi , kes oleks lehvitanud tiibu või teinud noka lahti ja piiksatanud . '
23010015	Kas kiitleb kirves selle ees , kes temaga raiub , või suurustab saag saagija ees ? Nagu viibutaks vits oma ülestõstjat , või nagu kergitaks kepp seda , kes ei ole puu .
23010016	Sellepärast läkitab Jumal , vägede Issand , tema priskete sekka kõhetustõve , ja tema toreduse all lahvatab tuli .
23010017	Iisraeli valgus muutub tuleks ja tema Püha leegiks , mis ühel päeval põletab ja neelab ta ohakad ja kibuvitsad .
23010018	Ja ta lõpetab tema metsa ja viljapuuaia toreduse koos ihu ja hingega . See on otsekui põdeja kidunemine .
23010019	Vähe jääb siis üle ta metsapuudest : poisike võib need kirja panna .
23010020	Ja sel päeval sünnib , et Iisraeli jääk ja Jaakobi soo pääsenu ei toetu enam oma peksjale , vaid toetub ustavalt Issandale , Iisraeli Pühale .
23010021	Jääk pöördub , Jaakobi jääk , vägeva Jumala poole .
23010022	Sest kuigi su rahvast , Iisrael , oleks otsekui mereliiva , pöördub sellest ainult jääk . Hävitus on otsustatud , õiglus ujutab üle .
23010023	Sest hävituse ja otsuse teeb Jumal , vägede Issand , teoks kogu maal .
23010024	Seepärast ütleb Jumal , vägede Issand , nõnda : Mu rahvas , kes sa elad Siionis , ära karda Assurit , kui ta peksab vitsaga ja Egiptuse kombel tõstab su kohale oma kepi !
23010025	Sest veel pisut-pisut , siis on mu sajatusel lõpp ja mu viha pöördub neid hävitama .
23010026	Siis keerutab vägede Issand ta kohal piitsa otsekui Midjani löömisel Oorebi kaljul , ja oma kepi , mis kord oli mere kohal , tõstab ta üles nagu tol korral Egiptuses .
23010027	Ja sel päeval sünnib , et tema koorem võetakse su õlgadelt ja tema ike su kaela pealt . Ta tuleb üles Samaariast ,
23010028	tungib Ajjatisse , läbib Migroni , Mikmassi ta jätab oma varustuse .
23010029	Nad läbivad kuru : ' Gebas on meie öömaja ! ' Raama väriseb , Sauli Gibea põgeneb .
23010030	Hüüa kilavalt , Gallimi tütar ! Kuulata , Laisa ! Vasta , Anatot !
23010031	Madmena põgeneb , Geebimi elanikud poevad peitu .
23010032	Juba täna peatub ta Noobis , viibutab kätt Siioni tütre mäe , Jeruusalemma künka poole .
23010033	Vaata , Jumal , vägede Issand , laasib oksad vägeval jõul . Kõrgeks kasvanud raiutakse maha : kõrged peavad saama madalaks !
23010034	Metsarägastik laastatakse raudkirvega ja Liibanon langeb vägeva läbi .
23011001	Aga Iisai kännust tõuseb võrse ja võsu tema juurtest kannab vilja .
23011002	Ja tema peal hingab Issanda Vaim , tarkuse ja arukuse Vaim , nõu ja väe Vaim , Issanda tundmise ja kartuse Vaim .
23011003	Tema õndsus on Issanda kartuses . Ei ta mõista kohut oma silma nägemise ega otsusta oma kõrva kuulmise järgi ,
23011004	vaid ta mõistab viletsaile kohut õiguses ja otsustab hädaliste asju maa peal õigluses ; ta lööb oma suu vitsaga maad ja surmab oma huulte puhanguga õela .
23011005	Õigus on kui vöö tema niudeil ja ustavus kui rihm ta puusadel .
23011006	Siis elab hunt tallega üheskoos ja panter lesib kitsekese kõrval ; vasikas , noor lõvi ja nuumveis on üheskoos ning pisike poiss ajab neid .
23011007	Lehm ja karu käivad karjamaal , nende pojad lesivad üheskoos , ja lõvi sööb õlgi nagu veis .
23011008	Imik mängib rästiku uru juures ja võõrutatu sirutab käe mürkmao koopasse .
23011009	Ei tehta paha ega kahju kogu mu pühal mäel , sest maa on täis Issanda tundmist - otsekui veed katavad merepõhja .
23011010	Sel päeval sünnib , et Iisai juurt , kes seisab rahvaile lipuks , otsivad paganad ja tema asupaik saab auliseks .
23011011	Ja sel päeval sirutab Issand veel teist korda käe , et lunastada oma rahva jääki , kes on järele jäänud Assurist ja Egiptusest , Patrosest , Etioopiast , Eelamist , Sinearist , Hamatist ja mere saartelt .
23011012	Ta tõstab rahvastele lipu , kogub Iisraeli hajutatud ja korjab kokku Juuda pillutatud neljast maailmakaarest .
23011013	Siis lakkab Efraimi kadestamine ja hävitatakse Juuda rõhujad . Efraim ei kadesta Juudat ja Juuda ei rõhu Efraimi .
23011014	Nad tormavad siis vilistite maale läände , nad riisuvad üheskoos idamaa poegi . Edom ja Moab on neile käealuseks , ammonlased on nende alamad .
23011015	Ja Issand lõhestab Egiptuse merelahe ning viipab käega , oma tugeva tuulega , üle Frati jõe ja lööb selle seitsmeks ojaks , et kuivijalu saab läbi minna .
23011016	Siis on maantee tema rahva jäägile , kes Assurist alles jääb , otsekui Iisraelil oli ta Egiptusemaalt tuleku päeval .
23012001	Sel päeval sa ütled : ' Ma tänan sind , Issand ! Sa olid küll vihane minule , aga su viha pöördus ja sa trööstisid mind .
23012002	Vaata , Jumal on mu pääste ! Ma olen julge ega karda , sest Issand Jumal on mu tugevus ja kiituslaul , ja tema oli mu päästja . '
23012003	Te ammutate rõõmuga vett päästeallikaist .
23012004	Ja sel päeval te ütlete : ' Tänage Issandat , kuulutage tema nime , tehke teatavaks rahvaste seas tema teod , tunnistage , et tema nimi on kõrge !
23012005	Ülistage Issandat , sest tema on teinud suuri asju , saagu see teatavaks kogu maal !
23012006	Hõiska ja rõkata rõõmust , Siioni elanik , sest Iisraeli Püha on teie keskel suur ! '
23013001	Ennustus Paabeli kohta , Jesaja , Aamotsi poja poolt nähtud :
23013002	Tõstke lipp lagedale mäele , hüüdke neile valjusti , viibake käega , et nad läheksid sisse suurte isandate väravaist !
23013003	Ma olen andnud käsu oma pühitsetuile , olen juba oma vihale appi kutsunud sangarid , kes võivad suurustada minu suurusest .
23013004	Kuule ! Mägedes on mürin , rahvahulkade kõmin . Kuule ! Kuningriikide , kogunenud paganate lärm . Vägede Issand vaatab üle sõjaväge .
23013005	Nad tulevad kaugelt maalt , taevarannalt , Issand ja tema sajatuse relvad , hävitama kogu maad .
23013006	Ulguge , sest Issanda päev on ligidal , see tuleb kui hävitus Kõigeväeliselt !
23013007	Seepärast lõtvuvad kõik käed ja kõik inimsüdamed löövad araks .
23013008	Nad kohkuvad . Vaevused ja valud haaravad neid , nad vaevlevad otsekui sünnitaja . Üks vaatab teisele jahmunult otsa , nende palged on tulipunased .
23013009	Vaata , Issanda päev tuleb hirmsana , raevu ja tulise vihaga , et tühjendada maa ja hävitada sealt patused .
23013010	Sest taevatähed , nende hulgas Vardatähed , ei kiirga enam valgust , päike on tõustes pime ja kuu ei anna oma valget .
23013011	Mina tasun ilmamaale ta kurjuse ja õelatele nende süü , mina lõpetan ülbete kõrkuse ja alandan võimutsejate upsakuse .
23013012	Mina teen inimesed kallimaks puhtast kullast , inimlapse kallimaks Oofiri kullast .
23013013	Seepärast ma panen taevad vankuma ja maa vappub paigast vägede Issanda raevus tema tulise viha päeval .
23013014	Ja otsekui peletatud gasell või kari , keda keegi ei aja kokku , pöördub igaüks oma rahva juurde ja põgeneb igaüks oma maale .
23013015	Kõik , keda leitakse , torgatakse läbi , ja iga põgenik langeb mõõga ees .
23013016	Nende lapsed rebitakse tükkideks nende eneste nähes , nende kojad rüüstatakse , nende naised teotatakse .
23013017	Vaata , ma kihutan nende vastu meedlased , kes ei hooli hõbedast ega himusta kulda .
23013018	Nende ammud purustavad poisse , neil ei ole halastust ihuvilja vastu , laste pärast nende silm ei kurvasta .
23013019	Ja Paabel , kuningriikide ehe , kaldealaste kõrk toredus , saab Soodoma ja Gomorra sarnaseks , mis Jumal segi paiskas .
23013020	Seda ei asustata enam iialgi ega elata seal põlvest põlve ; ei löö sinna araablane telki üles ega puhka seal karjased karja .
23013021	Vaid seal lebavad kurjad vaimud ja nende kojad on täis öökulle ; seal asuvad jaanalinnud ja karglevad sikujalgsed paharetid .
23013022	Ta tornides uluvad kurjad vaimud ja lusthooneis ðaakalid . Tema aeg on liginemas ja tema päevi ei pikendata .
23014001	Issand halastab Jaakobi peale , valib taas Iisraeli ja asustab nad nende oma maale ; võõradki seltsivad nendega ja liituvad Jaakobi sooga .
23014002	Ja rahvad võtavad nad ning toovad nad nende pärispaika ; aga Iisraeli sugu teeb nad Issanda pinnal enesele sulaseiks ja teenijaiks : nad võtavad vangi oma vangistajad ja valitsevad oma rõhujate üle .
23014003	Ja sel päeval , kui Issand annab sulle rahu vaevast ja ahistusest ning raskest tööst , mida sa pidid tegema ,
23014004	hakkad sa laulma seda pilkelaulu Paabeli kuningast ja ütled : Kuidas on siis nüüd kallaletung lakanud , rõhumisele lõpp tulnud ?
23014005	Issand on katki murdnud õelate kepi , võimutsejate vitsa ,
23014006	mis lõi rahvaid raevus lõppemata löökidega , mis rahvusi valitses vihas lakkamatu jälitusega .
23014007	Kogu maa tõmbab hinge , puhkab , nad rõkatavad rõõmust .
23014008	Sinust tunnevad rõõmu ka küpressid ja Liibanoni seedrid : ' Sest ajast , kui sa lamad maas , ei tule keegi meid raiuma ! '
23014009	Surmavald all on liikvel sinu pärast , et võtta vastu su tulekut : ta äratab sinu pärast surnute vaimud , kõik maa juhid , laseb nende aujärgedelt tõusta kõik rahvaste kuningad .
23014010	Need kõik kostavad ja ütlevad sulle : ' Sinagi oled jäänud jõuetuks nagu meie , oled saanud meie sarnaseks ! '
23014011	Alla surmavalda on tõugatud su kõrkus , su naablite helinad ; su alla on laotatud ussikesi ja sind katavad vaglad .
23014012	Kuidas sa ometi oled alla langenud taevast , helkjas hommikutäht , koidiku poeg , tükkidena paisatud maha , rahvaste alistaja ?
23014013	Sina ütlesid oma südames : ' Mina tõusen taevasse , kõrgemale kui Jumala tähed tõstan ma oma aujärje ja istun kogunemismäele kaugel põhjamaal .
23014014	Ma lähen üles pilvede kõrgustikele , ma teen ennast Kõigekõrgema sarnaseks . '
23014015	Aga sind tõugati alla surmavalda , kõige sügavamasse hauda .
23014016	Kes sind nägid , silmitsevad sind , vaatavad sind üksisilmi : ' Kas see on mees , kes pani maa värisema , kuningriigid vabisema ,
23014017	kes tegi ilmamaa kõrbe sarnaseks ja kiskus maha selle linnad , kes ei lasknud oma vange koju ? '
23014018	Kõik rahvaste kuningad magavad auga , igaüks oma hauakambris ,
23014019	sina aga oled nagu põlatud oks , eemale heidetud oma hauast , kaetud tapetutega , mõõgaga läbipistetutega , kes paisatakse alla kivimurdu purukstallatud laibana .
23014020	Sina ei ühine nendega hauas , sest sa oled hävitanud oma maa , tapnud oma rahva . Iialgi enam ei nimetata kurjategijate sugu .
23014021	Valmistage tema laste jaoks tapapink nende vanemate süü pärast , et nad ei tõuseks ega vallutaks maad ega täidaks ilmamaad linnadega .
23014022	Mina tõusen nende vastu , ütleb vägede Issand , ja ma kaotan Paabeli nime ja jäägi , järglased ja järelkasvu , ütleb Issand .
23014023	Ma teen ta siilide omandiks ja roolaugasteks , ja ma pühin ta ära hävitusluuaga , ütleb vägede Issand .
23014024	Vägede Issand on vandunud , öeldes : Tõesti , nagu ma olen mõelnud , nõnda sünnib , ja see , mida ma olen kavatsenud , läheb korda :
23014025	ma murran Assuri oma maal ja tallan teda oma mägedel ; siis on nad tema ikkest lahti ja tema koorem võetakse nende õlgadelt .
23014026	See on nõu , peetud kogu maa kohta , ja see on käsi , sirutatud kõigi rahvaste kohale .
23014027	Sest vägede Issand on võtnud nõuks , kes teeb selle tühjaks ? Tema käsi on välja sirutatud , kes pöörab selle tagasi ?
23014028	Kuningas Aahase surma-aastal sündis see ennustus :
23014029	Ära rõõmusta , sina Vilistimaa , et murtud on vits , mis sind lõi ! Sest mao juure seest tuleb välja rästik ja tema vili on lendav madu .
23014030	Siis karjatatakse viletsate esmikuid ja vaesed magavad muretult ; aga sinu juure ma suretan näljaga ja su jääk tapetakse .
23014031	Ulu , värav , kisenda , linn ! Vabise , kogu Vilistimaa , sest põhja poolt tuleb suits ja keegi tema väehulkades ei jää teistest maha .
23014032	Ja mida vastata paganate saadikuile ? Seda , et Issand on rajanud Siioni ja seal leiavad varju tema rahva vaevatud .
23015001	Ennustus Moabi kohta : Tõesti , ühel ööl on Moabi Aar hävitatud , vaikima pandud . Tõesti , ühel ööl on Moabi Kiir hävitatud , vaikima pandud .
23015002	Ka Diibon läheb üles templisse , ohvriküngastele nutma , Nebol ja Meedebal ulub Moab . Kõigil on pead pöetud ja kõik habemed on ära aetud .
23015003	Tänavail pannakse kotiriie selga , katustel ja turgudel uluvad kõik , upuvad pisaraisse .
23015004	Hesbon ja Elaale kisendavad appi , Jahaseni kostab nende hääl ; seepärast lõdisevad Moabi niuded , väriseb ta hing .
23015005	Mu süda kisendab Moabi pärast . Ta põgenikud põgenevad Soarini , Eglat-Selisijani . Jah , mööda Luuhiti tõusuteed minnakse nuttes üles , jah , Hooronaimi teel tõstetakse hädakisa hävingu pärast .
23015006	Sest Nimrimi veed muutuvad kõrbeks ; jah , rohi kuivab , taimkate kaob , haljust ei ole enam .
23015007	Seepärast nad viivad oma kogutud vara ja nende poolt tallelepandu üle Remmelgajõe .
23015008	Jah , appihüüd kajab Moabimaal ; ta hädakisa kostab Eglaimini , ta hädakisa kostab Beer-Eelimini .
23015009	Jah , Diimoni veed on täis verd . Aga veel muudki ma saadan Diimonile : lõvi Moabi pääsenute ja maale jäänute kallale .
23016001	Lähetage maavalitseja jäärad Selast kõrbe kaudu Siioni tütre mäele !
23016002	Nagu põgenevad linnud , peletatud pesakond , on Moabi tütred Arnoni koolmeil .
23016003	Anna nõu , tee otsus ! Las olla su vari otsekui öö keskpäeval . Varja väljaaetuid , ära reeda põgenikku !
23016004	Anna enese juures asu Moabi pillutatuile , ole neile pelgupaigaks hävitaja ees ! Kui rõhujal on lõpp , hävitus lakkab , tallajad kaovad maalt ,
23016005	siis rajatakse armastuses aujärg ja sellel istub Taaveti telgis kindlalt kohtumõistja , kes nõuab õigust ja on osav õigluses .
23016006	Me oleme kuulnud Moabi kõrkusest - ta on väga ülbe ; tema upsakusest ja uhkustamisest ning tema tühist hooplemist .
23016007	Seepärast ulub moab moabi pärast , kõik uluvad . Te leinate Kiir-Hareseti rosinakakkude pärast täiesti lööduina .
23016008	Sest rüüstatud on Hesbon , kolletanud Sibma viinapuud , rahvaste isandad on peksnud maha nende vääriskobarad . Need ulatusid Jaaserini , laiusid kõrbes , nende väädid lokkasid , tungisid üle mere .
23016009	Seepärast ma nutan koos Jaaseri nutuga Sibma viinapuude pärast ; ma kastan sind oma silmaveega , Hesbon ja Elaale . Sest sinu suve ja lõikuse kohal on kõlanud vaenuhüüd .
23016010	Rõõm ja ilutsemine on võetud viljapuuaiast ja viinamägedes ei ole hõiskamist ega rõõmuhüüdeid . Veini surutõrtes ei sõtku tallaja , tööhõiked ma lõpetasin .
23016011	Seetõttu kaebleb mu hing otsekui kannel Moabi pärast , ja mu süda Kiir-Hareseti pärast .
23016012	Ja kui nüüd Moab ennast näitab , kui ta ennast ohvrikünkal väsitab ja läheb oma pühamusse palvetama , siis ta ei suuda midagi .
23016013	See on sõna , mis Issand Moabi kohta varem oli öelnud .
23016014	Aga nüüd kõneleb Issand ning ütleb : ' Kolme aasta pärast , palgalise aastate sarnaselt , muutub Moabi hiilgus koos kogu tema suure hulgaga väärtusetuks , ja jääk on pisike , tähtsusetu ja jõuetu . '
23017001	Ennustus Damaskuse kohta : Vaata , Damaskus lakkab olemast linn ja muutub varemeks .
23017002	Aroeri linnad jäetakse maha , jäävad karjadele , kes seal lebavad , ilma et ükski neid peletaks .
23017003	Efraimist kaob kindel linn ja Damaskusest kuningriik ; ja Süüria jäägiga sünnib nagu Iisraeli laste hiilgusegagi , ütleb vägede Issand .
23017004	Sel päeval jääb väikseks Jaakobi hiilgus ja lahjub tema ihu lihavus ,
23017005	otsekui lõikaja lõikaks kasvavat vilja ja tema käsivars koristaks viljapäid , otsekui nopitaks viljapäid Refaimi orus .
23017006	Jääb ainult järelkoristus , otsekui õlipuud raputades : kaks , kolm marja ülal ladvas , neli , viis viljapuu okstel , ütleb Issand , Iisraeli Jumal .
23017007	Sel päeval vaatab inimene oma Looja peale ja ta silmad näevad Iisraeli Püha .
23017008	Ta ei vaata altareile , oma kätetööle , ega näe seda , mis ta sõrmed on teinud , ei viljakustulpi ega suitsutusaltareid .
23017009	Sel päeval on tema tugevad linnad otsekui mahajäetud metsad ja mäetipud , mis Iisraeli laste pärast maha jäeti , ja tühjus võtab maad .
23017010	Sest sa unustasid oma Pääste-Jumala ega tuletanud meelde oma kindlat kaljut . Seepärast sa siis istutad Adonise aedu ja juurutad võõraid pistikuid .
23017011	Istutamispäeval sa paned nad kasvama ja viid hommikuks oma külvi õitsema , kuid lõikus kaob tõve ja vaigistamatu valu päeval .
23017012	Häda ! Paljude rahvaste möll . Need mühavad , otsekui mühaks meri . Rahvahõimude märatsus . Need kohavad , otsekui kohaksid võimsad veed .
23017013	Rahvahõimud kohavad , otsekui kohaksid suured veed . Aga tema sõitleb neid ja nad põgenevad kaugele ning neid aetakse taga , otsekui tuul puhub mägedel aganaid , otsekui torm keerutab tolmu .
23017014	Õhtul , vaata , on kabuhirm , hommiku tulles ei ole neid enam . See on meie rüüstajate osa ja meie riisujate liisk .
23018001	Häda tiivuliste ritsikate maale , mis on teisel pool Etioopia jõgesid ,
23018002	kes läkitab saadikuid merele , pilliroopaatides üle vee . Minge , kiired käskjalad , pikakasvulise ja siledanahkse rahva juurde , rahva juurde , keda kardetakse ligidal ja kaugel , rahvas , kes on vägev ja vallutaja , kelle maad jõed uhuvad .
23018003	Kõik ilmamaa elanikud ja maa asustajad , vaadake , millal lipp tõstetakse mägedele , ja kuulge , kui puhutakse sarve .
23018004	Sest Issand on mulle öelnud nõnda : ' Mina olen vagusi ja vaatlen oma asupaigast otsekui kuumavirvendus päikesepaistel , otsekui kastepilv lõikusaja palavuses . '
23018005	Sest enne lõikust , kui õitsemine on lõppenud ja õied on valminud küpsevaiks marjadeks , lõigatakse sirpidega väädid ja kõrvaldatakse kitkudes lokkavad kasvud .
23018006	Need jäetakse üheskoos maha mägede röövlindudele ja maa loomadele ; suviti on nende peal röövlinnud ja talviti kõik maa loomad .
23018007	Sel ajal tuuakse ande vägede Issandale pikakasvulise ja siledanahkse rahva poolt , rahva poolt , keda kardetakse ligidal ja kaugel , rahvas , kes on vägev ja vallutaja , kelle maad jõed uhuvad - vägede Issanda nime asupaika Siioni mäel .
23019001	Ennustus Egiptuse kohta : Vaata , Issand sõidab nobedal pilvel ja tuleb Egiptusesse . Siis vabisevad tema ees Egiptuse ebajumalad ja egiptlaste süda lööb araks .
23019002	Mina kihutan egiptlased egiptlaste vastu ja nad sõdivad isekeskis , sõber sõbra vastu , linn linna vastu , kuningriik kuningriigi vastu .
23019003	Egiptuse vaim satub segadusse ja ma eksitan tema nõu ; siis nad küsitlevad ebajumalaid ja lausujaid , surnute vaime ja ennustajaid .
23019004	Ma annan egiptlased karmi isanda kätte ja nende üle hakkab valitsema kõvakäeline kuningas , ütleb Jumal , vägede Issand .
23019005	Veed lõpevad Niilusest , jõgi taheneb ja kuivab .
23019006	Jõed hakkavad haisema , kanalid kahanevad ja jäävad kuivaks , pilliroog ja kõrkjad närbuvad .
23019007	Kaislad Niiluse kaldal , Niiluse suudmes , ja kõik Niiluse külvimaad kuivavad , puhutakse laiali ja neid ei ole enam .
23019008	Kalamehed kurvastavad ja leinavad ; kõik , kes heidavad õnge jõkke ja lasevad võrke vette , on rammetud .
23019009	Häbisse jäävad , kes lõugutavad linu , ja kudujad kahvatavad .
23019010	Ta kangrud lüüakse maha , kõigi palgatööliste meel on nukker .
23019011	Tõesti , Soani vürstid on meeletud , vaarao targad nõuandjad annavad rumalat nõu . Kuidas te võite öelda vaaraole : ' Mina olen tarkade poeg , muistsete kuningate järeltulija ' ?
23019012	Kus su targad siis on ? Las nad nüüd jutustavad sulle , kui nad teavad , mida vägede Issand on otsustanud Egiptuse kohta .
23019013	Soani vürstid on muutunud juhmiks , Noofi vürste on narritud ja Egiptuse on pannud taaruma tema enese suguharude juhid .
23019014	Issand on seganud tema sekka pöörituse vaimu ja nad panevad Egiptuse taaruma kõigis ta tegudes , otsekui joobnu , kes taarub oma okses .
23019015	Ei lähe korda Egiptuse töö , tehku seda pea või saba , võrse või vars .
23019016	Sel päeval on egiptlased otsekui naised ning nad vabisevad ja värisevad vägede Issanda viibutava käe ees , mida ta viibutab nende kohal .
23019017	Ja Juudamaa saab Egiptusele häbistuseks ; iga kord , kui temale seda meelde tuletatakse , väriseb ta vägede Issanda nõu ees , mida too on pidanud tema vastu .
23019018	Sel päeval on Egiptusemaal viis linna , kes räägivad kaanani keelt ja annavad vande vägede Issandale ; ühte hüütakse Päikeselinnaks .
23019019	Sel päeval on Issanda altar keset Egiptusemaad ja selle piiri ääres on Issanda sammas ,
23019020	märgiks ja tunnistuseks vägede Issandale Egiptusemaal . Kui nad rõhujate pärast kisendavad Issanda poole , siis läkitab tema neile päästja , kes nende eest võitleb ja nad vabastab .
23019021	Ja Issand ilmutab ennast egiptlastele ja egiptlased õpivad sel päeval Issandat tundma ja teenivad teda tapa - ja roaohvritega , ja nad annavad Issandale tõotusi ning viivad need täide .
23019022	Ja Issand lööb egiptlasi , lööb ja ravib ; nad pöörduvad siis Issanda poole ja tema kuuleb nende palveid ning teeb nad terveks .
23019023	Sel päeval on maantee Egiptusest Assurisse : assüürlased tulevad Egiptusesse ja egiptlased Assurisse , ja egiptlased peavad jumalateenistust koos assüürlastega .
23019024	Sel päeval on Iisrael kolmandana Egiptuse ja Assuri kõrval , õnnistus on keset maad ,
23019025	mida vägede Issand õnnistab , öeldes : ' Õnnistatud olgu Egiptus , mu rahvas , Assur , mu kätetöö , ja Iisrael , mu pärisosa ! '
23020001	Sel aastal kui väejuht , kelle Assuri kuningas Sargon läkitas , tuli Asdodi ja taples Asdodi vastu ning vallutas selle -
23020002	sel ajal kõneles Issand Jesaja , Aamotsi poja läbi , öeldes : ' Mine päästa kotiriie oma niudeilt valla ja võta jalatsid jalast ! ' Ja ta tegi nõnda : käis alasti ja paljajalu .
23020003	Siis ütles Issand : ' Otsekui mu sulane Jesaja on kolm aastat käinud alasti ja paljajalu , märgiks ja endeks Egiptusele ja Etioopiale ,
23020004	nõnda ajab Assuri kuningas Egiptuse vange ja Etioopia asumiselesaadetuid , noori ja vanu , alasti ja paljajalu , istmik paljas , egiptlastele häbiks .
23020005	Siis nad ehmuvad ja häbenevad Etioopia pärast , kes oli nende lootus , ja Egiptuse pärast , kes oli nende uhkus .
23020006	Ja sel päeval ütlevad selle ranna elanikud : ' Vaata , nõnda läks meie lootusega , kuhu me põgenesime abi saama , et pääseda Assuri kuninga eest . Kuidas me nüüd pääseme ? ' '
23021001	Ennustus mereäärse kõrbe kohta : Otsekui Lõunamaal tormavad tuulehood , nõnda tuleb see kõrbest , kardetavalt maalt .
23021002	Mulle on ilmutatud karm nägemus : petis petab ja rüüstaja rüüstab . Mine üles , Eelam ! Asu piirama , Meedia ! Mina lõpetan kõik ohkamised .
23021003	Seepärast on mu niuded täis valu : mind on haaranud vaevused otsekui tuhud sünnitajat . Ma olen kuuldust segaduses , ma olen nähtust jahmunud .
23021004	Mu süda väriseb , lõdisemine kohutab mind , puhteaeg , mida igatsesin , sai mulle ängiks .
23021005	Lauda kaetakse , istejärjestust seatakse , süüakse , juuakse . Tõuske , vürstid , võidke kilpi !
23021006	Sest Issand on mulle öelnud nõnda : ' Mine , pane vahimees välja ! Mida ta näeb , seda teatagu !
23021007	Kui ta näeb karavani , ratsanikke paarikaupa , eeslite rodu , kaamelite rodu , siis ta pangu hästi tähele , pangu hoolsasti tähele ! '
23021008	Ja ta hüüdiski : ' Nägija vahitornis ! Issand , ma seisan päevad läbi ja olen valves igal ööl .
23021009	Jah , vaata , sealt tuleb meeste rodu , ratsanikke paarikaupa . ' Siis ta kostis ning ütles : ' Langenud , langenud on Paabel , ja kõik ta ebajumalate kujud on maha puruks löödud . '
23021010	Mu rehena pekstud ja tallatud rahvas ! Mida ma kuulsin vägede Issandalt , Iisraeli Jumalalt , seda ma kuulutan teile !
23021011	Ennustus Duuma kohta : Mulle hüütakse Seirist : ' Vahimees , ons palju veel ööd ? Vahimees , ons palju veel ööd ? '
23021012	Vahimees vastab : ' Hommik tuleb , aga öö tuleb ka ! Kui tahate küsida , küsige , tulge uuesti tagasi ! '
23021013	Ennustus Araabia kohta : Ööbige Araabia tihnikuis , dedanlaste karavan !
23021014	Minge vastu janustele , viige neile vett ! Teemamaa elanikud , astuge oma leivaga põgenike ligi !
23021015	Sest nad põgenevad mõõkade eest , paljastatud mõõga eest , vinnastatud ammu eest ja sõja raskuste eest .
23021016	Sest Issand ütles mulle nõnda : ' Veel aasta , palgalise aastate sarnaselt , ja kõik Keedari hiilgus on kadunud .
23021017	Jääk ammumeeste arvust , Keedari kangelaste arvust jääb väheseks . Jah , Issand , Iisraeli Jumal , on rääkinud . '
23022001	Ennustus Nägemuseoru kohta : Mis sul siis nüüd on , et oled tervenisti läinud katustele ,
23022002	sa kärarikas , rahutu linn , ülemeelik linnake ? Su tapetuid ei tapeta mõõgaga ega sure nad sõjas .
23022003	Kõik su juhid põgenevad üheskoos , võetakse vangi ammutagi . Kõik , kes su omadest leitakse , võetakse üheskoos vangi , kuigi põgenevad kaugele .
23022004	Seepärast ma ütlen : Ärge vaadake mind , ma nutan kibedasti ; ärge kippuge mind trööstima mu rahva tütre julma kohtlemise pärast !
23022005	Sest Jumalal , vägede Issandal , on Nägemuseorus jahmatuse , tallamise ja segaduse päev : müüride murdmine ja hädakisa mägedeni .
23022006	Eelam võtab nooletupe , sõjavankrite vooris on mehed ja ratsanikud , ja Kiir vabastab kilbi kattest .
23022007	Su ilusad orud täituvad vankritega ja ratsanikud asuvad otse väravate vastas .
23022008	Ta võtab ära Juuda kaitse ja sel päeval sa vaatad relvade poole Metsakojas .
23022009	Te näete , et Taaveti linnas on palju müürimurde , ja te kogute Alatiiki vett .
23022010	Te loete üle Jeruusalemma kojad ja kisute kodasid maha , et kindlustada müüri .
23022011	Ja te teete müüride vahele mahuti Vanatiigi vee jaoks . Aga te ei vaata selle poole , kes seda teeb , ega näe , kes seda ammu valmistas .
23022012	Jah , Jumal , vägede Issand , kutsub sel päeval nutma ja leinama , pead pügama ja kotiriiet ülle võtma .
23022013	Aga vaata , siis on lust ja rõõm : härgade tapp ja lammaste veristus , süüakse liha ja juuakse veini . ' Söögem ja joogem , sest homme me sureme ! '
23022014	Kuid vägede Issand on mulle kõrva ilmutanud : Tõesti , seda süüd ei lepitata teile surmani , ütleb Jumal , vägede Issand .
23022015	Nõnda ütleb Jumal , vägede Issand : Tule , mine selle valitseja juurde , Sebna juurde , kes on kojaülemaks , ja ütle :
23022016	' Mis sul siin asja on ja kes sul siin on , et sa siin raiud enesele hauda , raiud oma haua kõrgele , uuristad enesele elamu kaljusse ?
23022017	Vaata , Issand viskab sind kaares kaugele vägeva mehe viskega , ja haarates sinust kõvasti kinni ,
23022018	mässib ta sind koguni keraks ning virutab kui palli igati laiale maale : seal sa sured ja sinna jäävad su toredad vankrid , sina , oma isanda koja häbi . '
23022019	Mina tõukan sinu su ametist , ja sind aetakse ära su kohalt .
23022020	Ja sel päeval kutsun ma oma sulase Eljakimi , Hilkija poja ,
23022021	panen temale selga sinu kuue , kinnitan talle vööle sinu vöö ja annan tema kätte sinu valitsuse : tema saab siis isandaks Jeruusalemma elanikele ja Juuda soole .
23022022	Ja ma panen Taaveti koja võtme temale õlale : tema avab ja ükski ei sule , tema suleb ja ükski ei ava .
23022023	Mina löön ta nagu varna kindlasse kohta ja ta saab aujärjeks oma isa soole .
23022024	Tema külge riputatakse kogu ta isa soo koorem : võrsed ja lehed , kõik väiksed asjadki , kausikestest kuni igasuguste kruusideni .
23022025	Siis , ütleb vägede Issand , annab järele kindlasse kohta löödud varn : see murdub ja langeb , ja koorem , mis selle küljes oli , puruneb . Jah , Issand on rääkinud .
23023001	Ennustus Tüürose kohta : Ulguge , Tarsise laevad , sest teie varjupaik hävitatakse ! Kui nad tulevad kittide maalt , saab see neile teatavaks .
23023002	Vaikima peab rannarahvas , Siidoni kaupmees , kelle saadik sõidab merd .
23023003	Suurtel vetel oli Siihori külv ja Niiluse lõikus , temast sai rahvaste turg .
23023004	Häbene , Siidon , sa tugev linn , sest meri kõneleb : ' Ma pole olnud lapsevaevas ega ole sünnitanud ; ma pole kasvatanud noori mehi ega ole lasknud sirguda neitseid . '
23023005	Kui Egiptuses sellest kuuldakse , siis nad värisevad nagu kuuldusest Tüürosegi kohta .
23023006	Tõtake Tarsisesse ! Ulguge , rannarahvas !
23023007	On see teie rõõmus linn , mille algus on muistses ajas , keda jalad kandsid kaugele võõrana elama ?
23023008	Kes on seda otsustanud kroonide jagaja Tüürose kohta , kelle kaupmehed on vürstid , kelle kaubitsejad on kõige auväärsemad maa peal ?
23023009	Vägede Issand on otsustanud teotada kogu toreduse kõrkust , alandada kõiki auväärseid maal .
23023010	Käi oma maa läbi , Tarsise tütar , otsekui Niilus ! Vööd ei ole enam !
23023011	Tema sirutab käe mere kohale , paneb kuningriigid värisema - Issand annab käsu Kaanani kohta ta kindluste hävitamiseks .
23023012	Ta ütleb : ' Ära ole enam ülemeelik , kurjasti koheldud neitsi , Siidoni tütar ! Tõuse , siirdu kittide juurde , aga sealgi ei ole sul rahu ! '
23023013	Vaata kittide maad ! See on rahvas , keda ei olnud olemas , kes on siidonlaste rajatud : nemad püstitasid tema vahitornid , linnad ja paleed - tema teeb selle varemeiks .
23023014	Ulguge , Tarsise laevad , sest teie kindlus on hävitatud !
23023015	Ja sel ajal unustatakse Tüüros seitsmekümneks aastaks , ühe kuninga elupäevadeks . Seitsmekümne aasta pärast sünnib Tüürosega nagu hoora laulus :
23023016	' Võta kannel , käi linnas ringi , sa unustatud hoor ! Mängi ilusasti , laula usinasti , et sind meelde tuletataks ! '
23023017	Seitsmekümne aasta pärast katsub Issand Tüürost ja see saab jälle hoorapalgale ning teeb hooratööd kõigi maailma kuningriikidega maa peal .
23023018	Aga tema tulu ja hoorapalk on pühitsetud Issandale ; seda ei kuhjata ega talletata , sest see tulu saab neile , kes elavad Issanda ees , külluslikuks toiduseks ja kauneiks kehakatteiks . '
23024001	Vaata , Issand laastab maa ja rüüstab selle , paiskab segi selle pinna ja pillutab elanikud .
23024002	Ja nagu rahvaga , nõnda sünnib preestriga , nagu sulasega , nõnda ta isandaga , nagu teenijaga , nõnda ta emandaga , nagu ostjaga , nõnda müüjaga , nagu laenuandjaga , nõnda laenajaga , nagu võlausaldajaga , nõnda võlgnikuga .
23024003	Maa laastatakse täiesti ja riisutakse sootuks , sest Issand on öelnud selle sõna .
23024004	Maa leinab , laostub , ilmamaa närbub , laostub , maa rahva ülikud rammestuvad .
23024005	Maa on rüvetunud oma elanike all , sest need on üle astunud Seadusest , muutnud seadlusi , murdnud igavese lepingu .
23024006	Seepärast neelab needus maa ja selle elanikud peavad kandma oma süüd ; seepärast kahaneb maa elanike hulk ja vähe inimesi jääb järele .
23024007	Vein leinab , viinapuu kuivab , ägavad kõik , kes olid südamest rõõmsad .
23024008	Lõpeb trummide lõbu , lakkab hõiskajate lärm , kaob kandle rõõm .
23024009	Enam ei jooda lauldes veini , vägijook on joojale kibe .
23024010	Tühi linn purustatakse , kõik kojad suletakse , sissepääsu ei ole .
23024011	Tänavail karjutakse veini järele , kõik rõõm kaob , maa lust lahkub .
23024012	Linna jääb häving ja värav taotakse puruks .
23024013	Sest nõnda peab sündima keset maad , rahvaste keskel , otsekui õlipuu raputus , otsekui järelnoppimine pärast viinamarjalõikuse lõppu .
23024014	Need seal tõstavad häält , rõkatavad rõõmust , Issanda ülevuse tõttu hõiskavad lääne poolt :
23024015	' Seepärast austage ka ida pool Issandat , mere saartel Issanda , Iisraeli Jumala nime . '
23024016	Maa äärest kuuleme kiituslaule : ' Austus õigele ! ' Aga mina ütlen : Kadu mulle , kadu mulle ! Häda mulle , petised petavad , jah , petised petavad petise kombel !
23024017	Pelg , püügiauk ja püüdepael on su ees , maa elanik .
23024018	Kes siis põgeneb peletushüüu eest , langeb püügiauku ; aga kes tuleb püügiaugust välja , selle püüab püüdepael . Sest kõrguse luugid avanevad ja maa alused vappuvad .
23024019	Maa põrub põrmuks , maa lõheneb lõhki , maa kõigub kõvasti .
23024020	Maa vaarub tugevasti , joobnu sarnaselt , ja vangub otsekui vahionn . Tema üleastumine lasub raskesti ta peal , ta langeb ega tõuse enam .
23024021	Sel päeval nuhtleb Issand kõrguse väehulki kõrgel ja maa kuningaid maa peal .
23024022	Need kogutakse kokku , kogutakse vangidena auku , suletakse vangitorni ja hulga aja pärast nuheldakse neid .
23024023	Siis on kuul häbi ja päike häbeneb , sest vägede Issand on kuningas Siioni mäel ja Jeruusalemmas , ja tema vanemate ees paistab auhiilgus .
23025001	Issand , sina oled mu Jumal , ma tahan sind ülistada , su nime kiita , sest sa oled teinud imet , su otsused muistsest ajast on õiged ja kindlad .
23025002	Sest sa tegid linna kivivaremeks ja kindlustatud linna rusuhunnikuks . Võõraste kants ei ole enam linn , seda ei ehitata iialgi üles .
23025003	Seepärast austab sind vägev rahvas , aga julmade paganate linnad kardavad sind .
23025004	Sest sa oled kindluseks viletsale ja pelgupaigaks vaesele ta kitsikuses , ulualuseks raju eest , varjuks palavuse eest ; on ju julmade viha otsekui raju , mis raputab müüri ,
23025005	otsekui lõõsk põuaajal . Sina vaigistad võõraste möllu , otsekui palavus pilve varjus vaikib julmade võidulaul .
23025006	Ja vägede Issand valmistab sellel mäel kõigile rahvaile võõruspeo rammusate roogadega , võõruspeo laagerdatud veiniga , üdirammusate roogadega , pärmi pealt selitatud veiniga .
23025007	Ta hävitab sel mäel loori , mis looritab kõiki rahvaid , ja katte , mis katab kõiki paganaid .
23025008	Ta neelab surma ära igaveseks ajaks . Ja Issand Jumal pühib pisarad kõigilt palgeilt ning kõrvaldab oma rahva teotuse kogu maalt . Jah , Issand on rääkinud !
23025009	Ja sel päeval öeldakse : ' Vaata , see on meie Jumal , keda me ootasime , et ta meid päästaks . See on Issand , keda me ootasime , hõisakem ja tundkem rõõmu tema päästest ,
23025010	sest Issanda käsi viibib sellel mäel . ' Aga Moab tallatakse maha ta omas paigas , otsekui tallataks õlekubu virtsalompi .
23025011	Ja kui ta selle sees sirutab oma käsi otsekui ujuja ujudes , alandatakse ta suurelisus ikkagi , hoolimata ta käte kunstist .
23025012	Jah , kindel linn , ta laseb langeda su kaitsvad müürid , alandab , paiskab maha põrmu .
23026001	Sel päeval lauldakse Juudamaal seda laulu : Meil on tugev linn , pääste on pandud müürideks ja kaitsevalliks .
23026002	Avage väravad , et saaks sisse minna õige rahvas , kes püsib usus !
23026003	Kindlameelsele sa hoiad rahu , rahu , sest ta loodab sinu peale .
23026004	Lootke alati Issanda peale , sest Issand Jumal on igavene kalju .
23026005	Sest tema langetab need , kes elavad kõrgel , ligipääsmatu linna ; ta alandab seda , alandab maani , paiskab põrmu .
23026006	Seda tallab jalg , õnnetute jalad , viletsate sammud .
23026007	Õigete tee on tasane , sina sillutad siledaks õigete raja .
23026008	Issand ! Me ootame sind ka su kohtumõistmiste teel , hing igatseb su nime ja su mälestust .
23026009	Mu hing igatseb sind öösel , vaimgi mu sees otsib sind , sest kui sinu kohtumõistmised tabavad maad , õpivad ilmamaa elanikud õiglust .
23026010	Leiab aga õel armu , ei õpi ta õiglust , õigusemaalgi teeb ta ülekohut ega näe Issanda kõrgust .
23026011	Issand , sinu käsi on tõstetud kõrgele , aga nad ei näe seda . Nähku nad siis su püha viha rahva pärast ja häbenegu ! Jah , neelaku neid tuli kui sinu vaenlasi !
23026012	Issand , sina saadad meile rahu , sest kõik meie teodki oled sina teinud .
23026013	Issand , meie Jumal ! Meid on valitsenud muud isandad peale sinu - me kiidame üksnes sind , sinu nime .
23026014	Surnud ei ärka ellu , kadunud ei tõuse üles . Sest sina nuhtlesid neid ja hävitasid nad ning kaotasid neist iga mälestuse .
23026015	Sina oled lisanud rahvast , Issand , oled lisanud rahvast , oled näidanud oma au , oled laiendanud kõik maa piirid .
23026016	Issand , nad otsisid sind kitsikuses , sosistasid lausumisi , kui sina neid karistasid .
23026017	Otsekui lapseootel olija , kel sünnitus ligineb , vaevleb ja kisendab oma valudes , nõnda olime meiegi sinu ees , Issand .
23026018	Me olime lapseootel , vaevlesime , aga otsekui oleksime sünnitanud tuult : päästet me maale ei toonud ja ilmamaa elanikke ei sündinud .
23026019	Aga sinu surnud ärkavad ellu , minu laibad tõusevad üles . Ärgake ja hõisake , põrmus lamajad ! Sest sinu kaste on valguse kaste ja maa paiskab välja kadunud .
23026020	Tule , mu rahvas , mine oma kambritesse ja sule uksed enese tagant , peitu üürikeseks ajaks , kuni raev möödub .
23026021	Sest vaata , Issand väljub oma asupaigast nuhtlema maa elanikke nende ülekohtu pärast . Siis paljastab maa oma veresüü ega kata enam neid , kes ta peal on tapetud .
23027001	Sel päeval nuhtleb Issand oma terava , suure ja tugeva mõõgaga Leviatanit , põgenevat madu , ja Leviatanit , keerdunud madu , ja tapab meres oleva lohe .
23027002	Selsamal päeval öeldakse : ' Tore viinamägi , laulge sellest vastastikku ! '
23027003	Mina , Issand , olen selle valvur , ma kastan seda igal hetkel , ma valvan öösel ja päeval , et sellele kahju ei tehtaks .
23027004	Viha mul enam ei ole . Ent oleks mul tarvis võidelda kibuvitste ja ohakatega , ma astuksin neile vastu , süütaksin kõik põlema .
23027005	Või olgu siis , et haaratakse kinni minu kaitsest , tehakse minuga rahu - jah , minuga tehakse rahu .
23027006	Tulevasil päevil juurdub Jaakob , Iisrael õitseb ning haljendab ja maailm on täis vilja .
23027007	Ons ta teda löönud , nõnda nagu ta lõi tema lööjat , või teda tapnud , nõnda nagu tapeti tema tapjad ?
23027008	Mõõt mõõdu vastu ! Ta lahendas temaga asja teda maapakku saates : ta pühkis ta ära oma tugeva rajuiiliga idatuule päeval .
23027009	Seepärast lepitatakse Jaakobi süü nõnda , ja niisugune olgu tema patukustutuse täielik vili : ta peab tegema kõik altarikivid pihustatud lubjakivide sarnaseks ; ei tohi tõusta viljakustulpi ega suitsutussambaid .
23027010	Jah , kindel linn jääb üksi , tühjaks ja mahajäetud karjamaaks , kõrbe sarnaseks . Seal käib vasikas karjas , lebab seal ja näsib paljaks selle raod .
23027011	Kui selle oksad on kuivanud , siis murtakse need ; naised tulevad , teevad nendega tuld . Sest see ei ole mõistlik rahvas : seepärast ta Looja ei halasta tema peale ja ta kujundaja ei anna temale armu .
23027012	Ja sel päeval sünnib , et Issand rabab viljapäid Frati jõest Egiptuseojani , ja teid , Iisraeli lapsed , korjatakse ükshaaval kokku .
23027013	Sel päeval puhutakse suurt sarve ja niihästi need , kes olid kadunud Assurimaale , kui ka need , kes olid pillutatud Egiptusemaale , tulevad ja kummardavad Issandat Jeruusalemmas pühal mäel .
23028001	Häda Efraimi joomarite toredale kroonile ja tema hiilgava ilu närtsinud õiele künkal keset veinist roidunute lopsakat orgu !
23028002	Vaata , Issandal on keegi vägev ja võimas , otsekui rahesadu , hävitav torm , võimsalt voolava veetulva sarnane , kes paiskab jõuga jalust .
23028003	Jalge alla tallatakse Efraimi joomarite tore kroon
23028004	ja tema hiilgava ilu närtsinud õiel , mis on künkal keset lopsakat orgu , käib käsi nagu varakult , enne lõikust küpsenud viigimarjal : kes seda iganes näeb , neelab selle alla , kui saab selle pihku .
23028005	Sel päeval on vägede Issand ilusaks krooniks ja kauniks pärjaks oma rahva jäägile
23028006	ja õiguse vaimuks kohtus istujale ning rammuks neile , kes tõrjuvad tapluse tagasi väravasse .
23028007	Aga needki siin vaaruvad veinist ja tuiguvad vägijoogist : preester ja prohvet vaaruvad vägijoogist , on segased veinist , tuiguvad vägijoogist , eksivad nägemuses , kõiguvad otsuses .
23028008	Sest kõik lauad on täis okset ja rooja , puhast paika ei olegi .
23028009	Kellele ta tahab õpetada tarkust ja kellele seletada ilmutust ? Kas piimast võõrutatuile , rinnalt võetuile ?
23028010	Sest see on : käsk käsu peale , käsu peale käsk , mõõdunöör mõõdunööri peale , mõõdunööri peale mõõdunöör , pisut siin , pisut seal .
23028011	Tõesti , kogelevate huultega ja võõras keeles kõneleb ta sellele rahvale ,
23028012	tema , kes neile ütles : ' See on hingamispaik , laske väsinud hingata , see on kosutuskoht ! ' Ometi nad ei tahtnud kuulda .
23028013	Seepärast on Issanda sõna neile : Käsk käsu peale , käsu peale käsk , mõõdunöör mõõdunööri peale , mõõdunööri peale mõõdunöör , pisut siin , pisut seal , et nad läheksid ja kukuksid selili , vigastaksid endid ning laseksid endid püüda ja vangi võtta .
23028014	Seepärast kuulge Issanda sõna , te hooplejad mehed , pilkajad selle rahva hulgas , kes asub Jeruusalemmas ,
23028015	sest te ütlete : ' Me oleme sõlminud surmaga lepingu ja loonud põrguhauaga liidu - tulgu või uputusetulv , meieni see ei ulatu , sest me valisime oma varjupaigaks vale ja pugesime pelgu pettusesse . '
23028016	Seepärast ütleb Issand Jumal nõnda : Vaata , see olen mina , kes paneb Siionis aluskivi , valitud kivi , kalli nurgakivi , kindla aluse : kes usub , see ei tunne rahutust .
23028017	Mina panen õiguse mõõdunööriks ja õigluse loodiks . Rahe hävitab vale varjupaiga ja veed uhuvad ulualuse .
23028018	Teie leping surmaga lõpeb ja teie liit põrguhauaga ei püsi : kui uputusetulv teist üle käib , muutute selle tallermaaks .
23028019	Alati , kui see üle käib , haarab see teid , sest see tuleb igal hommikul , päeval ja ööl , ja ilmutuse mõistmine muutub lausa hirmuks .
23028020	Sest voodi on sirutuseks lühike ja vaip katteks kitsas .
23028021	Sest nagu Peratsimi mäel tõuseb Issand ; ta vihastab nagu Gibeoni orus , et teha oma tööd - hämmastav on tema töö ! - ja et toimetada oma tegu - võõristav on tema tegu .
23028022	Nüüd aga ärge enam hoobelge , et teie kütked jääksid pingutamata , sest ma olen kuulnud Jumalalt , vägede Issandalt , otsusest ja hävitusest , mis tabab kogu maad .
23028023	Kuulatage ja kuulge mu häält , pange tähele ja kuulge mu kõnet !
23028024	Kas kündja kogu päeva külvi tarvis künnab , kobestab ja äestab oma põllumaad ?
23028025	Eks ole nõnda : kui ta on pinna tasandanud , siis ta puistab tilli ja riputab köömneid , paneb paika nisu , hirsi ja odra ning äärele okasnisu ?
23028026	Nõnda on temale juhatatud õige viis , tema Jumal õpetab teda .
23028027	Tilli ju ei peksta pahmareega ja köömnete peal ei veeretata vankriratast , vaid tilli klopitakse kepiga ja köömneid vitsaga .
23028028	Leivavili jahvatatakse peeneks , aga iial ei peksta seda lõpmata : pannakse liikuma oma vankriratas ja hobused , aga seda ei peksta puruks .
23028029	Ka see on tulnud vägede Issandalt ; tema nõu on imeline ja tema tarkus suur .
23029001	Häda sulle , Ariel , Ariel , linn , kus Taavet leeri üles lõi ! Lisandugu aastale aasta , tehku seatud pühad oma ringkäiku ,
23029002	mina rõhun Arieli : tuleb kurbus ja kurvastus ja ta muutub mulle otsekui ohvrialtariks .
23029003	Ma löön su vastu üles ringikujulise leeri , ümbritsen sind valvega ja püstitan su vastu piiramisseadmed .
23029004	Siis sa räägid maa madalusest ja tasa kõlab põrmust su kõne ; siis tuleb su hääl maa seest otsekui vaimul ja sa sosistad põrmust oma sõnu .
23029005	Su vaenlaste hulk on otsekui peenike tolm , rõhujate jõuk lendlevate aganate sarnane . Sest silmapilkselt , äkitselt sünnib ,
23029006	et vägede Issandalt tuleb sulle katsumine äikese , maavärisemise ja suure mürinaga , tuulispea ja marutuulega ning hävitava tuleleegiga .
23029007	Ja nagu unenägu , öine nägemus , on kõigi Arieli vastu sõdivate rahvaste hulk , samuti kõik , kes sõdivad tema ja ta kindluste vastu ning ahistavad teda .
23029008	See on , nagu näeks näljane und , et vaata , ta sööb . Kui ta ärkab , siis on ta hing täitmata . Või nagu näeks janune und , et vaata , ta joob . Kui ta ärkab , vaata , siis on ta nõrk ja ta hing on närbunud . Samuti sünnib kõigi rahvaste hulkadega , kes sõdivad Siioni mäe vastu .
23029009	Pidage ja hämmastuge , saage pimedaks ja ärge nähke ! Nad on joobnud , aga mitte veinist , nad vaaruvad , aga mitte vägijoogist .
23029010	Sest Issand on valanud teie peale unisuse vaimu ja on sulgenud teie silmad , prohvetid , ning katnud teie pead , nägijad .
23029011	Seepärast on kogu ilmutus teile nagu pitseeritud raamatu sõnad ; kui see antakse mõnele , kes kirja tunneb , ja öeldakse : ' Loe ometi ! ' , siis ta vastab : ' Ma ei saa , sest see on pitseriga kinni . '
23029012	Või kui raamat antakse sellele , kes kirja ei tunne , ja öeldakse : ' Loe ometi ! ' , siis vastab see : ' Ma ei tunne kirja . '
23029013	Ja Issand ütleb : Kuna see rahvas ligineb mulle suuga ja austab mind huultega , aga ta süda on minust kaugel ja nende kartus minu ees on ainult päritud inimlik käsk ,
23029014	siis vaata , ma teen sellele rahvale veel imet - imelikul ja kummalisel viisil : tema tarkade tarkus kaob ja tema arukate arukus peidetakse .
23029015	Häda neile , kes oma nõu Issanda eest sügavale ära peidavad , kelle teod sünnivad pimedas ja kes ütlevad : ' Kes meid näeb ? Kes meid tunneb ? '
23029016	Oh teie põikpäisust ! Kas peetakse savi võrdseks potissepaga , kas ütleb töö oma tegijale : ' Tema ei ole mind teinud ! ' või ütleb kuju oma voolijale : ' Tema ei oska midagi ! ' ?
23029017	Eks ole ju veel ainult pisut aega , kuni Liibanon muutub viljapuuaiaks ja viljapuuaeda hakatakse pidama metsaks ?
23029018	Sel päeval kuulevad kurdid kirja sõnu ja pimedate silmad näevad pilkasest pimedusest .
23029019	Siis tunnevad alandlikud aina rõõmu Issandas ja kõige vaesemad inimesed hõiskavad Iisraeli Pühas .
23029020	Sest vägivaldsele tuleb lõpp ja pilkaja saab otsa , ja hävitatakse kõik , kes kavatsevad kurja ,
23029021	kes teevad sõnaga inimese süüdlaseks , kes seavad püünise kohtumõistjale väravas ja tõrjuvad õige põhjuseta kõrvale .
23029022	Seepärast ütleb Issand , kes lunastas Aabrahami , Jaakobi soole nõnda : Jaakob ei jää nüüd enam häbisse ja ta pale ei kahvata enam .
23029023	Vaid kui ta näeb oma lapsi , mu kätetööd , enese keskel , siis nad pühitsevad minu nime ja peavad pühaks Jaakobi Püha ning kardavad Iisraeli Jumalat .
23029024	Ja need , kes olid eksivaimus , tulevad mõistusele ja nurisejad võtavad õpetust .
23030001	Häda kangekaelseile lastele , ütleb Issand , kes peavad nõu , aga ilma minuta , ja kes teevad liidu , aga ilma minu Vaimuta , lisades patule patu ,
23030002	kes lähevad alla Egiptusesse , küsimata nõu minu suust , et põgeneda vaarao kaitse alla ja otsida varju Egiptuses .
23030003	Seepärast tuleb vaarao kaitse teile häbiks ja Egiptuse varju alla kippumine teotuseks .
23030004	Sest kuigi ta vürstid on Soanis ja ta käskjalad on jõudnud Haanessi ,
23030005	jäävad kõik häbisse rahva pärast , kellest neil ei ole kasu , kes ei ole abiks ega kasuks , vaid häbiks ja koguni teotuseks .
23030006	Ennustus Lõunamaa Jõehobu kohta : Läbi häda ja viletsuse maa , kust on pärit ema - ja isalõvid , mürkmaod ja lendmaod , viivad nad eeslite seljas oma rikkused ja kaamelite küürudel varandused rahvale , kellest ei ole kasu .
23030007	Et Egiptuse abi on tühine ja asjatu , siis ma nimetan seda ' Paigalpüsiv tormakus ' .
23030008	Nüüd mine kirjuta see nende nähes tahvlile ja märgi raamatusse , et see võiks jääda tulevasiks päeviks , ikka ja igavesti !
23030009	Sest nad on tõrges rahvas , valelikud lapsed , lapsed , kes ei taha kuulda Issanda õpetust ,
23030010	kes ütlevad nägijaile : ' Ärge nähke ! ' ja ennustajaile : ' Ärge ennustage meile tõtt , kõnelge meile meelt mööda , ennustage pettepilte ,
23030011	taganege teelt , lahkuge rajalt , jätke meid rahule Iisraeli Pühaga ! '
23030012	Seepärast ütleb Iisraeli Püha nõnda : Kuna te põlgate seda sõna ning loodate vale ja riugaste peale , ja toetute nende peale ,
23030013	siis on see süü teile otsekui väljavajunud müüriosa kõrges praoga müüris , mis variseb äkitselt , silmapilgu jooksul ,
23030014	ja puruneb , nagu puruneb potissepa kruus , mis pekstakse armuta puruks , nõnda et tükkidest ei leidu kildu , millega võtta leest tuld või ammutada lombist vett .
23030015	Sest nõnda ütleb Issand Jumal , Iisraeli Püha : Pöördudes ja vaikseks jäädes te pääseksite , rahus ja lootuses oleks teie jõud , kuid te pole seda tahtnud ,
23030016	vaid ütlete : Ei , me põgeneme hobuste seljas ! - sellepärast peategi põgenema - ja : Nobedal ratsul tahame sõita ! - sellepärast ongi teie jälitajad kärmed .
23030017	Tuhat põgeneb üheainsa ähvardaja eest , teie põgenete viie ähvardaja eest , kuni teist jääb jääk , mis on otsekui lipuvarras mäetipul või lipp künkal .
23030018	Ja ometi ootab Issand , et teile armu anda , ja jääb kõrgeks , et teie peale halastada , sest Issand on õiguse Jumal , õndsad on kõik , kes teda ootavad .
23030019	Jah , sina , rahvas Siionis , kes elad Jeruusalemmas , ära enam nuta ! Tema on sulle tõesti armuline , kui sa appi hüüad . Seda kuuldes ta vastab sulle .
23030020	Issand annab teile küll hädaleiba ja viletsusevett , kuid su õpetajad ei jää enam kõrvale , vaid su silmad saavad näha su õpetajaid .
23030021	Ja su kõrvad kuulevad sõna , mis su tagant ütleb , kui te kaldute paremale või vasakule : ' See on tee , käige seda ! '
23030022	Siis sa rüvetad oma hõbedaga kaetud nikerdatud kujud ja oma kullaga karratud valatud kujud : sa viskad need ära otsekui mingi jälkuse . ' Välja ! ' ütled sa neile .
23030023	Siis annab tema vihma su seemnele , mida sa külvad põllule , ja maa saagist leiba , mis on toitev ja rammus ; sel päeval sööb su kari avaral karjamaal .
23030024	Härjad ja eeslid , kellega haritakse põldu , söövad oblikatega segatud toitu , mida on puistatud visklabida ja hanguga .
23030025	Ja igal kõrgemal mäel ja igal kerkival künkal on ojasid voolava veega suurel tapapäeval , kui tornid langevad .
23030026	Siis on kuu valgus nagu päikese valgus , ja päikese valgus on seitsmekordne otsekui seitsme päeva valgus , päeval , kui Issand seob oma rahva vigastusi ja parandab tema löögihaavu .
23030027	Vaata , Issanda nimi tuleb kaugelt , ta viha põleb ja suitsupilv on ränk ; ta huuled on täis sajatust ja ta keel on otsekui hävitav tuli .
23030028	Tema hingus on tulvava jõe sarnane , mis ulatub kaelani , et lennutada paganaid õnnetusikkesse ja panna rahvaste lõuapäradesse eksiteele juhtivad suulised .
23030029	Siis te laulate otsekui püha pühitsemise ööl ja rõõmustate südamest otsekui vilepilliga käija , kes läheb Issanda mäele , Iisraeli Kalju juurde .
23030030	Ja Issand annab kuulda oma võimsat häält ja näha oma käsivarre laskumist maruvihas hävitava tuleleegina koos paduvihma ja äikese ning raheteradega .
23030031	Jah , Assur ehmub Issanda häälest , kui ta vitsaga peksab .
23030032	Ja iga määratud kepihoop , mis Issand laseb langeda tema peale , sünnib trummide ja kannelde saatel , kui ta ägedas võitluses tema vastu sõdib .
23030033	Sest ammusest ajast on valmis põletuspaik - see on ka kuninga jaoks . Sügavaks ja laiaks on see tehtud , tuleriidas on ohtrasti tuld ja puid ; Issanda hingus , otsekui väävlijõgi , süütab selle .
23031001	Häda neile , kes lähevad Egiptusesse abi saama ja otsivad tuge hobustest ning loodavad sõjavankrite peale , sellepärast et neid on palju , ja ratsanike peale , sellepärast et nende hulk on väga suur , aga ei vaata Iisraeli Püha poole ega küsi nõu Issandalt !
23031002	Kuid temagi on tark ja laseb tulla õnnetuse ega võta tagasi oma sõnu , vaid tõuseb kurjategijate soo vastu ja nende abi vastu , kes teevad nurjatust .
23031003	Sest egiptlased on inimesed , aga mitte Jumal , ja nende hobused on liha , aga mitte vaim . Kui Issand sirutab käe , siis komistab aitaja ja langeb aidatav ja nad kõik hukkuvad üheskoos .
23031004	Sest Issand on mulle öelnud nõnda : Otsekui lõvi või noor lõvi , kes uriseb oma saagi kallal ja kelle vastu on kokku kutsutud karjaste jõuk , ei kohku nende hüüdeist ega lömita nende kisa pärast , nõnda astub alla vägede Issand sõdima Siioni mäel ja künkal .
23031005	Nagu linnud laotavad oma tiivad laiali , nõnda kaitseb vägede Issand Jeruusalemma , kaitseb ja päästab , säästab ja vabastab .
23031006	Pöörduge tagasi tema juurde , kellest te olete taganenud nii kaugele , Iisraeli lapsed !
23031007	Sest sel päeval viskab igaüks ära oma hõbedased ja kuldsed ebajumalad , mis teie käed on teinud teile patuks .
23031008	Ja Assur langeb , aga mitte mehe mõõga läbi , mitte inimese mõõk ei hävita teda . Ta peab põgenema mõõga eest ja ta noored mehed saavad orjadeks .
23031009	Tema kalju hääbub hirmu pärast ja ta vürstid ehmuvad võitluslipu ees , ütleb Issand , kellel on tuli Siionis ja põletusahi Jeruusalemmas .
23032001	Vaata , kuningas hakkab valitsema õigluses ja vürstid asuvad juhtima , nagu on kohus .
23032002	Siis on igaüks neist otsekui pelgupaik tuule või ulualune vihmahoo eest , otsekui veeojad põuases paigas , otsekui võimsa kalju vari märga igatseval maal .
23032003	Siis pole nägijate silmad suletud ja kuuljate kõrvad panevad tähele .
23032004	Läbematute süda õpib tundma tõde ja kogelejate keel ruttab selgesti rääkima .
23032005	Jõledat ei hüüta enam õilsaks ja petist ei nimetata auliseks .
23032006	Sest jõle räägib jõledust ja ta süda taotleb nurjatust , et teha jumalavallatust ja rääkida Issanda kohta valet , et näljast hinge lasta nälgida ja janusele keelata jooki .
23032007	Petise relvad on kurjad , ta kavatseb häbitegusid , et hävitada hädalisi valekõnega , isegi kui vaene räägib õigust .
23032008	Aga õilis kavatseb õilsaid asju ja jääb püsima õilsate asjade juurde .
23032009	Muretud naised , tõuske üles , kuulake mu häält ; hooletud tütred , kuulake mu kõnet !
23032010	Veel aasta ja mõned päevad , siis te , hooletud , värisete , sest viinamarjalõikusel on lõpp , korjamist enam ei tule .
23032011	Vabisege , muretud , värisege , muretud , värisege , hooletud , riietuge lahti , võtke endid alasti ja vöötage niuded !
23032012	Siis lüüakse endile vastu rindu toredate põldude pärast , viljakate viinapuude pärast ,
23032013	minu rahva põllumaa pärast , mis kasvatab kibuvitsu ja ohakaid , jah , kõigi lusthoonete pärast selles ülemeelikus linnas .
23032014	Sest palee jääb maha , linna lärm lakkab , templiküngas ja vahitorn muutuvad igavesti kõledaiks väljadeks , metseeslitele rõõmuks , karjadele karjamaaks ,
23032015	kuni meie peale valatakse Vaim ülalt . Siis saab kõrb viljapuuaiaks ja viljapuuaeda hakatakse pidama metsaks .
23032016	Siis elab õigus kõrbes ja õiglus võtab aset viljapuuaias .
23032017	Ja õigluse vili on rahu , õigluse tulemuseks püsiv rahulik elu ning julgeolek .
23032018	Ja mu rahvas elab rahu eluasemel , kindlais elamuis ning häirimatuis hingamispaigus ,
23032019	kui sajab rahet , mets langeb maha ja linn vajub madalusse .
23032020	Õnnelikud olete teie , külvajad kõigi vete ääres , kes te võite härja ja eesli jalga lasta vabalt joosta .
23033001	Häda sulle , hävitaja , kes ise oled hävitamata , reetur , keda ei ole reedetud ! Kui oled hävitusega valmis , hävitatakse sind , kui oled reetmise lõpetanud , reedetakse sind .
23033002	Issand , ole meile armuline , me ootame sind ! Ole meie käsivars igal hommikul , ole meie abi kitsikuse ajal .
23033003	Su kõuehääle eest põgenevad rahvad , kui sa tõused , hajuvad paganad
23033004	ja saak kahmatakse meie käest , otsekui ahmaksid röövputukad ; rohutirtsude rünnaku sarnaselt tormatakse selle kallale .
23033005	Issand on kõrge , sest ta elab kõrgel , tema täidab Siioni õiguse ja õiglusega .
23033006	Tema on su aegade tagatis , abi küllus , tarkus ja tunnetus ; Issanda kartus - see on Siioni rikkus .
23033007	Vaata , Arieli elanikud kisendavad õues , rahu saadikud nutavad kibedasti .
23033008	Maanteed on tühjad , teekäijat ei ole , leping on tühistatud , tunnistajad on hüljatud , inimestest ei hoolita .
23033009	Maa leinab , närbub , Liibanon häbeneb , närtsib ; Saaron on saanud kõnnumaaks , Baasan ja Karmel varistavad lehti .
23033010	Nüüd ma tõusen , ütleb Issand , nüüd ma tahan olla kõrge , nüüd ma ülendan ennast .
23033011	Kuluheinast olete rasedad , kõrsi toote ilmale , teie hingeõhk on tuli , mis teid sööb .
23033012	Jah , rahvad põletatakse lubjaks , otsekui maharaiutud kibuvitsad süüdatakse nad tulega .
23033013	Kuulge , kaugelviibijad , mida ma olen teinud , ja juuresolijad , tundke mu väge !
23033014	Patused Siionis värisevad , vabin valdab jumalatuid : ' Kes meist saaks elada hävitavas tules ? Kes meist saaks elada igavesel leel ? '
23033015	See , kes elab õiguses ja räägib tõtt , kes põlgab rõhumisest saadavat kasu , kes raputab käsi , et keelduda meeleheast , kes topib kõrvad kinni , et mitte kuulda veretööst , ja kes suleb silmad , et mitte näha kurja ,
23033016	see elab kõrgustikel , ligipääsmatud kaljud on temale varjupaigaks ; temale antakse ta leib , temale on vesi kindlustatud .
23033017	Su silmad saavad näha kuningat ta ilus , saavad näha ihaldusväärset maad .
23033018	Su süda meenutab hirmsaid asju : kus on nüüd kirjutaja , kus on vaagija , kus on tornide lugeja ?
23033019	Enam sa ei näe jultunud rahvast , rahvast , kelle segast kõnet sa ei taipa , kelle kogelevast keelest sa ei saa aru .
23033020	Vaata Siionit , meie pidupäevade linna ! Su silmad näevad Jeruusalemma , rahulikku paika , liigutamatut telki , mille vaiu ei tõmmata iialgi välja ja mille nööridest ei kista ainsatki katki .
23033021	Sest seal on Vägev : meiega on Issand nagu laiade jõgede ja vooluste kogumik , sellel ei kulge sõudelaev ja seda ei ületa võimsaimgi alus .
23033022	Sest Issand on meie kohtumõistja , Issand on meie käsuandja , Issand on meie kuningas , tema päästab meid .
23033023	Su köied lõtvuvad , ei pea paigal mastipuud ega lase purjel paisuda . Siis jagatakse suurt saaki , jalutudki võtavad noosi
23033024	ja ükski elanik ei ütle : ' Ma olen nõder ! ' Rahvale , kes seal elab , antakse süü andeks .
23034001	Rahvad , astuge ligi kuulma , ja rahvahõimud , pange tähele ! Kuulgu maa ja need , kes seda täidavad , maailm ja kõik , kes seal võrsuvad !
23034002	Sest Issandal on raev kõigi rahvaste ja viha kõigi nende väehulkade vastu : ta on pannud need vande alla , ta on andnud need tapetavaiks .
23034003	Kes neist maha lüüakse , visatakse ära , nende laipadest tõuseb lehk , nende verest nõretavad mäed .
23034004	Kõik taevaväed kaovad , taevad keerduvad kokku otsekui rullraamat : kogu nende vägi variseb , nagu variseb viinapuust leht või viigipuust kuivanud mari .
23034005	Sest mu mõõk on joobunud taevas , vaata , see langeb alla Edomi peale , minu poolt neetud rahva peale kohtumõistmiseks .
23034006	Issanda mõõk on verine , tilgub rasvast , tallede ja sikkude verest , jäärade neerurasvast , sest Issandal on ohver Bosras ja palju tapmist Edomimaal .
23034007	Metshärjadki langevad koos nendega , härjavärsid koos sõnnidega : nende maa joobub verest ja muld muutub rasvast rammusaks .
23034008	Sest see on Issanda kättemaksupäev , tasumisaasta riiu eest Siioniga .
23034009	Edomi jõed muutuvad tõrvaks , muld väävliks , ja ta maa on otsekui põlev tõrv .
23034010	See ei kustu ööl ega päeval , igavesti tõuseb selle suits . See jääb laastatuks põlvest põlve , iialgi ei käi keegi sealtkaudu .
23034011	Puguhani ja siil pärivad selle , öökull ja kaaren elutsevad seal ; selle üle veetakse tühjuse mõõdunöör ja paljasoleku lood .
23034012	Seal ei ole enam ülikuid , et kedagi kuningaks kuulutada , ja kõik ta vürstid saavad otsa .
23034013	Tema paleedes kasvavad kibuvitsad , linnustes nõgesed ja ohakad ; see saab ðaakalite asukohaks ja jaanalindude pesitsuspaigaks .
23034014	Kurjad vaimud kohtuvad seal sortsidega ja sikujalgne paharet hüüab seltsilist . Tõesti , seal viibib tont ja leiab enesele puhkepaiga .
23034015	Seal pesitseb süstmadu , muneb , haub pojad välja , ja kogub oma varju alla . Tõesti , sinna kogunevad raisakotkad , igaüks oma paarilisega .
23034016	Uurige Issanda raamatust ja lugege : ükski neist ei ole puudu , ükski neist ei ole teist kaotanud , sest tema on oma suu kaudu andnud käsu ja tema Vaim on need kogunud .
23034017	Tema on neile liisku heitnud , tema käsi on selle neile mõõdunööriga jaotanud : nad pärivad selle igaveseks , nad elavad seal põlvest põlve .
23035001	Kõrb ja liivik rõõmutsevad , nõmmemaa hõiskab ja õitseb nagu liilia .
23035002	Ta õitseb kaunisti ja ilutseb rõõmu ning hõiskamisega , temale antakse Liibanoni toredus , Karmeli ja Saaroni ilu . Nad saavad näha Issanda toredust , meie Jumala ilu .
23035003	Kinnitage nõrku käsi ja tehke tugevaks komistavad põlved !
23035004	Öelge neile , kel rahutu süda : Olge kindlad , ärge kartke ! Vaata , teie Jumal ! Kättemaks tuleb , teie Jumala karistus ; tema ise tuleb ja päästab teid .
23035005	Siis avanevad pimedate silmad ja kurtide kõrvad lähevad lahti .
23035006	Siis hüppab jalutu otsekui hirv ja keeletu keel hõiskab , sest veed keevad üles kõrbes ja ojad nõmmemaal .
23035007	Kuumavirvendusest saab järv ja põuasest pinnast keevad veeallikad üles ; seal , kus on ðaakalite eluase , kasvab kaislaid , kõrkjaid ja pilliroogu .
23035008	Ja seal on maantee ja tee , mida nimetatakse pühaks teeks ; ükski rüve ei või sellel käia , vaid see on tema rahva jaoks : kes seda teed käib , ei eksi , rumaladki mitte .
23035009	Seal ei ole lõvi ega lähe sinna murdjad kiskjad , neid seal ei leidu . Aga lunastatud käivad .
23035010	Ja Issanda vabaksostetud pöörduvad tagasi ning tulevad Siionisse hõisates . Nende pea kohal on igavene rõõm : rõõm ja ilutsemine valdavad neid , aga kurbus ja ohkamine põgenevad ära .
23036001	Kuningas Hiskija neljateistkümnendal aastal tuli Assuri kuningas Sanherib kõigi Juuda kindlustatud linnade kallale ja vallutas need .
23036002	Ja Assuri kuningas läkitas Laakisest Jeruusalemma kuningas Hiskija vastu ülemjoogikallaja suure väehulgaga , kes jäi peatuma Ülatiigi veejuhtme juurde , mis on Vanutajavälja maantee ääres .
23036003	Siis läksid välja tema juurde Eljakim , Hilkija poeg , kes oli kojaülem , kirjutaja Sebna ja nõunik Joah , Aasafi poeg .
23036004	Ja ülemjoogikallaja ütles neile : ' Öelge ometi Hiskijale : Nõnda ütleb suurkuningas , Assuri kuningas : Mis lootus see on , mida sa hellitad ?
23036005	Sa arvad , et paljad sõnad annavad võitluseks nõu ja jõu ? Kelle peale sa loodad , et oled mulle vastu hakanud ?
23036006	Vaata , sa loodad Egiptuse , tolle murtud pillirookepi peale , mis tungib pihku ja puurib selle läbi , kui keegi selle peale toetub . Niisugune on vaarao , Egiptuse kuningas , kõigile , kes tema peale loodavad .
23036007	Või kui sa mulle ütled : Meie loodame Issanda , oma Jumala peale ! , kas pole siis mitte tema see , kelle ohvrikünkad ja altarid Hiskija kõrvaldas , öeldes Juudale ja Jeruusalemmale : Selle altari ees peate te kummardama ! ?
23036008	Nüüd aga vea ometi kihla mu isandaga , Assuri kuningaga : mina annan sulle kaks tuhat hobust , kui sa suudad hankida neile ratsanikke !
23036009	Kuidas sa siis saaksid tagasi tõrjuda asevalitseja , ühe mu isanda vähimaist sulaseist ? Aga sa loodad Egiptuse , tema sõjavankrite ja ratsanike peale .
23036010	Kas ma siis nüüd Issandata olen tulnud selle maa vastu , et seda hävitada ? Issand ise ütles mulle : Mine sinna maale ja hävita see ! '
23036011	Siis ütlesid Eljakim , Sebna ja Joah ülemjoogikallajale : ' Räägi ometi oma sulastega aramea keelt , sest me mõistame seda , aga ära räägi meiega juudi keelt müüri peal oleva rahva kuuldes ! '
23036012	Kuid ülemjoogikallaja vastas : ' Kas mu isand on mind läkitanud kõnelema neid sõnu ainult su isandale ja sinule ? Küllap ka müüri peal istuvaile meestele , kes koos teiega peavad sööma oma rooja ja jooma oma kust ! '
23036013	Ning ülemjoogikallaja astus ette ja hüüdis valju häälega juudi keeles ning ütles : ' Kuulge suurkuninga , Assuri kuninga sõnu !
23036014	Nõnda ütleb kuningas : Ärge laske endid Hiskijast petta , sest tema ei suuda teid päästa !
23036015	Ärgu pangu Hiskija teid lootma Issanda peale , öeldes : Issand päästab meid kindlasti ja seda linna ei anta Assuri kuninga kätte !
23036016	Ärge kuulake Hiskijat , sest Assuri kuningas ütleb nõnda : Tehke minuga alistusleping ja tulge välja mu juurde , siis te võite süüa igamees oma viinapuust ja igamees oma viigipuust ja juua igamees oma kaevust vett ,
23036017	kuni ma tulen ja viin teid maale , mis on teie maa sarnane , vilja ja veini maa , leiva ja viinamägede maa .
23036018	Asjata ässitab teid Hiskija ja ütleb : Issand päästab meid ! Kas on muude rahvaste jumalaist mõni päästnud oma maa Assuri kuninga käest ?
23036019	Kus on Hamati ja Arpadi jumalad ? Kus on Sefarvaimi jumalad ? Kas need päästsid Samaaria minu käest ?
23036020	Kes kõigist nende maade jumalaist on päästnud oma maa minu käest , et Issand peaks päästma minu käest Jeruusalemma ? '
23036021	Aga nad vaikisid ega vastanud temale sõnagi , sest niisugune oli kuninga käsk , kes oli öelnud : ' Ärge vastake temale ! '
23036022	Siis tulid kojaülem Eljakim , Hilkija poeg , ja kirjutaja Sebna ja nõunik Joah , Aasafi poeg , Hiskija juurde , riided lõhki käristatud , ja kandsid temale ette ülemjoogikallaja sõnad .
23037001	Kui kuningas Hiskija seda kuulis , siis ta käristas oma riided lõhki , kattis ennast kotiriidega ja läks Issanda kotta .
23037002	Ja ta läkitas kojaülema Eljakimi , kirjutaja Sebna ja preestrite vanemad , kotiriided seljas , prohvet Jesaja , Aamotsi poja juurde ,
23037003	et need ütleksid temale : ' Nõnda ütleb Hiskija : See päev on ahastuse , sõitluse ja teotuse päev . Jah , lapsed on küll jõudnud emakasuudmeni , aga sünnituseks ei ole jõudu .
23037004	Vahest Issand , su Jumal , kuuleb siiski ülemjoogikallaja sõnu ? Tema isand , Assuri kuningas , läkitas ta teotama elavat Jumalat , ja nõuab aru nende sõnade pärast , mida Issand , su Jumal , on pidanud kuulma . Tee siis palvet selle jäägi pärast , kes veel on olemas ! '
23037005	Kui kuningas Hiskija sulased tulid Jesaja juurde ,
23037006	siis ütles Jesaja neile : ' Öelge oma isandale nii : Nõnda ütleb Issand : Ära karda sõnade pärast , mida sa oled kuulnud , millega Assuri kuninga poisid mind on teotanud !
23037007	Vaata , ma panen temasse niisuguse vaimu , et kui ta kuuleb kuulujuttu , siis ta läheb tagasi oma maale ja ma lasen ta langeda mõõga läbi tema oma maal . '
23037008	Ja ülemjoogikallaja pöördus tagasi ning leidis Assuri kuninga sõdivat Libna vastu ; sest ta oli kuulnud , et too oli Laakisest edasi läinud .
23037009	Aga kui Sanherib kuulis kõneldavat Tirhakast , Etioopia kuningast : ' Ta on välja tulnud , et sõdida sinu vastu ' , siis seda kuuldes läkitas ta käskjalad Hiskija juurde , öeldes :
23037010	' Rääkige nõnda Hiskijaga , Juuda kuningaga , ja öelge : Ära lase ennast petta oma Jumalast , kelle peale sa loodad , arvates , et Jeruusalemma ei anta Assuri kuninga kätte !
23037011	Vaata , sa oled ju kuulnud , kuidas Assuri kuningad on talitanud kõigi maadega , neid sootuks hävitades . Ja sind peaks päästetama ?
23037012	Kas rahvaste jumalad päästsid neid , keda mu isad hävitasid : Goosani , Haarani , Resefi ja Telassaris olevaid edenlasi ?
23037013	Kus on Hamati kuningas ja Arpadi kuningas , Sefarvaimi linna , Heena ja Ivva kuningas ? '
23037014	Kui Hiskija oli võtnud käskjalgade käest kirja ja oli seda lugenud , siis ta läks üles Issanda kotta ; ja Hiskija laotas selle Issanda ette .
23037015	Ja Hiskija palvetas Issanda poole , öeldes :
23037016	' Vägede Issand , Iisraeli Jumal , kes istud keerubite peal ! Sina üksi oled kõigi maa kuningriikide Jumal , sina oled teinud taeva ja maa .
23037017	Pööra , Issand , oma kõrv ja kuule , ava , Issand , oma silm ja vaata ! Kuule kõiki Sanheribi sõnu , millega ta on läkitanud teotama elavat Jumalat !
23037018	See on tõsi , Issand , et Assuri kuningad on rüüstanud kõiki rahvaid ja nende maid
23037019	ja on heitnud tulle nende jumalad ; kuid need ei olnud jumalad , vaid olid inimeste kätetöö , puu ja kivi , ja seepärast nad võisid neid hävitada .
23037020	Aga nüüd , Issand , meie Jumal , päästa meid tema käest , et kõik maa kuningriigid tunneksid , et sina , Issand , oled ainus ! '
23037021	Siis Jesaja , Aamotsi poeg , läkitas Hiskijale ütlema : ' Nõnda ütleb Issand , Iisraeli Jumal : Et sa mind oled palunud Assuri kuninga Sanheribi pärast ,
23037022	siis on sõna , mis Issand tema kohta kõneleb , niisugune : Neitsi , Siioni tütar , põlastab sind , pilkab sind ; Jeruusalemma tütar vangutab su taga pead .
23037023	Keda sa oled laimanud ja teotanud ja kelle vastu sa oled kõrgendanud häält ? Kõrgele oled tõstnud oma silmad Iisraeli Püha vastu .
23037024	Sa laimasid oma sulaste läbi Issandat ja ütlesid : ' Ma tõusin oma vankrite hulgaga mägede harjadele , Liibanoni kaugemaisse kurudesse ; ma raiusin maha ta kõrged seedrid , ta valitud küpressid , ma tungisin ta suurimasse kõrgusse , ta tihedaimasse metsa .
23037025	Ma kaevasin kaevusid ja jõin vett , ja ma kuivatasin oma jalataldadega kõik Egiptuse jõed . '
23037026	Kas sa pole kuulnud , et mina olen seda valmistanud ammusest ajast , kavatsenud muistseist päevist peale ? Nüüd olen mina lasknud sündida , et sa võisid purustada kindlustatud linnu varisenud kivihunnikuiks ,
23037027	et nende elanikud olid jõuetud , täis hirmu ja häbi , olid nagu rohi väljal , haljad taimekesed , nagu hein katustel või idatuule ees kõrbev vili .
23037028	Ma tean su istumist ja astumist , su minekut ja tulekut , ka su raevutsemist minu vastu .
23037029	Aga et sa raevutsed mu vastu ja su ülbus on ulatunud mu kõrvu , siis ma panen konksu sulle ninna , suulised suhu ja viin sind tagasi sedasama teed , mida mööda sa tulidki .
23037030	Ja see olgu sulle , Hiskija , märgiks : sel aastal tuleb süüa isekasvanud vilja ja teisel aastal järelkasvu , aga kolmandal aastal te külvate ja lõikate ning istutate viinamägesid ja sööte nende vilja !
23037031	Ja Juuda soost pääsenute jääk juurdub taas alt ja kannab vilja pealt .
23037032	Sest Jeruusalemmast tuleb välja jääk ja Siioni mäelt pääsenu . Seda teeb vägede Issanda püha viha .
23037033	Seepärast ütleb Issand Assuri kuninga kohta nõnda : Sellesse linna ta ei tule ja ta ei ammu siia nooli ; ta ei tule selle ette kilbiga ega kuhja selle vastu piiramisvalli .
23037034	Sedasama teed , mida mööda ta tuli , läheb ta tagasi ja sellesse linna ta ei tule , ütleb Issand .
23037035	Sest ma kaitsen seda linna , et seda päästa iseenese pärast ja oma sulase Taaveti pärast . '
23037036	Ja Issanda ingel läks välja ning lõi Assuri leeris maha sada kaheksakümmend viis tuhat meest ; ja kui hommikul vara üles tõusti , vaata , siis olid need kõik surnud .
23037037	Siis Assuri kuningas Sanherib asus teele , läks tagasi koju ja jäi Niinevesse .
23037038	Aga kord , kui ta kummardas oma jumala Nisroki templis , lõid ta pojad Adrammelek ja Sareser tema mõõgaga maha ning põgenesid ise Araratimaale . Ja tema poeg Eesar-Haddon sai tema asemel kuningaks .
23038001	Neil päevil jäi Hiskija haigeks ja oli suremas . Ja prohvet Jesaja , Aamotsi poeg , tuli ta juurde ning ütles temale : ' Nõnda ütleb Issand : Sea oma elumaja asjad korda , sest sa sured ega saa terveks ! '
23038002	Siis Hiskija pööras oma näo seina poole ja palus Issandat
23038003	ning ütles : ' Oh Issand , meenuta ometi , kuidas ma sinu ees olen elanud ustavuses ja siira südamega ja olen teinud , mis sinu silmis hea on ! ' Ja Hiskija nuttis kibedasti .
23038004	Aga Jesajale tuli Issanda sõna , kes ütles :
23038005	' Mine ja ütle Hiskijale : Nõnda ütleb Issand , su isa Taaveti Jumal : Ma olen kuulnud su palvet , ma olen näinud su silmavett . Vaata , ma lisan su elupäevadele viisteist aastat
23038006	ja ma päästan sinu ja selle linna Assuri kuninga pihust ning kaitsen seda linna .
23038007	Ja see olgu sulle märgiks Issandalt , et Issand teeb , nagu ta on öelnud :
23038008	Vaata , ma lasen varjul , mis Aahase päikesekellal on laskunud koos päikesega , kümme pügalat tagasi minna . ' Ja päike läkski päikesekellal tagasi need kümme pügalat , mis ta oli laskunud .
23038009	Juuda kuninga Hiskija tänulaul pärast haigusest tervenemist :
23038010	' Ma ütlesin iseeneses : Oma elupäevade poolel teel pean ma minema surmavalla väravaisse ; minult on röövitud mu ülejäänud aastad .
23038011	Ma mõtlesin : Ma ei saa näha Issandat , Issandat elavate maal , ei enam vaadata inimest maailma elanike keskel .
23038012	Mu telklaager kistakse üles ja keeratakse minu käest rulli otsekui karjase telk ; ma rullin nagu kangur oma elu kokku , mind lõigatakse lõime küljest . Enne kui päev jõuab õhtule , teed sa mulle lõpu .
23038013	Ma ootasin hommikuni - otsekui murraks lõvi , nõnda murti kõik mu luud-liikmed . Enne kui päev jõuab õhtule , teed sa mulle lõpu .
23038014	Nagu pääsuke või rästas , nõnda ma häälitsesin , kudrutasin otsekui tuvi . Mu silmad väsisid kõrgusesse vaadates : Issand , ma olen rõhutud , astu mulle appi !
23038015	Mis oleks mul rääkida ja temale öelda ? Tema ju tegi seda ! Ma kõnnin tasakesi kõik oma aastad oma hinge kibeduse pärast .
23038016	Issand , nõndamoodi jäädakse elama ja selles kõiges on mu vaimu elu : sina teed mind terveks ja hoiad mind elus .
23038017	Vaata , mu suur kibedus muutus rahuks : sina kiindusid mu hinge hukatuse augus , sest sa heitsid kõik mu patud oma selja taha .
23038018	Sest surmavald ei kiida sind , surm ei ülista sind , hauda vajunud ei looda su ustavuse peale .
23038019	Elav , ainult elav kiidab sind , nõnda nagu minagi teen täna : isa kuulutab lastele sinu ustavust .
23038020	Issand oli valmis mind päästma , seepärast mängigem mu keelpillidel kõik oma elupäevad Issanda kojas ! '
23038021	Jesaja oli öelnud : ' Tooge viigimarjakakk ja asetage paisele , et ta saaks terveks ! '
23038022	Ja Hiskija oli küsinud : ' Mis on märgiks , et ma võin minna Issanda kotta ? '
23039001	Sel ajal läkitas Paabeli kuningas Merodak-Baladan , Baladani poeg , saadikud kingitustega Hiskija juurde , kui ta oli kuulnud tema haigusest ning paranemisest .
23039002	Ja Hiskija tundis neist rõõmu ja näitas neile oma varaaita , hõbedat ja kulda , kalleid rohte ja parimat õli ja kogu oma sõjariistade kambrit ning kõike , mis leidus ta varanduste hulgas ; Hiskija ei jätnud neile midagi näitamata oma kojas ja kogu oma valitsemisalal .
23039003	Aga prohvet Jesaja tuli kuningas Hiskija juurde ja küsis temalt : ' Mida need mehed rääkisid ja kust nad su juurde tulid ? ' Ja Hiskija vastas : ' Nad tulid mu juurde kaugelt maalt , Paabelist . '
23039004	Siis ta küsis : ' Mida nad su kojas nägid ? ' Ja Hiskija vastas : ' Nad nägid kõike , mis mu kojas on ; oma varanduste hulgast ei jätnud ma midagi neile näitamata . '
23039005	Siis Jesaja ütles Hiskijale : ' Kuule vägede Issanda sõna :
23039006	Vaata , päevad tulevad , mil kõik , mis su kojas on ja mis su vanemad tänapäevani on kogunud , viiakse ära Paabelisse ! Mitte midagi ei jää järele , ütleb Issand .
23039007	Ja sinu poegadest , kes sinust põlvnevad , kes sulle sünnivad , võetakse mõned ja neist saavad õukonnateenrid Paabeli kuninga palees . '
23039008	Siis Hiskija ütles Jesajale : ' Issanda sõna , mida sa oled kõnelnud , on hea . ' Sest ta mõtles : ' Minu päevil on ju ometi rahu ning julgeolek . '
23040001	Trööstige , trööstige minu rahvast , ütleb teie Jumal .
23040002	Rääkige Jeruusalemma meele järgi ja kuulutage temale , et ta vaev on lõppenud , et ta süü on lepitatud , et ta on saanud Issanda käest kahekordselt kõigi oma pattude eest .
23040003	Hüüdja hääl : ' Valmistage kõrbes Issanda teed , tehke lagendikul maantee tasaseks meie Jumalale !
23040004	Kõik orud ülendatagu ja kõik mäed ning künkad alandatagu : mis mätlik , saagu tasaseks , ja mis konarlik , siledaks maaks !
23040005	Siis ilmub Issanda au ja kõik liha näeb seda üheskoos . Jah , Issanda suu on rääkinud . '
23040006	Hääl ütleb : ' Kuuluta ! ' Ja teine kostab : ' Mida ma pean kuulutama ? ' ' Kõik liha on nagu rohi ja kõik tema hiilgus nagu õieke väljal .
23040007	Rohi kuivab ära , õieke närtsib , kui Issanda tuul puhub selle peale . Tõesti , rahvas on nagu rohi .
23040008	Rohi kuivab ära , õieke närtsib , aga meie Jumala sõna püsib igavesti . '
23040009	Astu kõrgele mäele , Siioni sõnumiviija , tõsta valjusti häält , Jeruusalemma sõnumiviija , tõsta , ära karda ! Ütle Juuda linnadele : ' Vaata , teie Jumal ! '
23040010	Vaata , Issand Jumal tuleb jõuliselt ja tema käsivars valitseb . Vaata , temaga koos on te palk ja tema ees on teie töötasu .
23040011	Otsekui karjane hoiab ta oma karja , kogub oma käsivarrega tallekesi ja kannab neid süles , talutab imetajaid lambaid .
23040012	Kes on mõõtnud pihuga vee ? Või määranud vaksaga taeva ? Või kogunud vakaga maa põrmu ? Või vaaginud margapuuga mäed ja kaalukaussidega künkad ?
23040013	Kes on juhatanud Issanda Vaimu või teda õpetanud tema nõuandjana ?
23040014	Kellega on ta nõu pidanud , et see annaks temale arusaamise ja õpetaks õiguse rada , õpetaks temale tarkust ja teeks teatavaks mõistuse tee ?
23040015	Vaata , rahvad on otsekui tilk ämbris ja neid peetakse kübemeks kaalukaussidel . Vaata , ta tõstab saared üles kui tolmukübemed .
23040016	Ja Liibanonist ei jätku tulepuudeks ega selle loomadest põletusohvriks .
23040017	Kõik rahvad on tema ees nagu eimiski , ta peab neid vähemaks kui olematus ja tühjus .
23040018	Kellega te siis võrdlete Jumalat ja missuguse kujutise võiksite temast teha ?
23040019	Jumalakuju ? Selle valab valaja . Ja kullassepp kuldab selle üle ning sepistab sellele hõbekette .
23040020	Kes on vaene selleks andi andma , valib kõdunematu puu , otsib enesele osava meistri , et see valmistaks kõikumatu kuju .
23040021	Kas te ei tea ? Kas te ei ole kuulnud ? Kas teile ei ole algusest peale kuulutatud ? Kas te ei ole taibanud maailma alustest ,
23040022	et see on tema , kes istub maasõõri kohal , mille elanikud on nagu rohutirtsud ; kes laotab taevad laiali kui loori ja venitab neid otsekui telki selles elamiseks ;
23040023	kes ei pane aukandjaid mikski ja teeb tühiseks maa kohtumõistjad ?
23040024	Vaevalt on nad istutatud , vaevalt on nad külvatud , vaevalt on nende tüvi maas juurdunud , kui ta juba puhub nende peale ja nad kuivavad ning tuulekeeris puhub nad ära kui kõrred .
23040025	Kellega te siis võrdlete mind ja kelle sarnane ma olen ? ütleb see , kes on Püha .
23040026	Tõstke oma silmad ja vaadake kõrgusse : kes on loonud need seal ? Tema , kes nende väe viib välja täiearvuliselt , kes nimetab neid kõiki nimepidi . Tema suure väe ja võimsa jõu tõttu ei puudu neist ainsatki .
23040027	Mispärast ütled sina , Jaakob , ja räägid sina , Iisrael : ' Minu tee on varjul Issanda eest ja mu õigus läheb mööda mu Jumalast ? '
23040028	Kas sa ei tea ? Kas sa ei ole kuulnud ? Igavene Jumal , Issand , on maailma äärte Looja ; tema ei väsi ega tüdi , tema mõistus on uurimatu .
23040029	Tema annab rammetule rammu ja jõuetule jõudu .
23040030	Poisidki väsivad ja tüdivad , noored mehed komistavad ja kukuvad ,
23040031	aga kes ootavad Issandat , saavad uut rammu , need tõusevad tiibadega üles nagu kotkad : nad jooksevad ega tüdi , nad käivad ega väsi .
23041001	Kuulake mind vaikides , saared , ja rahvad , koguge jõudu ! Astuge ligi , rääkige siis , mingem üheskoos kohtu ette !
23041002	Kes äratas ida poolt selle , kel kordaminek kannul käib ? Kes andis tema kätte rahvad ja alistas kuningad , et ta mõõk need põrmustaks ja ta amb teeks nad hajuvaiks kõrteks ?
23041003	Tema ajab neid taga , kulgeb ohutult rada , mida ta jalad ei käi .
23041004	Kes on seda teinud ja teostanud ? See , kes algusest peale on kutsunud rahvapõlvi : Mina , Issand , olen esimene ja olen viimastegi juures seesama .
23041005	Saared nägid ja kartsid , maailma ääred värisesid , nad astusid ligi ja tulid .
23041006	Üks aitas teist ja ütles oma vennale : ' Ole vahva ! '
23041007	Valaja julgustab kullasseppa , naastu vasardaja alasil tagujat , öeldes joodetu kohta : ' See on hea ! ' ja kinnitades naeltega , et see ei kõiguks .
23041008	Aga sina , Iisrael , mu sulane , Jaakob , kelle ma olen valinud , mu sõbra Aabrahami sugu ,
23041009	sina , kelle ma võtsin maailma äärtest ja kutsusin selle kaugemaist paigust , öeldes sulle : ' Sina oled mu sulane , ma valisin sinu ega põlanud sind ! ' -
23041010	ära karda , sest mina olen sinuga ; ära vaata ümber , sest mina olen su Jumal : ma teen su tugevaks , ma aitan sind , ma toetan sind oma õiguse parema käega !
23041011	Vaata , häbenema ja piinlikkust tundma peavad kõik , kes on sinule vihased ; olematuks saavad ja hukkuvad mehed , kes riidlevad sinuga .
23041012	Sa otsid , aga enam sa ei leia neid mehi , kes võitlevad sinu vastu ; olematuks saavad ja lõpevad mehed , kes sõdivad sinu vastu .
23041013	Sest mina olen Issand , su Jumal , kes kinnitab su paremat kätt , kes sulle ütleb : ' Ära karda , mina aitan sind ! '
23041014	Ära karda , ussike Jaakob , väetike Iisrael , mina aitan sind , ütleb Issand ja su lunastaja , Iisraeli Püha .
23041015	Vaata , ma panen sind pahmareeks , uueks ja paljuhambuliseks : sa peksad mägesid nagu reht ja jahvatad neid , teed künkad aganaiks ;
23041016	sa tuulad neid , tuul kannab neid , torm puistab need laiali . Aga sina ise ilutsed Issanda tõttu , kiitled Iisraeli Püha tõttu .
23041017	Kui viletsad ja vaesed asjata otsivad vett ja nende keel kuivab janust , siis mina , Issand , kuulen neid , mina , Iisraeli Jumal , ei jäta neid maha .
23041018	Ma panen jõed voolama viljatuil künkail ja allikad orgude põhjas ; ma muudan järveks kõrbe ja veelätteiks põuase maa .
23041019	Ma istutan kõrbesse seedreid , akaatsiaid , mürte ja õlipuid ; ma panen lagendikule küpresse koos plataanide ja piiniatega ,
23041020	et nad näeksid ja teaksid , tähele paneksid ja ühtlasi mõistaksid , et seda on teinud Issanda käsi ja selle on loonud Iisraeli Püha .
23041021	Tooge ette oma riiuasi , ütleb Issand , esitage oma tõendid , ütleb Jaakobi kuningas !
23041022	Esitage ja kuulutage meile , mis on tulemas ! Jutustage endisist asjust , missugused need olid , et saaksime südamesse võtta ja mõista nende tulemusi ! Või laske meid kuulda tulevasi asju ,
23041023	kuulutage , mis tuleb pärastpoole , et me teaksime , kas te olete jumalad . Tehke ometi midagi , olgu head või kurja , et saaksime üheskoos imetleda ja näha .
23041024	Vaata , teie ei olegi midagi ja teie töö on tühjast : kes teid eelistab , teeb jäledust .
23041025	Mina äratasin põhja poolt ühe , ja ta tuli , päikesetõusu poolt mu nime appihüüdja , kes tallab valitsejaid nagu savi , otsekui sõtkuks potissepp saue .
23041026	Kes on seda kuulutanud algusest peale , et oleksime seda teadnud , et oleksime saanud öelda : ' Temal oli õigus ! ' ? Ükski ei teatanud , ükski ei kuulutanud , ükski ei kuulnud teie sõnu .
23041027	Vaata , mina olin esimene , kes kuulutas Siionile : ' Näe , siin nad on ! ' ja andis Jeruusalemmale hea sõnumi tooja .
23041028	Ja kui ma vaatan , siis ei olegi kedagi , ja neist ei ole nõuandjat , et saaksin neilt küsida ja nad annaksid vastuse .
23041029	Vaata , nad kõik on tühised , nende teod on eimiski , nende valatud kujud on tühipaljas tuul .
23042001	Vaata , see on mu sulane , kellesse ma olen kiindunud , mu valitu , kellest mu hingel on hea meel . Ma olen pannud oma Vaimu tema peale , tema toob rahvaile õiguse .
23042002	Tema ei kisenda ega karju , tema häält ei ole kuulda tänavail .
23042003	Rudjutud pilliroogu ei murra ta katki ja hõõguvat tahti ei kustuta ta ära , ta levitab ustavalt õigust .
23042004	Tema ei nõrke ega murdu , kuni ta maa peal on rajanud õiguse ja saared ootavad tema õpetust .
23042005	Nõnda ütleb Jumal , Issand , kes on loonud taeva ja on selle võlvinud , kes on laotanud maa ja sellest võrsuva , kes on andnud hingeõhu selle rahvale ja vaimu neile , kes seal peal käivad :
23042006	Mina , Issand , olen õigusega sind kutsunud ja kinnitan su kätt ; ma kaitsen sind ja panen sinu rahvale lepinguks , paganaile valguseks ,
23042007	avama pimedate silmi , vabastama vange vangistusest , pimeduses istujaid vangikojast .
23042008	Mina olen Issand , see on mu nimi , ja mina ei anna oma au teisele ega oma kiidetavust nikerdatud kujudele .
23042009	Vaata , eelmised sündmused on aset leidnud ja ma kuulutan uusi ; enne kui need toimuma hakkavad , teen ma need teile teatavaks .
23042010	Laulge Issandale uut laulu tema kiituseks maailma äärest ! Ilutsegu meri ja mis seda täidab , saared ja nende elanikud !
23042011	Tõstku häält kõrb ja selle linnad , külad , kus Keedar elab ! Kaljude elanikud hõisaku , hüüdku valjusti mägede tippudelt !
23042012	Andku nad Issandale au ja kuulutagu saartel tema kiidetavust !
23042013	Issand läheb välja nagu kangelane , ta õhutab võitlusindu otsekui sõjamees ; ta tõstab sõjakisa , hüüab valjusti , astub võidukalt oma vaenlaste vastu .
23042014	Ma olen kaua vaikinud , olnud tegevuseta , hoidnud ennast tagasi . Aga nüüd ma oigan otsekui sünnitaja , hingeldan ja ahmin õhku ühtaegu .
23042015	Ma laastan mäed ja künkad ning kuivatan kõik nende rohu ; ma muudan jõed koolmeiks ja teen järved tahedaks .
23042016	Ma juhin pimedaid teel , mida nad ei tunne , ma lasen neid käia tundmatuid radu ; ma muudan pimeduse nende ees valguseks ja konara tasaseks . Need on asjad , mis ma teen ega jäta tegemata .
23042017	Aga taganema ja häbenema peavad need , kes loodavad nikerdatud kujude peale , kes ütlevad valatud kujudele : ' Teie olete meie jumalad ! '
23042018	Kurdid , kuulge , ja pimedad , tõstke oma pilk üles , et te näeksite !
23042019	Kes on pime , kui mitte mu sulane , ja kurt nagu mu käskjalg , kelle ma läkitan ? Kes on nõnda pime nagu mu usaldusmees ja nõnda pime nagu Issanda sulane ?
23042020	Sa oled näinud palju , aga ei ole tähele pannud ; kõrvad on küll lahti , aga sa ei kuule .
23042021	Issandale meeldis oma õigluse pärast teha Seadus suureks ja võimsaks .
23042022	Ja see on paljaksriisutud ja rüüstatud rahvas : nad kõik on pandud aukudesse ja peidetud vangikodadesse ; nad on jäänud saagiks ja päästjat ei ole , rüüsteks , ja ükski ei ütle : ' Anna tagasi ! '
23042023	Kes teist võtab seda kuulda , paneb tähele ja kuuleb tuleviku tarvis ?
23042024	Kes andis Jaakobi rüüstata ja Iisraeli riisujate kätte ? Kas mitte Issand , kelle vastu me pattu tegime , kelle teedel ei tahetud käia ja kelle Seadust ei tahetud kuulda ?
23042025	Seepärast ta valas tema peale oma vihalõõma ja sõjajõu : see põletas teda igalt poolt , kuid ta ei saanud targaks ; kõrvetas teda , kuid ta ei võtnud seda südamesse .
23043001	Aga nõnda ütleb nüüd Issand , kes sind , Jaakob , on loonud , ja kes sind , Iisrael , on kujundanud : Ära karda , sest ma olen sind lunastanud , ma olen sind nimepidi kutsunud , sa oled minu päralt !
23043002	Kui sa lähed läbi vee , siis olen mina sinuga , ja kui sa lähed läbi jõgede , siis ei uputa need sind ; kui sa käid tules , siis sa ei põle ja leek ei kõrveta sind .
23043003	Sest mina olen Issand , su Jumal , Iisraeli Püha , su Päästja ; su lunahinnaks ma annan Egiptuse , sinu asemel Etioopia ja Seba .
23043004	Et sa mu silmis oled kallis ja auline ja et ma sind armastan , siis annan ma sinu asemel inimesi ja su hinge eest rahvaid .
23043005	Ära karda , sest mina olen sinuga , ma toon su soo päikesetõusu poolt ja ma kogun sind päikeseloojaku poolt .
23043006	Ma ütlen põhjamaale : Anna ! ja lõunamaale : Ära keela ! Too mu pojad kaugelt ja mu tütred maailma äärest ,
23043007	kõik , keda nimetatakse minu nimega ja keda ma oma auks olen loonud , kujundanud ning valmis teinud !
23043008	Too välja pime rahvas , kellel siiski on silmad , ja kurdid , kellel siiski on kõrvad !
23043009	Kõik paganad on kogunenud ühte ja rahvad on kokku tulnud . Kes neist saaks jutustada niisuguseid asju ja kuulutada meile endisi sündmusi ? Toogu nad oma tunnistajad ja õigustagu endid , las need kuulda ning öelda : ' See on tõsi ! '
23043010	Teie olete minu tunnistajad , ütleb Issand , ja minu sulane , kelle ma olen valinud , et te teaksite , usuksite minusse ja mõistaksite , et mina olen see : enne mind ei ole olnud ühtegi jumalat ega tule ühtegi pärast mind .
23043011	Mina , mina olen Issand , ei ole muud päästjat kui mina .
23043012	Mina olen teatavaks teinud , päästnud ja kuulutanud , aga mitte mõni võõras teie hulgas ; teie olete minu tunnistajad , ütleb Issand , et mina olen Jumal .
23043013	Ka edaspidi olen ma seesama ja ükski ei päästa minu käest . Mina teen , ja kes saaks seda takistada ?
23043014	Nõnda ütleb Issand , teie lunastaja , Iisraeli Püha : teie pärast ma läkitan Paabelisse , ja toon alla kõik põgenikud , ka kaldealased , käratsedes laevadesse .
23043015	Mina , Issand , olen teie Püha , mina , Iisraeli Looja , olen teie kuningas .
23043016	Nõnda ütleb Issand , kes tegi tee merre ja jalgraja võimsasse vette ,
23043017	kes tõi välja vankrid ja hobused , väe ja vägevad mehed ; need lamavad üheskoos ega tõuse enam , nad on vaibunud , kustunud otsekui taht .
23043018	Ärge tuletage meelde endisi asju ja ärge pange tähele , mis muiste on sündinud .
23043019	Vaata , mina teen hoopis uut : see juba tärkab , kas te ei märka ? Ma teen kõrbessegi tee , tühjale maale jõed .
23043020	Mind austavad metsloomad , ðaakalid ja jaanalinnud , sest ma annan kõrbes vett , jõgesid tühjal maal , et joota oma valitud rahvast .
23043021	Rahvas , kelle ma enesele olen valmistanud , peab jutustama minu kiidetavusest .
23043022	Aga ei ole sina , Jaakob , mind kutsunud , ei ole sina , Iisrael , minu pärast vaeva näinud .
23043023	Sina ei ole mulle toonud oma põletusohvrite lambaid ega ole mind austanud oma tapaohvritega ; mina ei ole sind pannud orjama roaohvriga ega ole vaevanud viirukiga .
23043024	Sina ei ole mulle ostnud raha eest kalmuseid ega ole mind küllastanud oma tapaohvrite rasvaga , vaid sa oled mulle tüli teinud oma pattudega , oled mind vaevanud oma süütegudega .
23043025	Mina , mina olen see , kes kustutab su üleastumised iseenese pärast ega pea meeles su patte .
23043026	Tuleta mulle meelde , käigem isekeskis kohut , räägi sina , et sa võiksid õigeks saada .
23043027	Su esiisa tegi pattu ja su eestkõnelejad astusid üles mu vastu .
23043028	Seepärast ma teotasin pühamu vürste , jätsin Jaakobi hävima ja Iisraeli laimualuseks .
23044001	Nüüd aga kuule , Jaakob , mu sulane , ja Iisrael , mu valitu !
23044002	Nõnda ütleb Issand , sinu Looja , emaihus valmistaja , sinu aitaja : Ära karda , mu sulane Jaakob , ja Jesurun , mu valitu !
23044003	Sest ma valan janusele vett ja kuivale voogusid ; ma valan sinu soo peale oma Vaimu ja su järglaste peale oma õnnistuse ,
23044004	et nad võrsuksid kui roogude vahel , otsekui remmelgad veeojade ääres .
23044005	Üks ütleb : ' Mina kuulun Issandale ' , teine nimetab ennast Jaakobi nimega , kolmas kirjutab oma käe peale : ' Issanda oma ' ja võtab enesele aunimeks Iisrael .
23044006	Nõnda ütleb Issand , Iisraeli kuningas , ja tema lunastaja , vägede Issand : Mina olen esimene ja viimane , ja ei ole muud Jumalat kui mina .
23044007	Kes on minu sarnane ? See hüüdku , jutustagu sellest ja kandku mulle ette ! Sest ajast kui ma seadsin muistse rahva ja tulevased sündmused , jutustagu nad neile sellest , mis on tulemas .
23044008	Ärge värisege ja ärge kartke ! Kas ma ei ole sulle juba ammu kuulutanud ja teatavaks teinud ? Teie olete mu tunnistajad . Kas on muud Jumalat kui mina ? Ei , muud kaljut ei ole , mina küll ei tea !
23044009	Nikerdatud kujude valmistajad on kõik tühised ja nende lemmikud ei suuda aidata ; nende tunnistajad ise ei näe ega tea , et nad peaksid häbenema .
23044010	Kes küll peakski valmistama jumala ja valama kuju , millest ei ole kasu ?
23044011	Vaata , kõik selle austajad jäävad häbisse ja sepistajad ise on ainult inimesed ; las nad kõik tulevad kokku , astuvad ette : nad hakkavad üheskoos värisema ja häbenema !
23044012	Sepp taob rauast tööriista ja töötleb ääsil , vormib vasaratega ja taob oma käsivarre jõul ; temalgi tuleb nälg ja ta jõud kaob ; kui ta vett ei joo , siis ta väsib .
23044013	Puusepp pingutab mõõdunööri , tähistab kriidiga , voolib kaabitsatega , märgib sirkliga ja valmistab mehesarnase kuju , ilusa inimese taolise , et see asuks kojas .
23044014	Ta raiub enesele seedreid ; ta valib raudtamme või tamme ja laseb metsapuude hulgas oma tarbeks tugevaks kasvada ; ta istutab loorberipuu , vihm kasvatab selle suureks
23044015	ja sellest saab inimesele kütet : ta võtab seda enese soojendamiseks , samuti süütab ta selle , et leiba küpsetada ; kuid ta valmistab sellest ka jumala ja kummardab seda , ta teeb sellest nikerdatud kuju ja põlvitab selle ette .
23044016	Osa sellest ta põletab tules ; ta sööb süte pealt liha : küpsetab prae ja sööb kõhu täis , soojendab siis ennast ja ütleb : ' Küll on hea , mul on soe , ma tunnen tulepaistest mõnu ! '
23044017	Aga selle jäänusest teeb ta jumala , oma nikerdatud kuju , põlvitab selle ette ja kummardab , palvetab selle poole ning ütleb : ' Päästa mind , sest sina oled mu jumal ! '
23044018	Nad ei tea ega taipa midagi , sest nende silmad on nägemiseks ja südamed mõistmiseks suletud .
23044019	Ükski ei võta südamesse , ei ole tal teadmist ega taipu , et ta mõtleks : osa sellest olen põletanud tules , samuti olen selle süte peal küpsetanud leiba , praadinud liha ja söönud , ja nüüd peaksin ma selle jäänusest valmistama jäleduse , põlvitama puutüki ette !
23044020	Kes tuhka taga ajab , seda eksitab petetud süda , see ei suuda päästa oma hinge ega mõtle : Kas ei ole viimaks pettus mu paremas käes ?
23044021	Tuleta seda meelde , Jaakob , ja sina , Iisrael , sest sa oled mu sulane : mina olen su valmistanud , sa oled mu sulane : Iisrael , ma ei unusta sind !
23044022	Ma kaotan su üleastumised nagu pilved ja su patud nagu pilvituse . Pöördu minu poole , sest ma lunastan sinu !
23044023	Hõisake , taevad , et Issand seda teeb , hüüdke , maa sügavused , rõkatage rõõmust , mäed , metsad ja kõik metsapuud , et Issand lunastab Jaakobi ja ilmutab Iisraelis oma au !
23044024	Nõnda ütleb Issand , su lunastaja , kes sind emaihus on valmistanud : Mina olen Issand , kes kõik teeb , kes üksinda võlvis taeva , laotas maa - kes oli koos minuga ? -
23044025	kes teeb tühjaks valetajate tunnustähed ja muudab narrideks lausujad , kes tõrjub tagasi targad ja pöörab nende teadmised jõleduseks ,
23044026	aga kes kinnitab oma sulase sõna ja viib täide oma käskjalgade nõu , kes ütleb Jeruusalemmale : ' Sinus hakatakse elama ! ' ja Juuda linnadele : ' Teid taastatakse , ma ehitan üles teie varemed ! ' ,
23044027	kes ütleb sügavikule : ' Kuiva ! Ma lasen su jõed kuivada ! ' ,
23044028	kes ütleb Kooresele : ' Mu karjane ! ' Tema viib täide kõik , mida ma tahan , ja ütleb Jeruusalemmale : ' Sind ehitatakse üles ja rajatakse tempel ! '
23045001	Nõnda ütleb Issand oma võitule Kooresele , kelle paremast käest ma olen kinni haaranud , et alistada tema ees rahvaid ja päästa lahti kuningate vöösid , et avada tema ees uksi , et väravad ei jääks suletuks :
23045002	Mina käin su ees ja teen kingud tasaseks ; ma purustan vaskuksed ja raiun katki raudriivid .
23045003	Ma annan sulle pimeduse varjust varandusi ja peidupaikadest aardeid , selleks et sa teaksid , et see olen mina , Issand , Iisraeli Jumal , kes sind on kutsunud nimepidi .
23045004	Oma sulase Jaakobi ja oma valitu Iisraeli pärast ma kutsusin sind nimepidi ja andsin sulle aunime , ehkki sa mind ei tundnud .
23045005	Mina olen Issand ja kedagi teist ei ole , ei ole ühtegi jumalat peale minu ; mina vöötasin sind , ehkki sa mind ei tundnud ,
23045006	et teataks päikesetõusu ja - loojaku pool , et ei ole ühtegi peale minu ; mina olen Issand ja kedagi teist ei ole .
23045007	Mina valmistan valguse ja loon pimeduse , mina annan õnne ja toon õnnetuse , mina , Issand , teen seda kõike .
23045008	Kastke , taevad , ülalt ja pilved , pange voolama õiglus ! Avanegu maa , et idaneks õnnistus ja ühtlasi võrsuks õiglus ! Mina , Issand , olen selle loonud .
23045009	Häda sellele , kes riidleb oma valmistajaga - kild teiste savikildude seas . Kas ütleb savi oma vormijale : ' Mis sa teed ? ' ja su töö : ' Tal ei ole käsi ! ' ?
23045010	Häda sellele , kes ütleb isale : ' Miks sa sigitad ? ' või naisele : ' Miks oled sünnitusvaludes ? ' !
23045011	Nõnda ütleb Issand , Iisraeli Püha ja tema Looja : Kas te küsitlete mind mu laste kohta ja annate mulle käsu mu kätetöö jaoks ?
23045012	Mina tegin maa ja lõin inimesed selle peale ; minu käed võlvisid taeva ja ma käsutasin kõiki tema vägesid .
23045013	Ma äratasin tema õiguse läbi ja ma teen kõik ta teed tasaseks ; tema ehitab mu linna ja vabastab mu vangid hinnata ja meeleheata , ütleb vägede Issand .
23045014	Nõnda ütleb Issand : Egiptuse töövaev ja Etioopia kaubitsemine ja seebalased , pikakasvulised mehed , tulevad su juurde ja saavad su omaks ; nad käivad su järel ; tulevad ahelais ja kummardavad sind , palvetavad su poole : ' Ainult sinu juures on Jumal ja teist ei ole , ei ole ühtegi muud Jumalat ! '
23045015	Tõesti , sina oled ennast varjav Jumal , Iisraeli Jumal , Päästja !
23045016	Häbenevad ja piinlikkust tunnevad kõik üheskoos , häbiga lähevad ebajumalate sepad .
23045017	Aga Issand päästab Iisraeli igavese päästega : teil ei ole vaja häbeneda ega tunda piinlikkust , iialgi mitte .
23045018	Sest nõnda ütleb Issand , taevaste Looja , tema , kes on Jumal , maa vormija ning valmistaja ; tema , selle rajaja , ei ole loonud seda tühjaks , vaid on valmistanud selle , et seal elataks : Mina olen Issand ja kedagi teist ei ole .
23045019	Ei ole ma rääkinud salajas , maa pimedas paigas , ega ole ma öelnud Jaakobi soole : Otsige mind ilmaaegu . Mina , Issand , kõnelen õigust , kuulutan , mis on tõsi .
23045020	Kogunege ja tulge , liginege üheskoos , rahvaste pääsenud ! Ei ole arusaamist neil , kes kannavad puukujusid ja palvetavad jumala poole , kes ei suuda päästa .
23045021	Kuulutage ja tooge esile , pidagu nad isekeskis nõu : kes on seda kuulutanud muistsest peale , teatavaks teinud ammusest ajast ? Kas mitte mina , Issand ? Ei ole ju muud jumalat peale minu , kes oleks õiglane Jumal ja Päästja , mitte ühtegi peale minu .
23045022	Pöörduge minu poole ja laske endid päästa , kõik maailma ääred , sest mina olen Jumal ja kedagi teist ei ole !
23045023	Ma olen iseeneses vandunud , mu suust on välja tulnud tõde , tagasivõetamatu sõna : Minu ees peab nõtkuma iga põlv , kõik keeled peavad andma mulle vande .
23045024	Üksnes Issandas - nõnda öeldakse minu kohta - on õigus ja jõud , tema juurde tulevad häbenedes kõik , kes on olnud tema peale vihased .
23045025	Issandas saab õigeks ja auliseks kogu Iisraeli sugu .
23046001	Põlvili langeb Beel , küüru tõmbub Nebo , nende kujud pannakse veo - ja kariloomade selga ; need , mida te kandsite , tõstetakse koormaks väsinud loomadele .
23046002	Nad tõmbuvad küüru , langevad üheskoos põlvili , nad ei suuda päästa koormat , vaid lähevad ise vangi .
23046003	Kuulge mind , Jaakobi sugu , ja kogu Iisraeli soo jääk , keda mul on tulnud kanda emaihust peale , sülle võtta emaüsast alates .
23046004	Teie vana eani ma olen seesama ja teie hallide juusteni ma kannan teid ; mina olen teinud ja mina tõstan üles , mina kannan ja päästan .
23046005	Kellega te mind võrdlete ja samastate , või keda te seate mu kõrvale , et oleksime sarnased ?
23046006	Need , kes puistavad kukrust kulda ja vaevad vaega hõbedat , palkavad kullassepa ja see valmistab jumala , mille ette nad põlvitavad ja mida nad kummardavad .
23046007	Nad tõstavad selle õlale , kannavad ja asetavad paigale , ja see seisab ega liigu oma kohalt . Kui siis keegi seda appi hüüab , ei vasta see ega päästa teda ta ahastusest .
23046008	Pidage seda meeles ja jääge kindlaks , võtke südamesse , te üleastujad !
23046009	Tuletage meelde endisi asju muistsest ajast , sest mina olen Jumal ja kedagi teist ei ole , mina olen Jumal ja ükski ei ole minu sarnane ;
23046010	kes algusest alates kuulutab lõppu ja aegsasti ette , mida veel ei ole tehtud ; kes ütleb : Minu nõu läheb korda ja ma teen kõik , mis ma tahan ;
23046011	kes kutsub ida poolt röövlinnu , kaugelt maalt mehe , kes teostab mu nõu . Mida ma olen rääkinud , seda ma lasen ka sündida , nagu ma olen kavatsenud , nõnda ma teen .
23046012	Kuulge mind , te arad , kes te olete kaugel õigusest !
23046013	Ma toon ligidale oma õiguse , see ei ole kaugel , ja mu pääste ei viibi ; ma annan Siionile pääste , Iisraelile oma toreduse .
23047001	Astu alla ja istu põrmu , neitsi , Paabeli tütar ! Istu maha aujärjeta , kaldealaste tütar ! Sest enam ei nimetata sind õrnaks ja hellitatuks .
23047002	Võta käsikivi ja jahvata jahu ; pane loor ära , tõsta seelikuserv üles , paljasta sääred , kahla läbi jõgede !
23047003	Su häbe paljastatakse , sinugi häbistust nähakse . Mina tasun kätte ega lase manguda kedagi , ütleb meie lunastaja ,
23047004	kelle nimi on vägede Issand , Iisraeli Püha .
23047005	Istu vaikselt ja mine pimedusse , kaldealaste tütar , sest enam ei nimetata sind kuningriikide käskijannaks !
23047006	Mina vihastasin oma rahva peale , teotasin oma pärisosa ja andsin nad su kätte ; sina ei osutanud neile halastust , raugalegi panid peale oma üliränga ikke
23047007	ja ütlesid : ' Ma olen igavesti käskijanna . ' Sa ei võtnud neid asjaolusid südamesse ega mõelnud , kuidas see lõpeb .
23047008	Aga kuule nüüd seda , sa himur , kes elad muretult , üteldes südames : ' Mina , ja ei keegi muu ! Mina ei ela lesena ega tunne lastetust ! '
23047009	Ent äkki ühel päeval on need mõlemad sul käes : lastetus ja lesepõlv . Need tabavad sind täiel jõul , hoolimata su paljudest nõidustest , hoolimata su suurest lausumisvõimest .
23047010	Sa olid oma kurjuses julge ja ütlesid : ' Ükski ei näe mind ! ' Su tarkus ja su teadmised eksitasid sind ja sa ütlesid südames : ' Mina , ja ei keegi muu ! '
23047011	Seepärast tabab sind õnnetus , mida sa ei oska eemale manada ; su peale langeb hukatus , mida sa ei suuda tõrjuda ; äkitselt tuleb su üle torm , mida sa ei aimagi .
23047012	Astu ometi ette oma lausumiste ja oma paljude nõidustega , millega sa ennast oled väsitanud noorpõlvest peale ; võib-olla sa suudad abi tuua , võib-olla hirmutada !
23047013	Sa oled ennast väsitanud oma paljude nõuandjatega ; astugu nad ometi ette ja päästku sind , taevatundjad , tähtede seletajad , kes kuulutavad iga noorkuu ajal , mis sulle juhtub .
23047014	Vaata , need on otsekui kõrred , tuli põletab need ; nad ei suuda päästa oma hinge leegi võimusest . See ei ole söelõõm soojenduse tarvis ega tulepaistus , mille ees istuda .
23047015	Nõnda käib su nõidujate käsi , kelle pärast sa oled vaeva näinud noorpõlvest peale : igaüks vaarub omale poole , ükski ei päästa sind .
23048001	Kuulge seda , Jaakobi sugu , keda nimetatakse Iisraeli nimega , kes olete võrsunud Juuda seemnest , kes vannute Issanda nime juures ja kuulutate Iisraeli Jumalat - ometi mitte tões ja õiguses ,
23048002	ehk küll nad nimetavad endid püha linna järgi ja toetuvad Iisraeli Jumalale , kelle nimi on vägede Issand - ,
23048003	endisi asju olen ma teatanud ammu , need on lähtunud minu suust ja mina olen neid kuulutanud . Äkitselt tegin ma need teoks ja need sündisid .
23048004	Ma teadsin , et sa oled kangekaelne , et su kuklakõõlus on raudne ja otsaesine vaskne .
23048005	Seepärast ma teatasin sulle ammu , kuulutasin sulle , enne kui see sündis , et sa ei ütleks : ' Seda tegi mu ebajumal , mu nikerdatud ja valatud kuju käskis nõnda . '
23048006	Sa oled kuulnud , nüüd vaata seda kõike ! Ja teie , kas te ei tahaks seda tunnustada ? Nüüdsest peale ma kuulutan sulle uusi asju ja saladusi , mida sa ei tea .
23048007	Need on loodud äsja , ja mitte ammu , ja enne tänast päeva ei ole sa neist kuulnud , et sa ei saaks öelda : ' Vaata , ma teadsin seda ! '
23048008	Ei ole sa kuulnud ega teadnud , ka ei ole su kõrv varem selleks lahti olnud ; sest ma tean , et sa tõepoolest oled truuduseta ja et juba emaihust alates hüütakse sind üleastujaks .
23048009	Oma nime pärast olen ma pikameelne ja oma kuulsuse pärast hoian ma ennast tagasi , et sind mitte hävitada .
23048010	Vaata , ma olen sind sulatanud , ometi mitte kui hõbedat : ma olen sind proovinud viletsuse ahjus .
23048011	Iseenese pärast , iseenese pärast teen ma seda , sest muidu ju teotataks mind . Oma au ma teistele ei anna !
23048012	Kuule mind , Jaakob , ja Iisrael , mu kutsutu ! See olen mina ! Mina olen esimene , mina olen ka viimne .
23048013	Minu käsi on rajanud maale aluse ja mu parem käsi on laotanud taeva ; kui ma neid hüüan , siis nad astuvad üheskoos ette .
23048014	Kogunege kõik ja kuulge ! Kes neist on seda kuulutanud ? See , keda Issand armastab , näitab oma tahet Paabelis ja oma käsivart kaldealaste seas .
23048015	Mina , mina olen rääkinud , mina olen ta kutsunud , olen tema toonud ja tema teekond läheb korda .
23048016	Tulge mu juurde , kuulge seda ! Mina ei ole algusest peale rääkinud salajas , juba kui see sündis , olin ma seal . Ja nüüd on Issand Jumal läkitanud minu ja oma Vaimu .
23048017	Nõnda ütleb Issand , su lunastaja , Iisraeli Püha : Mina olen Issand , su Jumal , kes sulle õpetab , mis on kasulik , kes sind juhatab teele , mida sa pead käima .
23048018	Kui sa ometi oleksid tähele pannud mu käske ! Siis oleks su rahu olnud kui jõgi ja su õigus oleks olnud otsekui mere lained .
23048019	Su sugu oleks olnud nagu liiva ja su ihuvilja selle sõmerate sarnaselt : ei oleks hävitatud ega kaotatud tema nime mu palge eest .
23048020	Minge välja Paabelist , põgenege Kaldeast , rõõmuhüüdega andke teada , kuulutage seda , levitage maailma ääreni , öelge : ' Issand on lunastanud oma sulase Jaakobi .
23048021	Nad ei saanud tunda janu , kui ta viis neid läbi kõrbete : ta laskis neile kaljust vett voolata , ta lõhestas kalju ja vesi vulises . '
23048022	Õelatel ei ole rahu , ütleb Issand .
23049001	Kuulge mind , saared , ja pange tähele , kauged rahvad ! Issand on mind kutsunud emaihust , alates mu emaüsast on ta nimetanud mu nime .
23049002	Ta tegi mu suu vaheda mõõga sarnaseks , peitis mind oma käe varju alla ; ta tegi mind teravaks nooleks , talletas mind oma nooletupes .
23049003	Ja ta ütles mulle : Sina , Iisrael , oled mu sulane , kelle läbi ma ilmutan oma au .
23049004	Aga mina ütlesin : Ma olen asjata vaeva näinud , kulutanud oma jõudu kasuta ja tühja . Ometi on mu õigus Issanda käes ja mu töötasu on mu Jumala juures .
23049005	Ja nüüd ütleb Issand , kes mind emaihust alates on valmistanud enesele sulaseks , et tuua Jaakob tagasi tema juurde ja koguda Iisrael tema juurde - sest ma olen Issanda silmis austatud ja mu Jumal on mu tugevus - ,
23049006	ta ütleb : Sellest on vähe , et sa mu sulasena taastad Jaakobi suguharud ja tood tagasi Iisraeli jäägi : ma panen sind paganaile valguseks , et mu pääste ulatuks ilmamaa ääreni .
23049007	Nõnda ütleb Issand , Iisraeli lunastaja , tema Püha , täiesti põlatule , rahvaste poolt jälestatule , valitsejate sulasele : Kuningad näevad seda ja tõusevad püsti , ja vürstid kummardavad Issanda pärast , kes on ustav , Iisraeli Püha pärast , kes sind on valinud .
23049008	Nõnda ütleb Issand : Ma olen sind kuulnud hea meele ajal ja aidanud päästepäeval ; ma olen sind hoidnud ja pannud rahvale seaduseks , taastama maad , jagama laastatud pärisosi ,
23049009	ütlema vangistatuile : ' Minge välja ! ' , pimeduses olijaile : ' Tulge valguse kätte ! ' Nad saavad teede ääres karja hoida ja neil on karjamaa kõigil küngastel .
23049010	Ei ole neil nälga ega janu , neid ei pista palavus ega päike , sest nende peale halastaja juhib neid ja talutab nad veeallikate juurde .
23049011	Ma teen kõik oma mäed teeks ja mu maanteed on kõrged .
23049012	Vaata , nad tulevad kaugelt . Ennäe , ühed põhja ja lääne poolt , teised Siinimimaalt .
23049013	Hõisake , taevad , ja ilutse , maa , mäed , rõkatage rõõmust , sest Issand trööstib oma rahvast ja halastab oma viletsate peale !
23049014	Aga Siion ütleb : ' Issand on mu maha jätnud , Jumal on mu unustanud . '
23049015	Kas naine unustab oma lapsukese ega halasta oma ihuvilja peale ? Ja kui nad ka unustaksid , ei unusta mina sind mitte .
23049016	Vaata , ma olen sind märkinud oma peopesadesse , su müürid on alati mu silme ees .
23049017	Su ehitajad tulevad tõtates ; kes sind lammutasid ja laastasid , need lähevad ära su kallalt .
23049018	Tõsta oma silmad üles ja vaata ringi : nad kõik kogunevad , tulevad su juurde . Nii tõesti kui ma elan , ütleb Issand , ehid sa ennast nende kõigiga nagu ehtega ja seod selle endale vööle nagu mõrsja .
23049019	Jah , su laastatud ja paljaks tehtud paigad ning su hävitatud maa - tõesti jääd sa nüüd elanikele kitsaks , ja kaugele põgenevad su laastajad .
23049020	Veel sinu kuuldes saavad öelda su lastetuseaja lapsed : ' Paik on mulle kitsas , tee ruumi , et ma saaksin elada ! '
23049021	Siis sa mõtled oma südames : Kes on need mulle sünnitanud ? Ma olin lasteta ja viljatu , vangi viidud ja ära aetud . Kes on need kasvatanud ? Vaata , ma olin üksi järele jäänud . Kus olid siis need ?
23049022	Nõnda ütleb Issand Jumal : Vaata , ma tõstan oma käe paganate poole ja püstitan oma lipu rahvaste suunas : siis nad toovad su poegi süles ja kannavad su tütreid õlgadel .
23049023	Ja sul on lastehoidjaiks kuningad , ammedeks nende emandad ; nad kummardavad silmili maha su ette ja lakuvad su jalgadelt põrmu . Siis sa tead , et mina olen Issand , ei jää häbisse need , kes mind ootavad .
23049024	Kas sangari käest saab võtta tema saagi või kiskuda vägeva käest tema vange ?
23049025	Tõesti , nõnda ütleb Issand : Küllap võetakse sangari vangid ja pääseb vägeva saak : mina riidlen sellega , kes riidleb sinuga , ja mina päästan su lapsed .
23049026	Ma söödan su rõhujaid nende eneste lihaga ja nad joobuvad omaenese verest otsekui värskest veinist . Siis saab teada kõik liha , et mina , Issand , olen su päästja , Jaakobi Vägev on su lunastaja .
23050001	Nõnda ütleb Issand : Kus on teie ema lahutuskiri , millega ma tema olen ära saatnud ? Või kellele oma võlausaldajaist ma olen teid müünud ? Vaata , te olete müüdud oma süütegude pärast , ja teie üleastumiste pärast on teie ema ära saadetud .
23050002	Miks ei olnud kedagi , kui ma tulin , ei vastanud keegi , kui ma hüüdsin ? Ons mu käsi liiga lühike lunastamiseks või ei ole mul jõudu päästmiseks ? Vaata , oma sõitlusega ma kuivatan mere , teen jõed kõrbeks , vee puudusel hakkavad kalad haisema ja nad surevad janusse .
23050003	Ma riietan taevad pimedusega ja annan neile kotiriide katteks .
23050004	Issand Jumal on mulle andnud õpetatud keele , et ma oskaksin vastata väsinule , virgutada teda sõnaga . Ta äratab igal hommikul , ta äratab mu kõrva , et ma kuuleksin õpilaste kombel .
23050005	Issand Jumal avas mu kõrva ja ma ei ole vastu pannud , ma ei ole taganenud .
23050006	Ma andsin oma selja peksjaile ja põsed neile , kes katkusid karvu , ma ei peitnud oma palet teotuse ja sülje eest .
23050007	Issand Jumal aitab mind : seepärast ma ei jäänud häbisse , seepärast ma muutsin oma näo otsekui ränikiviks , sest ma teadsin , et ma ei jää häbisse ,
23050008	et mu õigusemõistja on ligidal . Kes tahab minuga riielda ? Astugem üheskoos ette ! Kes on mu vastane ? Tulgu ta mu juurde !
23050009	Vaata , Issand Jumal aitab mind ! Kes võib mind süüdi mõista ? Vaata , nad kõik kuluvad nagu rüü , koi sööb nad .
23050010	Kes teist kardab Issandat , see kuulgu tema sulase häält ; kes käib pimeduses ja kel puudub valgusekuma , see lootku Issanda nime peale ja toetugu oma Jumalale .
23050011	Aga vaata , teie kõik , kes läidate tule , süütate tuliseid nooli , minge oma tule leekidesse ja tuliste noolte keskele , mis te olete süüdanud . Minu käest tuleb see teile , et peate lamama piinades .
23051001	Kuulge mind , õigluse nõudjad , Issanda otsijad ! Vaadake kaljut , mille küljest te olete raiutud , ja kaevuauku , kust olete välja kaevatud .
23051002	Vaadake Aabrahami , oma isa , ja Saarat , kes teid sünnitas . Kui ta alles üksi oli , kutsusin ma tema ja ma õnnistasin teda ning tegin ta paljuks .
23051003	Sest Issand trööstib Siionit , trööstib kõiki selle varemeid ; ta teeb selle kõrbe otsekui Eedeniks ja lagendikud Issanda rohuaia sarnaseks . Seal on lusti ja rõõmu , tänulaulu ja pillihäält .
23051004	Pane mind tähele , mu rahvas , mu hõimud , kuulake mind ! Sest minult lähtub Seadus ja mu õigus rahvaile valguseks .
23051005	Äkitselt ligineb mu õiglus , ilmub mu pääste ja mu käsivarred mõistavad rahvaile kohut : mind ootavad saared ja loodavad mu käsivarre peale .
23051006	Tõstke oma silmad taeva poole ja vaadake alla maa peale ; sest taevad haihtuvad kui suits ja maa kulub nagu kuub , selle elanikud surevad otsekui sääsed . Aga minu pääste jääb igavesti ja minu õiglus ei lõpe .
23051007	Kuulge mind , õigusetundjad , rahvas , kelle südames on mu Seadus ! Ärge kartke inimeste laimu ja ärge ehmuge nende sõimust !
23051008	Sest neid sööb riidekoi nagu riiet , neid sööb villakoi nagu villa . Aga minu õiglus jääb igavesti ja mu pääste põlvest põlve .
23051009	Ärka , ärka , ehi ennast jõuga , Issanda käsivars ! Ärka nagu muistseil päevil , endiste põlvede ajal ! Eks olnud sina see , kes purustas Rahabi , kes torkas läbi merelohe ?
23051010	Eks olnud sina see , kes kuivatas mere , suure sügavuse veed , kes tegi teeks meresügavikud , lunastatuile läbitavaks ?
23051011	Ja Issanda lunastatud pöörduvad tagasi ning tulevad Siionisse hõisates . Nende pea kohal on igavene rõõm , rõõm ja ilutsemine valdavad neid , aga kurbus ja ohkamine põgenevad ära .
23051012	Mina , mina olen see , kes teid trööstib ! Kes oled sina , et sa kardad surelikke inimesi , inimlapsi , kes on nagu rohi ,
23051013	ja unustad Issanda , kes sind on teinud , kes on laotanud taeva ja rajanud maa , ja värised alati , iga päev , rõhuja viha ees , kui ta valmistub hävitama ? Aga kus on nüüd rõhuja viha ?
23051014	Varsti vabastatakse aheldatu : ta ei sure vangiauku , tema leib ei lõpe .
23051015	Sest mina olen Issand , su Jumal , kes liigutab merd ja paneb lained kohisema , kelle nimi on vägede Issand .
23051016	Ja ma panin oma sõnad sulle suhu , ma peitsin sind oma käe varju alla , et võlvida taevas ja rajada maa , ja et öelda Siionile : ' Sina oled mu rahvas . '
23051017	Ärka , ärka , tõuse üles , Jeruusalemm , kes oled joonud Issanda käest tema viha karika , oled joonud tilgatuks uimastuse peekri !
23051018	Ei olnud tal talutajat ühestki oma sünnitatud lapsest , ega haaranud tal käest kinni mitte ükski tema kasvatatud laps .
23051019	Need kaks paari said sulle osaks - kes tunneb sulle kaasa ? - rüüstamine ja hävitus , nälg ja mõõk - kes olen mina , et sind trööstiksin ?
23051020	Igal tänavanurgal lamasid su lapsed oimetult , otsekui metskitsed püügivõrgus , löödud Issanda vihast , su Jumala sõitlusest .
23051021	Seepärast kuule ometi seda , sa vilets , kes oled joobnud , aga mitte veinist :
23051022	nõnda ütleb su Issand , Issand , su Jumal , kes riidleb oma rahva eest : Vaata , ma võtan su käest uimastuse karika , oma viha peekri - seda ei ole sul enam vaja juua .
23051023	Ja ma annan selle kätte su piinajaile , kes ütlesid sulle : ' Kummarda , et saaksime sinust üle käia ! ' Sa andsidki oma selja maaks ja käijatele tänavaks .
23052001	Ärka , ärka , ehi ennast oma jõuga , Siion ! Pane selga oma ilusad riided , Jeruusalemm , püha linn ! Sest sinu sisse ei tule enam ümberlõikamatu ja rüve .
23052002	Puhasta ennast tolmust , tõuse üles , istu , Jeruusalemm , su kaela köidikud on vallandunud , vang , Siioni tütar !
23052003	Sest nõnda ütleb Issand : Hinnata teid müüdi ja rahata teid lunastatakse .
23052004	Sest nõnda ütleb Issand Jumal : Mu rahvas läks esiti alla Egiptusesse , et seal võõrana elada , ja seejärel rõhus Assur teda põhjuseta .
23052005	Ja nüüd ? Mis oleks mul siin teha , ütleb Issand , kui mu rahvas on hinnata ära viidud ? Ta valitsejad räuskavad , ütleb Issand , ja mu nime teotatakse lakkamata iga päev .
23052006	Seepärast peab mu rahvas tundma mu nime , peab seepärast just sel päeval mõistma , et mina olen see , kes ütleb : ' Vaata , siin ma olen ! '
23052007	Kui armsad on mägede peal sõnumitooja sammud . Ta kuulutab rahu , toob häid sõnumeid , kuulutab päästet ja ütleb Siionile : ' Sinu Jumal on kuningas ! '
23052008	Kuule ! Su valvurid tõstavad häält , nad hõiskavad üheskoos , sest nad näevad silmast silma Issanda kojutulekut Siionisse .
23052009	Rõõmutsege , hõisake üheskoos , Jeruusalemma varemed , sest Issand trööstib oma rahvast , lunastab Jeruusalemma !
23052010	Issand paljastab oma püha käsivarre kõigi rahvaste nähes , ja kõik maailma ääred saavad näha meie Jumala päästet .
23052011	Lahkuge , lahkuge , minge sealt ära , ärge puudutage rüvedat ; minge ära selle keskelt , puhastage endid , Issanda riistade kandjad !
23052012	Aga teil ei ole vaja lahkuda tõtates ega minna põgenedes , sest Issand käib teie ees , Iisraeli Jumal on teile järelväeks .
23052013	Vaata , mu sulane talitab targasti , teda ülistatakse ning ülendatakse ja ta saab väga kõrgeks .
23052014	Nagu paljud kohkusid tema pärast - nõnda rikutud , ebainimlik oli ta välimus ja ta kuju ei olnud inimlaste taoline - ,
23052015	nõnda ehmatab ta paljusid rahvaid , kuningad sulevad tema pärast suud . Kuid mida neile ei ole jutustatud , seda saavad nad näha , ja mida nad ei ole kuulnud , seda saavad nad teada .
23053001	Kes usub meie kuulutust ja kellele on ilmutatud Issanda käsivars ?
23053002	Sest ta tõusis meie ees nagu võsuke , otsekui juur põuasest maast . Ei olnud tal kuju ega ilu , et teda vaadata , ega olnud tal välimust , et teda ihaldada .
23053003	Ta oli põlatud ja inimeste poolt hüljatud , valude mees ja haigustega tuttav , niisugune , kelle pealt silmad ära pööratakse : ta oli põlatud ja me ei hoolinud temast .
23053004	Ent tõeliselt võttis ta enese peale meie haigused ja kandis meie valusid . Meie aga pidasime teda vigaseks , Jumalast nuhelduks ja vaevatuks .
23053005	Ent teda haavati meie üleastumiste pärast , löödi meie süütegude tõttu . Karistus oli tema peal , et meil oleks rahu , ja tema vermete läbi on meile tervis tulnud .
23053006	Me kõik eksisime nagu lambad , igaüks meist pöördus oma teed , aga Issand laskis meie kõigi süüteod tulla tema peale .
23053007	Teda piinati ja ta alistus ega avanud suud nagu tall , keda viiakse tappa , nagu lammas , kes on vait oma niitjate ees , nõnda ei avanud ta oma suud .
23053008	Surve ja kohtu läbi võeti ta ära , kes tema sugupõlvest mõtles sellele , et ta lõigati ära elavate maalt , ja teda tabas surm mu rahva üleastumise pärast ?
23053009	Temale anti haud õelate juurde , kurjategijate juurde , kui ta suri , kuigi ta ei olnud ülekohut teinud ega olnud pettust ta suus .
23053010	Aga Issand arvas heaks teda alandada haigustega . Kui ta iseenese on andnud süüohvriks , saab ta näha tulevast sugu , ta elab kaua ja Issanda tahe teostub tema läbi .
23053011	Pärast oma hingevaeva saab ta näha valgust ja rahuldust tunda ; oma tarkusega teeb mu õiglane sulane paljusid õigeks , sest ta kannab nende patusüüd .
23053012	Sellepärast ma annan temale osa paljude hulgas ja ta jagab vägevatega saaki , sest ta tühjendas oma hinge surmani ja ta arvati üleastujate hulka ; tema aga kandis paljude pattu ja seisis üleastujate eest .
23054001	Hõiska , sigimatu , kes pole sünnitanud , rõkata rõõmust ja ilutse , kes pole olnud lapsevaevas ! Sest vallalisel saab olema rohkem lapsi kui abielunaisel , ütleb Issand .
23054002	Tee avaraks oma telgipaik ja su elamute vaipu venitatagu ! Ära ole kokkuhoidlik ! Pikenda oma telginööre ja kinnita vaiu !
23054003	Sest sa levid paremale ja vasakule , su järglased vallutavad rahvaid ja asustavad tühje linnu .
23054004	Ära karda , sest sul ei ole vaja häbeneda , ja ära tunne piinlikkust , sest sa ei jää häbisse , vaid unusta oma noorpõlve häbi ja ära meenuta enam oma lesepõlve teotust !
23054005	Sest sinu Looja on su mees , vägede Issand on tema nimi ; sinu lunastaja on Iisraeli Püha , teda nimetatakse kogu maailma Jumalaks .
23054006	Sest nagu hüljatud ja sügavasti kurvastatud naist kutsub sind Issand . Ja noorpõlve naine - kas teda saakski põlata ? ütleb su Jumal .
23054007	Ma jätsin su maha üürikeseks hetkeks , aga ma kogun sind suure halastusega .
23054008	Ülevoolavas vihas peitsin ma oma palge silmapilguks su eest , aga ma halastan su peale igavese heldusega , ütleb Issand , su lunastaja .
23054009	Sest see on mul nagu Noa päevil , kui ma vandusin , et Noa veed enam ei ujuta maad : nõnda ma vannun , et ma ei ole sinule vihane ega sõitle sind .
23054010	Mäed liiguvad ja künkad kõiguvad küll , aga minu heldus ei liigu su juurest ja minu rahuseadus ei kõigu , ütleb Issand , su halastaja .
23054011	Sina vilets , vintsutatu , trööstimatu ! Vaata , ma ehitan sind türkiisikividega ja rajan su aluse safiiridest .
23054012	Ma teen su müürisakmed rubiinidest , su väravad säravatest juveelidest ja kogu su ringmüüri kalliskividest .
23054013	Ja kõik su lapsed on Issanda õpilased ning su lastel on suur rahu .
23054014	Sind rajatakse õigluses ; sa jääd eemale vägivallast , sest sul ei ole midagi karta , ja hirmust , sest see ei ligine sulle .
23054015	Kui sulle ka kallale kiputakse , siis mitte minu poolt ; kes sulle kallale kipub , see sinu pärast langeb .
23054016	Vaata , mina olen loonud sepa , kes puhub ääsituld ja valmistab relva vastavaks otstarbeks : mina ise olen seega loonud hävitaja hävitama .
23054017	Aga ei ole edu ühelgi relval , mis valmistatakse sinu vastu , ja sa mõistad hukka iga keele , mis tõuseb sinuga kohut käima . See on Issanda sulaste pärisosa ja nende õigus minult , ütleb Issand .
23055001	Hoi ! Kõik janused , tulge vee juurde ! Ka see , kellel ei ole raha , tulgu , ostku ja söögu ! Tulge , ostke ilma rahata , ilma hinnata veini ja piima !
23055002	Miks vaete raha selle eest , mis ei ole leib , ja oma vaevatasu selle eest , mis ei toida ? Kuulake mind hästi , siis te saate süüa head ja kosutada ennast rammusate roogadega .
23055003	Pöörake kõrv ja tulge mu juurde , kuulake mind , siis on teil edu ; mina teen teiega igavese lepingu , samasuguse , nagu oli mu osadus Taavetiga !
23055004	Vaata , ma panin tema rahvaile tunnistajaks , rahvaste juhiks ja käskijaks .
23055005	Näe , ka sina hakkad kutsuma rahvaid , keda sa ei tunne , ja rahvad , kes sind ei tunne , jooksevad sinu juurde Issanda , su Jumala pärast ja Iisraeli Püha pärast , sellepärast et tema sind austab .
23055006	Otsige Issandat , kui ta on leitav , hüüdke teda , kui ta on ligidal !
23055007	Õel jätku oma tee ja nurjatu mees oma mõtted ning pöördugu Issanda poole , siis halastab tema ta peale ; ja meie Jumala poole , sest tema annab palju andeks .
23055008	Aga minu mõtted ei ole teie mõtted , ja teie teed ei ole minu teed , ütleb Issand .
23055009	Sest otsekui taevad on maast kõrgemal , nõnda on minu teed kõrgemad kui teie teed , ja minu mõtted kõrgemad kui teie mõtted .
23055010	Sest otsekui vihm ja lumi tulevad taevast alla ega lähe sinna tagasi , vaid kastavad maad ja teevad selle sigivaks ning kandvaks , et see annaks külvajale seemet ja sööjale leiba ,
23055011	nõnda on ka minu sõnaga , mis lähtub mu suust : see ei tule tagasi mu juurde tühjalt , vaid teeb , mis on mu meele järgi , ja saadab korda , milleks ma selle läkitasin .
23055012	Jah , te lähete rõõmsasti välja ja teid tuuakse rahus . Mäed ja künkad rõkatavad rõõmust teie ees ning kõik väljapuud plaksutavad käsi .
23055013	Kibuvitste asemel kasvavad küpressid , nõgeste asemel kasvavad mürdid . See sünnib Issanda auks , igaveseks , hävimatuks märgiks .
23056001	Nõnda ütleb Issand : Pange tähele õigust ja olge õiglased , sest mu pääste on ligidal ja mu õiglus ilmumas !
23056002	Õnnis on inimene , kes nõnda teeb , inimlaps , kes selles püsib , kes peab hingamispäeva ega riku seda , ja kes hoiab oma kätt igast kurjast teost .
23056003	Ärgu rääkigu ega öelgu Issandaga liitunud võõras : ' Issand eraldab mind muidugi oma rahvast ! ' Ja kohitsetu ärgu öelgu : ' Vaata , ma olen kuivanud puu ! '
23056004	Sest nõnda ütleb Issand : Kohitsetuile , kes peavad mu hingamispäevi ja valivad , mis on mu meele järgi , ja peavad kinni mu lepingust ,
23056005	neile ma annan oma kojas ja oma müüride vahel mälestusmärgi ja nime , parema kui pojad ja tütred : mina annan neile igavese nime , mida ei saa hävitada .
23056006	Ja võõrad , kes on liitunud Issandaga , teenivad teda ja armastavad Issanda nime , et saada tema sulaseiks , kõik , kes peavad hingamispäeva ega riku seda ja kes peavad kinni mu lepingust -
23056007	needki ma viin oma pühale mäele ja ma rõõmustan neid oma palvekojas , ja nende põletus - ja tapaohvrid on mu altari peal meelepärased ; sest mu koda nimetatakse palvekojaks kõigile rahvastele .
23056008	Issanda , Iisraeli hajutatuid koguva Jumala ütlus : Ma kogun tema juurde veelgi , lisaks neile , kes tema juurde on kogutud .
23056009	Kõik loomad väljal , tulge sööma , tulge , kõik metsloomad !
23056010	Tema vahimehed on kõik pimedad , nad ei mõista midagi , nad kõik on nagu tummad koerad , kes ei saa haukuda ; nad armastavad tukkuda , magavad norinal .
23056011	Nad on aplad koerad , kes ei saa iialgi küllalt . Nad on karjased , kellel ei ole arusaamist . Kõik nad pöörduvad oma teed , igaüks eranditult oma kasu poole :
23056012	' Tulge , ma toon veini , rüüpame vägijooki ! Olgu homne päev nagu tänane , veel palju suurepärasem ! '
23057001	Õige sureb , aga ükski ei võta seda südamesse , ja vagad mehed koristatakse , ilma et keegi märkaks . Kuid õige koristatakse õnnetuse eest ,
23057002	ta läheb rahusse : oma voodites hingavad need , kes on käinud sirget teed .
23057003	Aga teie tulge siia , te nõiamoori lapsed , abielurikkujate ja hoorade sigitis !
23057004	Kelle üle te tunnete rõõmu ? Kelle vastu te ajate suu ammuli , näitate keelt ? Eks te ole üleastumise lapsed , vale sigitis ,
23057005	teie , kes kirest hõõgute tammede varjus , iga halja puu all , teie , kes tapate lapsi orgudes , kaljulõhede vahel .
23057006	Oru siledate kivide seas on su osa , need , need on su liisk . Neile oled sa valanud joogiohvrit , viinud roaohvrit . Kas ma sellega lasen ennast lepitada ?
23057007	Kõrgele ja väljapaistvale mäele seadsid sa oma voodi , sinna üles sa läksid ka tapaohvreid ohverdama .
23057008	Ja ukse ning piitade taha sa panid oma tunnusmärgi , sest minust lahkudes sa riietusid lahti ja läksid üles , tegid oma voodi laiemaks , kauplesid enesele neid , kelle voodeid sa armastasid , vahtisid kürva .
23057009	Sa laskusid alla Mooloki juurde õliga ja priiskasid oma võietega ; sa läkitasid oma käskjalad kaugele , ja sügavale alla , kuni surmavallani .
23057010	Sa väsisid oma paljudest rännakutest , aga sa ei öelnud : ' Lootuseta ! ' Sa leidsid uut elujõudu , sellepärast sa ei nõrkenud .
23057011	Keda sa pelgasid ja kartsid , et sa valetasid ? Sa ei meenutanud mind ega võtnud seda südamesse . Eks ole : mina vaikin ammusest ajast ja seepärast sa ei karda mind .
23057012	Mina teen teatavaks su õiguse ja su teod , aga need ei aita sind .
23057013	Kui sa kisendad , siis päästku sind su ebajumalate jõuk . Aga tuul viib need kõik , tuuleõhk võtab nad ära . Kes aga otsib abi minu juurest , see pärib maa , omandab mu püha mäe .
23057014	On öeldud : ' Sillutage , sillutage , tehke tee valmis , koristage takistused mu rahva teelt ! '
23057015	Sest nõnda ütleb kõrge ja üllas , kes igavesti elab ja kelle nimi on püha : Ma elan kõrges ja pühas paigas ja rõhutute ning vaimult alandlike juures , et turgutada alandlike vaimu ja elustada rõhutute südameid .
23057016	Sest mina ei riidle mitte igavesti ega ole jäädavalt vihane , muidu nõrkeksid mu palge ees nende vaim ja hinged , keda ma ise olen teinud .
23057017	Tema ahnuse süü pärast ma vihastasin , lõin teda , peitsin enese ja olin vihane , ent tema käis taganejana omaenese südame teed .
23057018	Ma olen näinud tema teid , aga ma parandan ja juhatan teda ; ja ma tasun temale troostiga ning pakun ta leinajaile huultevilja .
23057019	Rahu , rahu kaugel ja lähedal olijale , ütleb Issand , ja ma parandan teda .
23057020	Aga õelad on otsekui mässav meri , mis ei saa rahuneda ja mille veed kobrutavad kõntsa ja muda .
23057021	Õelatel ei ole rahu , ütleb minu Jumal .
23058001	Hüüa täiest kõrist , ära peatu , tõsta häält otsekui pasun ! Tee teatavaks mu rahvale nende üleastumine ja Jaakobi soole nende patud !
23058002	Päevast päeva nad küll otsivad mind ja tahavad teada mu teid , nagu oleks see rahvas , kes on õiglane ega hülga oma Jumala õigust . Nad nõuavad minult õiglasi otsuseid , igatsevad Jumala ligiolekut :
23058003	' Miks me paastume , kui sa seda ei näe , alandame oma hinge , kui sa seda ei märka ? ' Vaata , oma paastupäeval te teete , mis teile meeldib , ja pigistate kõiki oma võlgnikke .
23058004	Vaata , te paastute riiuks ja tüliks ja et lüüa õela rusikaga . Praegu te küll ei paastu selleks , et teha oma häält kuuldavaks ülal .
23058005	Kas niisugune on see paast , mis mulle meeldib , päev , mil inimene alandab oma hinge , et ta painutab oma pead nagu kõrkjas ja teeb enesele aseme kotiriidest ning tuhast ? Kas sa seda nimetad paastuks ja Issandale meelepäraseks päevaks ?
23058006	Eks ole ju mulle meeldiv paast niisugune : päästa valla ülekohtused ahelad , teha lahti ikke rihmad , lasta vabaks rõhutud ja purustada kõik ikked ?
23058007	Eks see ole murda oma leiba näljasele ja viia oma kotta viletsad kodutud , kui sa näed alastiolijat ja riietad teda ega hoidu oma ligimesest ?
23058008	Siis ilmub su valgus otsekui koit ja su paranemine edeneb jõudsasti . Sinu õigus käib su ees , Issanda auhiilgus järgneb sulle .
23058009	Siis sa hüüad ja Issand vastab , kisendad appi ja tema ütleb : ' Vaata , siin ma olen ! ' Kui sa oma keskelt eemaldad ikke , sõrmega näitamise ja nurjatu kõne ,
23058010	kui sa pakud näljasele sedasama , mida sa ka ise himustad , ja toidad alandatud hinge , siis koidab sulle pimeduses valgus ja su pilkane pimedus on otsekui keskpäev .
23058011	Ja Issand juhatab sind alati ning toidab su hinge põuasel maal ; ta teeb tugevaks su luud-liikmed ja sa oled otsekui kastetud rohuaed , veelätte sarnane , mille vesi ei valmista iial pettumust .
23058012	Ja su omad ehitavad üles muistsed varemed , sa taastad endiste põlvede alusmüürid ; sind nimetatakse ' lõhutud müüride parandajaks ' , ' teeradade käidavaks tegijaks ' .
23058013	Kui sa hingamispäeval seisatad ega tee mu pühal päeval , mis sulle meeldib , kui sa nimetad hingamispäeva rõõmuks ja Issanda püha päeva austusväärseks ning austad seda ega tee , mis sulle meeldib , ei otsi omakasu ega kõnele tühje sõnu ,
23058014	siis sa tunned rõõmu Issandast : mina viin sind üle maa kõrgendike ja toidan sind su isa Jaakobi pärandiga . Jah , Issanda suu on rääkinud .
23059001	Vaata , Issanda käsi ei ole päästmiseks lühike ega ole ta kõrv kuulmiseks kurt ,
23059002	vaid teie süüteod on teinud vahe teie ja teie Jumala vahele , teie patud varjavad tema palge teie eest , sellepärast ta ei kuule .
23059003	Sest teie käed on rüvetatud verega ja teie sõrmed süüga , teie huuled väidavad valet , teie keel kõneleb kõverust .
23059004	Ükski ei süüdista õiglaselt ja keegi ei lähe kohtusse tõe nimel : loodetakse tühja peale ja räägitakse valet , sigitatakse pahandust ja sünnitatakse kurjust .
23059005	Nad hauvad mürkmao mune ja koovad ämblikuvõrku ; kes sööb nende mune , see sureb , ja katkivajutatust poeb välja rästik .
23059006	Nende lõngad ei kõlba riideks ja nad ei saa endid katta oma tegudega ; nende teod on nurjatud teod ja nende kätes on vägivallatöö .
23059007	Nende jalad jooksevad kurja poole ja nad tõttavad valama vaga verd ; nende mõtted on nurjatud mõtted , nende teedel on rüüstamine ja hävitus .
23059008	Rahu rada nad ei tunne ja õigust ei ole nende jälgedes ; nad teevad oma teerajad kõveraiks , ükski , kes käib nende peal , ei tunne rahu .
23059009	Sellepärast on õigus meist kaugel ja õiglus ei ulatu meieni ; me ootame valgust , aga vaata , on pimedus , me ootame valgusekuma , aga käime pilkases pimedas .
23059010	Me kobame seina pimedate sarnaselt , kobame otsekui silmitud ; keskpäevaajal me komistame nagu hämarikus , elujõuliste keskel oleme otsekui surnud .
23059011	Me kõik mõmiseme nagu karud ja kudrutame tuvide sarnaselt ; me ootame õigust , aga seda ei ole , päästet , aga see on meist kaugel .
23059012	Sest meie üleastumisi sinu ees on palju ja meie patud tunnistavad meie vastu , sest meie üleastumised on meiega kaasas ja me tunneme oma süütegusid :
23059013	vastuhakk ja Issanda salgamine ning loobumine käimisest meie Jumala järel ; kõned rõhumisest ja ärataganemisest , valelike sõnade väljamõtlemine ja südamest kuuldavale toomine .
23059014	Õiglus on tagasi tõrjutud ja õigus seisab kaugel , sest tõde komistab tänaval ja ausus ei saa sisse tulla .
23059015	Nõnda on tõde kadunud ja kes loobub kurjast , laseb ennast paljaks riisuda . Issand nägi seda ja see oli tema silmis paha , et õigust ei olnud .
23059016	Tema nägi , et ei olnud ühtegi meest , ja imestas , et ei olnud ühtegi vaheleastujat . Siis aitas teda ta oma käsivars ja teda toetas tema õigus .
23059017	Ta pani enesele selga õiguse otsekui soomusrüü , ja päästekiivri pähe ; ta riietus kättemaksuriietesse ja kattis ennast püha vihaga otsekui ülekuuega .
23059018	Missugused on teod , niisugune on tasu : viha oma vastaste vastu , kättemaks oma vaenlastele , ta maksab saartele kätte .
23059019	Siis kardetakse õhtu pool Issanda nime ja päikesetõusu pool tema auhiilgust , sest ta tuleb otsekui paisutatud jõgi , mida Issanda tuul edasi ajab .
23059020	Aga Issand ütleb : Siionile , üleastumisest pöördujale Jaakobis , tuleb lunastaja .
23059021	Ja niisugune on mu leping nendega , ütleb Issand : Minu Vaim , kes on su peal , ja minu sõnad , mis ma olen pannud sulle suhu , ei lahku sinu suust ega sinu järglaste suust ega sinu järglaste järglaste suust , ütleb Issand , nüüdsest ajast alates ja igavesti .
23060001	Tõuse , paista , sest sinu valgus tuleb ja Issanda auhiilgus koidab su kohal .
23060002	Sest vaata , pimedus katab maad ja pilkane pimedus rahvaid , aga sinu kohal koidab Issand ja sinu kohal nähakse tema auhiilgust .
23060003	Ja rahvad tulevad su valguse juurde ning kuningad paistuse juurde , mis sinust kumab .
23060004	Tõsta oma silmad ja vaata ringi : nad kõik kogunevad , tulevad su juurde ; su pojad tulevad kaugelt , su tütreid kantakse kätel .
23060005	Siis sa näed ja särad rõõmust , su süda põksub ja avardub , kui su poole pöördub mere ohtrus ja su juurde tuleb rahvaste rikkus .
23060006	Sind katab kaamelite hulk , Midjani ja Eefa noored kaamelid ; kõik tulevad Sebast , kannavad kulda ja viirukit ning kuulutavad Issanda kiiduväärsust .
23060007	Su juurde kogunevad kõik Keedari karjad , Nebajoti jäärad teenivad sind : meelepärasena tulevad need mu altari peale ja ma teen oma hiilguse koja veel toredamaks .
23060008	Kes on need , kes lendavad otsekui pilv , otsekui tuvid oma puuriavadesse ?
23060009	Jah , mu juurde kogunevad meresõitjad , eesotsas Tarsise laevadega , et tuua su lapsi kaugelt ; nende hõbe ja kuld on neil kaasas - Issanda , su Jumala nimele ja Iisraeli Pühale , sellepärast et tema sind austab .
23060010	Ja võõrad ehitavad üles su müürid ja nende kuningad teenivad sind ; sest oma vihas ma lõin sind , aga oma armus ma halastan su peale .
23060011	Su väravad on alati lahti , neid ei suleta päeval ega ööl , et su juurde saaks tuua rahvaste rikkusi ja juhatada nende kuningaid .
23060012	Sest rahvas või kuningriik , kes sind ei teeni , hukkub , seesugused rahvad rüüstatakse sootuks .
23060013	Liibanoni toredus tuleb su juurde , küpressid , plataanid ja piiniad üheskoos , et kaunistada mu pühamu paika ja et ma saaksin austada oma jalgade aset .
23060014	Ja kummargil tulevad su juurde su rõhujate lapsed , ja kõik , kes sind põlastasid , peavad kummardama su jalataldadeni ; ja nad nimetavad sind ' Issanda linnaks ' , ' Iisraeli Püha Siioniks ' .
23060015	Selle asemel et sa olid mahajäetud ning vihatud , nii et ükski ei käinud sinu kaudu , teen ma sind igaveseks uhkuseks , rõõmuks põlvest põlve .
23060016	Sina saad imeda rahvaste piima , imeda kuningategi rinda , ja sa tunned , et mina , Issand , olen su päästja , et Jaakobi Vägev on su lunastaja .
23060017	Vase asemel ma toon kulda ja raua asemel ma toon hõbedat , puidu asemel vaske ja kivide asemel rauda . Ja ma panen su ülemuseks rahu ning su sundijaks õiguse .
23060018	Ei kuuldu enam vägivallast su maal , rüüstamisest ja hävitusest su piirides ; sa nimetad oma müüre ' Päästeks ' ja väravaid ' Kiituseks ' .
23060019	Päike ei ole sulle enam valguseks päeval ega paista sulle kuupaiste , vaid Issand on sulle igaveseks valguseks ja su Jumal on su hiilgus .
23060020	Su päike ei lähe enam looja ja su kuu ei kahane , sest Issand on sulle igaveseks valguseks ja su leinapäevad lõpevad .
23060021	Ja igaüks su rahvast on õiglane : nad pärivad igaveseks maa kui minu istutatud võsu , mu kätetöö , millega ma ennast austan .
23060022	Kõige pisemast saab tuhatkond ja kõige väetimast vägev rahvas . Mina , Issand , tõttan sellega määratud ajal .
23061001	Issanda Jumala Vaim on minu peal , sest Issand on mind võidnud ; ta on mind läkitanud viima rõõmusõnumit alandlikele , parandama neid , kel murtud süda , kuulutama vabastust vangidele ja avama pimedate silmi ,
23061002	kuulutama Issanda meelepärast aastat ja meie Jumala kättemaksu päeva , trööstima kõiki leinajaid ,
23061003	andma Siioni leinajaile laubaehte tuha asemel , rõõmuõli leinarüü asemel , ülistusrüü kustuva vaimu asemel , et neid nimetataks ' Õigluse tammedeks ' , ' Issanda istanduseks ' , millega ta ennast ehib .
23061004	Nad ehitavad üles muistsed varemed , taastavad esivanemate rüüstatud paigad ja uuendavad hävitatud linnad , mis põlvede jooksul on olnud laastatud .
23061005	Ja võõrad seisavad ning hoiavad teie karja , muulased on teie põllu - ja viinamäeharijad .
23061006	Aga teid nimetatakse Issanda preestriteks , teist räägitakse kui meie Jumala sulastest ; te toitute rahvaste rikkustest ja võite kiidelda nende varandusega .
23061007	Häbi ja teotuse asemel te saate kahekordse osa ja ilutsete selles : te pärite kahekordselt oma maal , teil on igavene rõõm ,
23061008	sest mina , Issand , armastan õiglust , vihkan röövimist ja nurjatust . Ma annan neile ustavalt töötasu ja teen nendega igavese lepingu .
23061009	Nende sugu saab tuntuks paganate juures ja nende järglaskond rahvaste keskel ; kõik , kes neid näevad , tunnevad ära , et nad on Issanda õnnistatud sugu .
23061010	Mina rõõmutsen väga Issandas , mu hing ilutseb mu Jumalas , sest ta on mind riietanud päästeriietega , katnud õigusekuuega , otsekui oleks peigmees enesele pähe pannud piduliku peakatte või pruut ennast ehetega ehtinud .
23061011	Sest nagu maa toob esile oma kasvud ja aed laseb võrsuda oma külvi , nõnda laseb ka Issand Jumal võrsuda õigust ja kiitust kõigi rahvaste ees .
23062001	Siioni pärast ma ei vaiki ega jää rahule Jeruusalemma pärast , enne kui tema õigus hakkab paistma ja tema pääste põleb otsekui tõrvik .
23062002	Siis saavad rahvad näha su õigust ja kõik kuningad su au . Ja sulle antakse uus nimi , mille määrab Issanda suu .
23062003	Siis oled sa toredaks krooniks Issanda käes ja kuninglikuks peaehteks oma Jumala pihus .
23062004	Sinust ei kõnelda enam kui ' Hüljatust ' ega kõnelda su maast enam kui ' Laastatust ' , vaid sind hüütakse ' Minu armsam ' ja su maad ' Abikaasa ' , sest Issand armastab sind ja su maa saab mehele .
23062005	Sest nagu noor mees naib neitsi , nõnda naivad sind su pojad ; ja nagu peigmees tunneb rõõmu pruudist , nõnda tunneb su Jumal rõõmu sinust .
23062006	Sinu müüride peale , Jeruusalemm , olen ma seadnud vahid ; kogu päeva ja kogu öö ei tohi nad hetkekski vaikida . Issanda meenutajad , ärgu olgu teil puhkust
23062007	ja ärge andke temale puhkust , enne kui ta on rajanud Jeruusalemma ja seadnud selle maa peale kiituseks !
23062008	Issand on vandunud oma parema käe ja oma tugeva käsivarre juures : tõesti , enam ma ei anna su vilja su vaenlastele roaks ega saa võõramaalased juua su veini , mille pärast sa oled vaeva näinud ,
23062009	vaid kes koguvad , need söövad ja kiidavad Issandat , ja kes korjavad , need joovad mu pühamu õuedes .
23062010	Minge , minge väravaist välja , valmistage rahvale teed , sillutage , sillutage maanteed , puhastage kividest , tõstke rahvaile lipp !
23062011	Vaata , Issand on kuulutanud maa ääreni : Öelge Siioni tütrele : Vaata , su pääste tuleb ! Näe , temaga koos on ta palk ja tema ees on ta töötasu .
23062012	Ja neid hüütakse ' Pühaks rahvaks ' , ' Issanda lunastatuiks ' . Ja sind hüütakse ' Otsituks ' , ' Linnaks , mis pole maha jäetud ' .
23063001	Kes see on , kes tuleb Edomist , erepunaste riietega Bosrast , see silmapaistva kuuega , kes sammub oma jõukülluses ? ' See olen mina , õiguse kuulutaja , võimas päästma ! '
23063002	Miks on su kuub punane ja riided nagu surutõrresõtkujal ?
23063003	' Mina sõtkusin surutõrt üksinda , rahvaste hulgast ei olnud ükski minuga ; mina sõtkusin neid vihas ja tallasin raevus : nende verejoad pritsisid mu riiete peale ja ma määrisin kogu oma kuue .
23063004	Sest mul oli südames kättemaksupäev ja oli tulnud mu tasumisaasta .
23063005	Ma vaatasin , aga aitajat ei olnud , imestasin , aga ükski ei toetanud ; siis aitas mind mu oma käsivars ja mulle oli toeks mu tuline viha .
23063006	Oma vihas ma tallasin maha rahvad , purustasin nad raevus ja lasksin nende verejoad voolata maa peale . '
23063007	Ma meenutan Issanda heldust , Issanda kiiduväärsust , kõige selle pärast , mida Issand meile on osutanud , ja suurt headust Iisraeli soo vastu , mida ta neile on osutanud oma halastuse ja suure helduse pärast .
23063008	Sest ta ütles : Nemad on tõesti minu rahvas , lapsed , kes ei tee pettust . Ja ta tuli neile päästjaks .
23063009	Kõigis nende ahistustes tundis ta ahistust ja tema palge ingel päästis nad . Armastuse ja kaastunde pärast ta lunastas nad , tõstis nad üles ja kandis neid kõigil muistseil päevil .
23063010	Aga nad tõstsid mässu ja kurvastasid tema Püha Vaimu ; seepärast ta muutus nende vaenlaseks , võitles ise nende vastu .
23063011	Siis nad meenutasid muistseid päevi , Moosest ja tema rahvast : Kus on see , kes tõi veest välja oma lammaste karjase ? Kus on see , kes pani tema sisse oma Püha Vaimu ,
23063012	kes oma aulist käsivart laskis käia Moosese paremal pool , kes lõhestas nende ees veed , et teha enesele igavest nime ,
23063013	kes talutas neid sügavustest läbi otsekui hobust kõrbes , et nad ei komistaks ?
23063014	Otsekui karja , kes läheb alla orgu , viis Issanda Vaim neid puhkepaika . Nõnda juhtisid sa oma rahvast , et teha enesele aulist nime .
23063015	Vaata taevast alla ja näe oma pühast ja aulisest eluasemest . Kus on su püha viha ja su võimsad teod , su seesmine liigutus ja su halastus ? Ära hoia neid tagasi !
23063016	Sest sina oled meie isa ! Aabraham ju meist ei tea ja Iisrael meid ei tunne . Sina , Issand , oled meie isa , muistsest ajast on su nimi Meie Lunastaja .
23063017	Miks lased meid , Issand , eksida sinu teedelt , lased meie südame kõvaks jääda , nõnda et me sind ei karda ? Pöördu oma sulaste , oma pärisosa suguharude pärast !
23063018	Ainult üürikeseks ajaks oli su pühitsetud rahvas pärijaks , siis tallasid meie vaenlased su pühamu .
23063019	Meie oleme nagu need , keda sa iialgi ei ole valitsenud , keda ei ole nimetatud sinu nimega .
23064001	
23064002	Oh , et sa ometi käristaksid taevad lõhki ja tuleksid alla , et mäed kõiguksid su ees - otsekui tuli põletaks risu või tuli paneks vee keema - , et su nimi saaks tuntuks su vaenlastele , et rahvad väriseksid su ees ,
23064003	kui sa teed kardetavaid tegusid üle meie ootuse , tuled alla , mäed kõiguvad su ees - sellest ei ole kuuldud muistsest ajast .
23064004	Ükski kõrv ei ole kuulnud , ükski silm ei ole näinud muud Jumalat peale sinu , kes tema ootajale seesugust võiks teha .
23064005	Oh , et sa tuleksid vastu sellele , kes rõõmsasti teeb õigust , neile , kes mõtlevad sinu teedele ! Vaata , sina vihastasid , et me tegime patutegusid ; neis me oleme olnud kaua ja kas me pääseme ?
23064006	Me kõik oleme saanud rüvedaks ja kõik meie õigused on määrdunud riide sarnased ; me kõik oleme närtsinud nagu lehed ja meie süü kannab meid ära otsekui tuul .
23064007	Ei ole ühtegi , kes hüüaks appi sinu nime , kes ennast õhutaks sinust kinni haarama ; sest sina oled peitnud oma palge meie eest ja oled lasknud meid hääbuda meie süütegude tõttu .
23064008	Nüüd aga , Issand , oled sina meie isa . Meie oleme savi ja sina vormid meid , me kõik oleme sinu kätetöö .
23064009	Issand ! Ära vihasta üleliia ja ära meenuta ülekohut lõpmata : näe , vaata ometi - me kõik oleme ju sinu rahvas !
23064010	Su pühad linnad on saanud kõrbeks , Siion on saanud kõrbeks , Jeruusalemm kõnnumaaks .
23064011	Meie püha ja ilus koda , kus meie vanemad sind ülistasid , on saanud tuleroaks , ja varemeis on kõik , mis oli meile kallis .
23064012	Kas sa selle juures , Issand , tahad ennast veel tagasi hoida , vaikida ja meid üliväga alandada ?
23065001	Ma olen olnud kättesaadav neile , kes mind ei ole nõudnud ; ma olen olnud leitav neile , kes mind ei ole otsinud ; ma olen öelnud rahvale , kes mu nime ei ole appi hüüdnud : ' Vaata , siin ma olen ! Vaata , siin ma olen ! '
23065002	Kogu päeva ma sirutan käsi kangekaelse rahva poole , kes iseenese mõtetele järgnedes käib teed , mis ei ole hea ,
23065003	rahva poole , kes mind ärritab , alati mind trotsib rohuaedades ohverdades ja telliskivide peal suitsutades ,
23065004	kes istub haudades ja ööbib kaljulõhedes , kes sööb sealiha ja kellel on astjais roisklihaleem ,
23065005	kes ütleb : ' Jää sinna , kus oled , ära ligine mulle , sest ma olen sulle püha ! ' Need on suits mu sõõrmeis , tuli , mis põleb kogu päeva .
23065006	Vaata , see on mu ees kirja pandud : Mina ei rahune , enne kui olen tasunud , jah , kui olen tasunud neile sülle
23065007	teie ja teie vanemate süüteod üheskoos , ütleb Issand , sellepärast et nad on suitsutanud mägedel ja on küngastel mind teotanud . Jah , ma mõõdan neile rüppe nende varasemad teod .
23065008	Nõnda ütleb Issand : Otsekui mahlaka viinamarjakobara kohta öeldakse : ' Ära seda riku , sest selles on õnnistus ! ' , nõnda teen mina oma sulaste pärast , et mitte kõiki hävitada .
23065009	Mina toon Jaakobist järglase ja Juudast oma mägede pärija ; minu valitud pärivad maa ja minu sulased elavad seal .
23065010	Saaron saab lammaste ja kitsede karjamaaks ja Aakori org veiste lebamispaigaks mu rahvale , kes mind otsib .
23065011	Aga teie , kes hülgate Issanda , unustate mu püha mäe , kes katate õnnejumalale laua ja kallate saatusejumalale tembitud veini -
23065012	teid ma määran mõõga jaoks ja teil kõigil tuleb põlvitada tapaks , sest kui ma hüüdsin , siis te ei vastanud , kui ma rääkisin , siis te ei kuulnud , vaid tegite kurja mu silmis ja valisite , mis oli mulle vastumeelt .
23065013	Seepärast ütleb Issand Jumal nõnda : Vaata , minu sulased söövad , aga teie nälgite ; vaata , minu sulased joovad , aga teil on janu ; vaata , minu sulased rõõmutsevad , aga teie häbenete .
23065014	Vaata , minu sulased hõiskavad südamerõõmust , aga teie kisendate südamevalust ja ulute meeleheitest .
23065015	Ja teie jätate oma nime mu valituile sajatuseks : ' Nõnda surmaku sindki Issand Jumal ! ' Aga oma sulaseid ta nimetab teise nimega .
23065016	Kes maa peal ennast õnnistab , õnnistab ennast tõe Jumala nimel , ja kes maa peal vannub , vannub tõe Jumala juures , sest endised hädad on unustatud ja peidetud mu silme eest .
23065017	Sest vaata , ma loon uue taeva ja uue maa . Enam ei mõelda endiste asjade peale ja need ei tule meeldegi ,
23065018	vaid rõõmutsetakse ja ollakse igavesti rõõmsad mu loodu pärast . Sest vaata , ma loon Jeruusalemma rõõmuks ja ta rahva rõõmustuseks .
23065019	Mina rõõmutsen Jeruusalemma pärast ja tunnen rõõmu oma rahvast ; seal ei ole enam kuulda nutu - ega hädakisahäält .
23065020	Seal ei ole enam imikut , kes elab ainult mõne päeva , ega rauka , kellel ei täitu ta päevade määr , nooreks peetakse seda , kes sureb saja-aastaselt , ja neetuks seda , kes ei saa sadat aastat täis .
23065021	Nad ehitavad kodasid ja elavad neis , istutavad viinamägesid ja söövad nende vilja .
23065022	Nad ei ehita teistele elamiseks , ei istuta teistele söömiseks , sest mu rahva eluiga on otsekui puu eluiga ja mu valitud kasutavad ise oma kätetööd .
23065023	Nad ei näe asjata vaeva ega sünnita lapsi hirmu jaoks , sest nad on Issanda õnnistatud sugu ja koos nendega on õnnistus nende võrseil .
23065024	Enne kui nad hüüavad , vastan mina ; kui nad alles räägivad , olen mina kuulnud .
23065025	Hunt ja tall käivad koos karjas , lõvi sööb õlgi nagu veis ja mao toiduks on põrm : ei tehta paha ega kahju kogu mu pühal mäel , ütleb Issand .
23066001	Nõnda ütleb Issand : Taevas on minu aujärg ja maa on minu jalajärg . Kus saaks siis olla koda , mida te tahate mulle ehitada , ja kus saaks siis olla mu hingamispaik ?
23066002	On ju minu käsi selle kõik teinud ja nõnda on see kõik sündinud , ütleb Issand . Aga mina vaatan ka niisuguse peale , kes on vilets , kellel on purukspekstud vaim ja kes väriseb mu sõna ees .
23066003	Ons inimese mahalööja härja tapjaga võrdne ? Koera kaela käänaja lamba ohverdajaga ? Sea vere tooja roaohvri toojaga ? Ons ebajumala austaja viiruki suitsutajaga võrdne ? Nõnda nagu need on valinud oma teed ja nende hing armastab nende jäledusi ,
23066004	nõnda valin minagi nende jaoks piinu ja saadan neile sellepärast hirmuvärinaid ; sest kui ma hüüdsin , siis ei vastanud ükski , kui ma rääkisin , siis nad ei kuulnud , vaid tegid kurja mu silmis ja valisid , mis on mulle vastumeelt .
23066005	Kuulge Issanda sõna , kes te värisete tema sõna ees : Teie vennad , kes teid vihkavad , kes teid ära tõukavad minu nime pärast , ütlevad : ' Issand olgu auline , et saaksime näha teie rõõmu ! ' Aga nad peavad jääma häbisse !
23066006	Kuule ! Lärm linnast ! Hääl templist ! Issanda hääl , kes tasub kätte oma vaenlastele .
23066007	Juba enne lapsevaeva sünnitab Siion , enne kui temale tulevad valud , toob ta poeglapse ilmale .
23066008	Kes on kuulnud midagi niisugust ? Kes on näinud selliseid asju ? Kas maa sünnitatakse üheainsa päevaga või tuleb rahvas ilmale ühekorraga ? Kuid niipea kui Siion tunneb valusid , toob ta ka kohe oma lapsed ilmale .
23066009	Kas mina avan emakoja , ilma et laseksin sünnitada ? Või peaksin mina , sünnitama saatja , sulgema emakoja ? ütleb su Jumal .
23066010	Rõõmustage koos Jeruusalemmaga ja hõisake tema pärast kõik , kes teda armastate ! Olge väga rõõmsad koos temaga kõik , kes te tema pärast leinasite ,
23066011	et võite imeda ja küllastuda tema troostirindadest , et võite juua ja ennast kosutada tema ohtrast emarinnast !
23066012	Sest nõnda ütleb Issand : Vaata , ma juhin tema juurde rahu otsekui jõe , ja rahvaste rikkused otsekui tulvava oja ; teie lapsi kantakse kätel ja hellitatakse põlvedel .
23066013	Otsekui trööstiks teid ema , nõnda trööstin ma teid - ja teid trööstitakse Jeruusalemmas .
23066014	Teie näete seda ja teie süda rõõmustab , teie luud-liikmed kasvavad nagu värske rohi . On tuntav , et Issanda käsi on tema sulastega , aga ta needus tema vaenlastega .
23066015	Sest vaata , Issand tuleb tules ja tema sõjavankrid on otsekui tuulekeeris , et kätte tasuda vihalõõsas ja sõitluse tuleleekidega .
23066016	Sest Issand mõistab kõige liha üle tule ja mõõgaga kohut ja Issanda poolt mahalööduid on siis palju .
23066017	Kes endid pühitsevad ja puhastavad rohuaedade jaoks , järgnedes mõnele endi keskelt , ning sealiha , jäleduste ja hiirte sööjad saavad otsa üheskoos , ütleb Issand .
23066018	Mina tunnen nende tegusid ja mõtteid , aga ma tulen koguma kõiki rahvaid ning keeli ; ja need tulevad ning näevad minu auhiilgust .
23066019	Ja ma teen nende keskel ühe tunnustähe . Ma läkitan nende hulgast pääsenuid rahvaste juurde Tarsisesse , Puudi ja Luudi ammuküttide juurde , Tubalisse ja Jaavanisse , kaugetele saartele , kes ei ole kuulnud minust räägitavat ega ole neil aimu minu auhiilgusest ; ja need kuulutavad rahvaste keskel minu auhiilgust .
23066020	Ja nad toovad kõik teie vennad kõigi rahvaste seast ohvriannina Issandale ; nad toovad nad hobuste , vankrite ja tõldadega , muulade ja kärmete kaamelitega mu pühale mäele Jeruusalemma , ütleb Issand , otsekui Iisraeli lapsed toovad puhtais astjais roaohvri Issanda kotta .
23066021	Ja nendegi hulgast ma võtan leviitpreestreid , ütleb Issand .
23066022	Sest otsekui uus taevas ja uus maa , mis ma teen , püsivad minu palge ees , ütleb Issand , nõnda püsib ka teie sugu ja teie nimi .
23066023	Ja noorkuust noorkuusse ning hingamispäevast hingamispäeva tuleb kogu inimsugu mu ette kummardama , ütleb Issand .
23066024	Kui nad välja lähevad , siis nad näevad nende meeste laipu , kes astusid üles mu vastu ; sest nende uss ei sure ja nende tuli ei kustu , ja nad on jälkuseks kogu inimsoole . '
24001001	Jeremija , Hilkija poja sõnad . Jeremija oli Benjamini maal Anatotis asuvate preestrite hulgast .
24001002	Ta sai Issanda sõna Juuda kuninga Joosija , Aamoni poja päevil , tema valitsemise kolmeteistkümnendal aastal ,
24001003	ja siis veel Juuda kuninga Joojakimi , Joosija poja päevil kuni Juuda kuninga Sidkija , Joosija poja üheteistkümnenda aasta lõpuni , kuni Jeruusalemma vangiviimiseni viiendas kuus .
24001004	Mulle tuli Issanda sõna ; ta ütles :
24001005	' Enne kui ma sind emaihus valmistasin , tundsin ma sind , ja enne kui sa emaüsast välja tulid , pühitsesin ma sinu : ma panin su rahvastele prohvetiks . '
24001006	Aga mina ütlesin : ' Oh Issand Jumal ! Vaata , ma ei oska rääkida , sest ma olen noor . '
24001007	Kuid Issand ütles mulle : ' Ära ütle : ma olen noor , vaid mine kõikjale , kuhu ma sind läkitan , ja räägi kõike , mida ma sind käsin .
24001008	Ära karda neid , sest mina olen sinuga , ja päästan sinu , ütleb Issand . '
24001009	Ja Issand sirutas oma käe ning puudutas mu suud ; ja Issand ütles mulle : ' Vaata , ma annan oma sõnad sulle suhu .
24001010	Vaata , ma panen su täna rahvaste ja kuningriikide üle , kitkuma ja rebima , hävitama ja purustama , istutama ja rajama . '
24001011	Ja mulle tuli Issanda sõna ; ta küsis : ' Mida sa näed , Jeremija ? ' Mina vastasin : ' Ma näen mandlipuu oksa ! '
24001012	Ja Issand ütles mulle : ' Sa oled õigesti näinud , sest mina olen valvas oma sõna teoks tegema ! '
24001013	Ja Issanda sõna tuli mulle teist korda ; ta küsis : ' Mida sa näed ? ' Mina vastasin : ' Ma näen ülekeevat pada põhjakaares ! '
24001014	Ja Issand ütles mulle : ' Põhjakaarest pääseb lahti õnnetus kõigi maa elanike peale .
24001015	Sest vaata , ma kutsun kõiki suguvõsasid põhjapoolseist kuningriikidest , ütleb Issand , ja need tulevad ning asetavad igaüks oma aujärje Jeruusalemma väravate ette ja kõigi selle müüride vastu ümberringi , ja kõigi Juuda linnade vastu .
24001016	Siis ma mõistan nende üle kohut kõigi nende pahategude eest , et nad jätsid minu maha ja suitsutasid teistele jumalatele ning kummardasid oma kätetööd .
24001017	Aga sina vööta oma niuded , võta kätte ja räägi neile kõik , mida ma sul käsin . Ära kohku nende ees , et mina sind nende ees ei peaks kohutama !
24001018	Sest vaata , mina panen su täna kindlustatud linnaks ja raudsambaks ning vaskmüüriks kogu maa vastu , Juuda kuningate , selle vürstide , preestrite ja maa rahva vastu .
24001019	Nad võitlevad sinu vastu , aga nad ei saa võimust su üle , sest mina olen sinuga , ütleb Issand , ja ma päästan sinu . '
24002001	Ja mulle tuli Issanda sõna ; ta ütles :
24002002	' Mine ja kuuluta Jeruusalemma kuuldes ning ütle : Nõnda ütleb Issand : Ma mäletan su noorpõlve kiindumust , su mõrsjapõlve armastust , kui sa käisid mu järel kõrbes , külvamata maal .
24002003	Iisrael oli pühitsetud Issandale , olles tema uudsevili : kõik , kes teda sõid , said süüdlasteks , nende peale tuli õnnetus , ütleb Issand .
24002004	Kuulge Issanda sõna , Jaakobi sugu ja kõik Iisraeli soo suguvõsad !
24002005	Nõnda ütleb Issand : Missuguse ülekohtu leidsid teie vanemad minus , et nad läksid minust eemale ja käisid tühjuse järel ning said tühjuseks ?
24002006	Nad ei küsinud : ' Kus on Issand , kes tõi meid Egiptusemaalt , kes juhtis meid kõrbes , lagedal ja auklikul maal , põuasel ja süngel maal , kus ei käi mitte keegi ja kus ei ela ükski inimene ? '
24002007	Mina tõin teid viljakale maale sööma selle vilja ja hüvesid ; aga jõudnud sinna , te roojastasite mu maa ja tegite mu pärisosa jäleduseks .
24002008	Preestrid ei küsinud : ' Kus on Issand ? ' Seaduse seletajad ei tundnud mind , karjased astusid üles mu vastu , prohvetid ennustasid Baali nimel ja käisid asjade järel , millest pole abi .
24002009	Sellepärast ma veel riidlen teiega , ütleb Issand , ja riidlen ka teie laste lastega .
24002010	Sest käige läbi kittide saared ja vaadake , läkitage Keedarisse , pange hästi tähele ja vaadake : kas seal on sündinud sellesarnast ?
24002011	Kas on ükski rahvas vahetanud oma jumalaid , kuigi need ei olegi jumalad ? Aga minu rahvas on vahetanud oma Aulise selle vastu , millest pole abi .
24002012	Hämmastu sellest , taevas , vabise väga , ütleb Issand .
24002013	Sest mu rahvas on teinud kahekordse süüteo : minu , elava vee allika , jätsid nad maha , et raiuda enestele kaevusid , pragulisi kaevusid , mis ei pea vett .
24002014	Kas Iisrael on sulane ? Või on ta pärisori ? Miks ta sai riisutavaks ?
24002015	Tema vastu möirgasid noored lõvid , andsid kuulda oma häält ; nad tegid ta maa kõledaks , ta linnad on varemeis , elaniketa .
24002016	Ka Noofi pojad ja tahpaneeslased on su pealae paljaks püganud .
24002017	Eks sa ise ole seda enesele teinud , hüljates Issanda , oma Jumala , siis kui ta saatis sind teekonnal ?
24002018	Miks on sul nüüd vaja minna Egiptusesse jooma Siihori vett ? Ja miks on sul vaja minna Assurisse jooma Frati vett ?
24002019	Sind karistab su oma kurjus ja noomivad su taganemised . Mõista ja näe , et see on halb ja kibe , kui sa jätad maha Issanda , oma Jumala , kui sul pole kartust minu ees , ütleb Issand , vägede Issand .
24002020	Sest ammusest ajast oled sa murdnud oma ikke , rebinud katki oma köidikud ja öelnud : ' Mina ei taha teenida ! ' Jah , igale kõrgemale künkale ja iga halja puu alla laskusid sa truudust murdma .
24002021	Mina olen sind istutanud heaks viinapuuks täiesti puhtast seemnest ; kuidas sa küll oled muutunud mulle võõraks kärbunud viinapuuks ?
24002022	Kuigi sa ennast peseksid leelisega ja võtaksid palju seepi , jääb su süü minu ees mustuselaiguks , ütleb Issand Jumal .
24002023	Kuidas sa võid öelda : ' Mina ei ole ennast roojastanud , mina ei ole käinud baalide järel ! ' ? Vaata oma teekonda orus , mõista , mis sa oled teinud , sa indlev kaamelimära , kes jooksed oma teedel sinna ja tänna ,
24002024	metsemaeesel kõrbes , kes kangest innast ahmib tuult . Kes saaks keelata tema kiima ? Ühelgi , kes teda otsib , ei ole vaja ennast väsitada : ta leiab tema ta innaajal .
24002025	Hoia oma jalga paljaks jäämast ja oma kurku janu eest ! Aga sina ütled : ' Asjata ! Ei , sest ma armastan võõraid ja käin nende järel . '
24002026	Otsekui varas jääb häbisse , kui ta tabatakse , nõnda jääb häbisse Iisraeli sugu : nemad , nende kuningad , vürstid , preestrid ja prohvetid ,
24002027	need , kes ütlevad puule : ' Sina oled mu isa ' , ja kivile : ' Sina oled mu sünnitanud ' , sest nad on pööranud mu poole kukla , aga mitte näo . Ent oma hädaajal nad ütlevad : ' Tõuse ja päästa meid ! '
24002028	Aga kus on su jumalad , keda sa enesele valmistasid ? Tõusku nemad , kui nad su hädaajal suudavad sind päästa ! Sest nõnda palju kui sul on linnu , on sul jumalaid , Juuda .
24002029	Mispärast riidlete minuga ? Teie kõik olete astunud üles mu vastu , ütleb Issand .
24002030	Ilmaaegu olen ma löönud teie lapsi , nad ei ole võtnud õpetust . Teie oma mõõk on õginud teie prohvetid , otsekui murdja lõvi .
24002031	Oh teie sugupõlve ! Nähke Issanda sõna : kas olen mina olnud Iisraelile kõrbeks või pilkase pimeduse maaks ? Mispärast ütleb mu rahvas : ' Me oleme vabad käima sinna-tänna , me ei tule enam sinu juurde ! ' ?
24002032	Kas neitsi unustab oma ehte , pruut oma paelad ? Aga minu rahvas on unustanud minu loendamatuil päevil .
24002033	Kui hästi sa oskad otsida armastust ! Seepärast sa oledki harjunud kurjaga oma kommetes .
24002034	Su kuuepalistustelt leitakse ka vaeste süütute verd , kuigi sa ei ole tabanud neid sissemurdmiselt .
24002035	Aga kõige selle juures ütled sa ometi : ' Ma olen süütu , ta viha pöördub tõesti mu pealt . ' Vaata , ma lähen sinuga kohtusse , sellepärast et sa ütled : ' Ma pole pattu teinud ! '
24002036	Miks jooksed sa nii kerglaselt kord siia , kord sinna ? Ka Egiptuse pärast pead sa häbenema , nagu sa häbenesid Assuri pärast .
24002037	Ka siit tuleb sul ära minna käed pea peal , sest Issand põlgab neid , kelle peale sa loodad , ja sul ei õnnestu ennast päästa .
24003001	On öeldud : Vaata , kui mees saadab ära oma naise ja see läheb tema juurest minema ning saab teisele mehele : kas esimene tohib teda jälle tagasi võtta ? Kas pole nõnda , et maa saaks sellest roojaseks ? Sina oled teinud hooratööd paljude armatsejatega ja tahad pöörduda tagasi minu juurde , ütleb Issand .
24003002	Tõsta oma silmad üles küngaste poole ja vaata : kus ei ole sind magatatud ? Neid oodates istusid sa teede ääres otsekui araablane kõrbes ning roojastasid maad oma hooruse ja pahategudega .
24003003	Seepärast ei tulnud varast vihmasadu ja ka hiline vihm jäi tulemata : sul on hooranaise laup , aga sa ei häbene .
24003004	Nüüd hüüad sa mind : ' Oh , mu isa ! Mu noorpõlvesõber !
24003005	Kas sa pead igavesti viha ja oled sellepärast alati valvel ? ' Vaata , nõnda sa räägid , ise aga teed usinasti kurja . '
24003006	Ja Issand ütles mulle kuningas Joosija päevil : ' Kas sa oled näinud , mida on teinud see taganeja Iisrael ? Ta on käinud igal kõrgel mäel ja iga halja puu all ning on teinud seal hooratööd .
24003007	Ja ma ütlesin talle , kui ta oli teinud seda kõike : ' Pöördu tagasi minu juurde ! ' Aga ta ei pöördunud . Ja seda nägi tema truuduseta õde Juuda .
24003008	Ja ta nägi , et ma saatsin ära taganeja Iisraeli ja andsin temale lahutuskirja , sellepärast et ta oli abielu rikkunud . Ometi ei kartnud tema truuduseta õde Juuda , vaid läks ka ise tegema hooratööd .
24003009	Ja oma kergemeelse hooratööga rüvetas ta maa ning rikkus abielu kiviga ja puuga .
24003010	Sellest hoolimata ei ole tema truuduseta õde Juuda pöördunud minu poole kõigest südamest , vaid on seda teinud teesklemisi , ütleb Issand . '
24003011	Ja Issand ütles mulle : ' Taganenud Iisrael on osutunud süütumaks kui truuduseta Juuda .
24003012	Mine ja hüüa neid sõnu põhja poole ja ütle : Pöördu , taganeja Iisrael , ütleb Issand , siis ma ei vaata teie peale enam süngel pilgul , sest mina olen armuline , ütleb Issand , mina ei pea viha mitte igavesti .
24003013	Aga tunne oma süüd , et sa oled üles astunud Issanda , oma Jumala vastu ja oled iga halja puu all ajanud oma põlved laiali võõrastele . Minu häält ei ole te mitte kuulnud , ütleb Issand .
24003014	Pöörduge ümber , taganenud lapsed , ütleb Issand , sest mina olen võtnud teid oma valdusesse ; ja mina võtan teid : igast linnast ühe ja igast suguvõsast kaks ning viin teid Siionisse !
24003015	Ja ma annan teile karjaseid oma südame järgi , ja need karjatavad teid targasti ja taibukalt .
24003016	Ja kui neil päevil saab teid sellel maal palju ja te olete viljakad , ütleb Issand , siis ei räägita enam Issanda seaduselaekast ega ole see meeleski , sellele ei mõelda , sellest ei tunta puudust ja seda ei valmistatagi enam .
24003017	Sel ajal nimetatakse Jeruusalemma ' Issanda aujärjeks ' ja kõik rahvad kogunevad sinna , Issanda nime juurde Jeruusalemma ; ja nad ei käi enam oma kurja südame kanguse järgi .
24003018	Neil päevil läheb Juuda sugu Iisraeli soo juurde ja nad tulevad üheskoos põhjamaalt maale , mille mina olen andnud pärisosaks teie vanemaile .
24003019	Ja ma mõtlesin : Küll tahaksin sind panna laste sekka ja anda sulle meeldiva maa , toredaist toredaima pärisosa rahvaste keskel . Ja ma mõtlesin : Sina hüüaksid mind isaks ega taganeks mu järelt .
24003020	Aga otsekui naine on truuduseta oma eluseltsilise vastu , nõnda olete teie , Iisraeli sugu , olnud truuduseta minu vastu , ütleb Issand .
24003021	Küngastel kuuldub häält , Iisraeli laste haledat nuttu , sellepärast et nad on käinud vääral teel , on unustanud Issanda , oma Jumala .
24003022	Pöörduge tagasi , taganenud lapsed , ma teen teid terveks teie taganemisest ! ' Vaata , me tuleme sinu juurde , sest sina oled Issand , meie Jumal .
24003023	Tõesti , petlik on see , mis kuuldub küngastelt , lärm mägedel . Tõesti , Issandas , meie Jumalas on Iisraeli pääste .
24003024	' Häbi ' on söönud meie vanemate töövilja , meie noorpõlvest alates : nende lambad ja veised , nende pojad ja tütred .
24003025	Lamagem siis oma häbis ja katku meid meie teotus , sest me oleme pattu teinud Issanda , oma Jumala vastu , meie ja meie vanemad oma noorpõlvest tänapäevani ega ole võtnud kuulda Issanda , oma Jumala häält . '
24004001	Kui sa , Iisrael , pöördud , siis pöördu minu poole , ütleb Issand ; ja kui sa mu palge eest kõrvaldad oma jäledused , siis sa ei jää kodutuks .
24004002	Ja kui sa vannud : ' Nii tõesti kui Issand elab ! ' - vannud tões , õiguses ja õigluses , siis õnnistavad rahvad endid temaga ja kiitlevad temast .
24004003	Sest nõnda ütleb Issand Juuda meestele ja Jeruusalemmale : Kündke enestele uudismaad ja ärge külvake kibuvitste sekka !
24004004	Laske endid ümber lõigata Issandale ja kõrvaldage oma südamete eesnahad , Juuda mehed ja Jeruusalemma elanikud , et mu viha ei süttiks nagu tuli ega põleks teie tegude kurjuse pärast , ilma et keegi kustutaks .
24004005	Teatage Juudas ja kuulutage Jeruusalemmas ning öelge : Puhuge maal sarve , hüüdke valjusti ja öelge : Tulge kokku ja läki kindlustatud linnadesse !
24004006	Tõstke lipp Siioni poole , põgenege , ärge peatuge ! Sest mina toon põhja poole õnnetuse ja suure hävingu .
24004007	Lõvi tõuseb oma rägastikust ja rahvaste hävitaja asub teele , tuleb välja oma asupaigast tegema su maad tühjaks , su linnu elaniketa varemeiks .
24004008	Seepärast rõivastuge kotiriidesse , kurtke ja kaevelge , sest Issanda vihalõõm ei ole meie pealt pöördunud .
24004009	Ja sel päeval , ütleb Issand , kaob julgus kuningal ja vürstidel , preestrid lõdisevad ja prohvetid on hämmeldunud .
24004010	Aga mina ütlesin : Oh , Issand Jumal ! Sa oled seda rahvast ja Jeruusalemma hoopis petnud , öeldes : Teile tuleb rahu - kuid ometi ulatab mõõk elu ligi !
24004011	Sel ajal öeldakse sellele rahvale ja Jeruusalemmale : Kuum tuul tuleb lagedailt küngastelt kõrbes mu rahva tütre poole , aga mitte tuulamiseks ega puhastamiseks .
24004012	Tuul , mis selleks on liiga vali , tuleb minu tarbeks : nüüd kuulutan ka mina neile kohut .
24004013	Vaata , ta tõuseb pilvede sarnaselt ja ta sõjavankrid on otsekui tuulispea ; ta hobused on kotkaist kiiremad . Häda meile , sest me oleme kadunud !
24004014	Pese oma süda kurjusest , Jeruusalemm , et sind saaks päästa ; kui kaua sa lased viibida eneses nurjatuil mõtteil ?
24004015	Sest kisa kostab Daanist ja kuulutab õudust Efraimi mäestikust :
24004016	' Teatage rahvaile , vaata , kuulutage Jeruusalemmale : Piirajad tulevad kaugelt maalt ja tõstavad sõjakisa Juuda linnade vastu . '
24004017	Need asuvad ta ümber otsekui väljavahid , sellepärast et ta on hakanud mulle vastu , ütleb Issand .
24004018	Sinu tee ja sinu teod on seda sulle teinud ; jah , sinu oma kurjuse pärast on see nii kibe , et ulatub su südameni .
24004019	Mu rind , mu rind , ma väänlen valudes . Oh , mu südameseinad ! Mu süda tormitseb mu sees . Ma ei saa vaiki olla , sest ma kuulen sarvehäält , sõjakära .
24004020	Hävingut kuulutatakse hävingu peale , sest kogu maa on rüüstatud ; äkitselt rüüstatakse mu telgid , ühe hetkega mu telgiriided .
24004021	Kui kaua ma pean nägema lippu , kuulma sarvehäält ?
24004022	Mu rahvas on ju meeletu , ta ei tunne mind ; nad on rumalad lapsed , neil ei ole arusaamist ; nad on küll targad tegema kurja , aga nad ei mõista teha head .
24004023	Ma vaatasin maad , ja ennäe , see oli tühi ja paljas ; ma vaatasin taeva poole , aga seal ei olnud valgust .
24004024	Ma vaatasin mägesid , ja ennäe , need vabisesid ja kõik künkad kõikusid .
24004025	Ma vaatasin , ja ennäe , ei olnud ühtegi inimest ja kõik taeva linnud olid põgenenud .
24004026	Ma vaatasin , ja ennäe , viljakas maa oli kõrb ja kõik linnad lõhutud Issanda vihalõõmast , tema palge ees .
24004027	Sest Issand ütleb nõnda : Kõik maa peab saama lagedaks . Ometi ma ei tee lõppu .
24004028	Seepärast leinab maa ja taevas ülal läheb mustaks ; sest ma olen rääkinud ja otsustanud , ma ei kahetse seda ega loobu sellest .
24004029	Ratsanike ja ammuküttide kisa pärast põgeneb iga linn : nad lähevad padrikuisse , tõusevad kaljudele ; iga linn jäetakse maha ja keegi ei ela neis .
24004030	Aga sina , rüüstatu , mida sa teed ? Kuigi sa riietud purpurisse , kuigi sa ehid ennast kuldehetega , kuigi sa suurendad oma silmi värviga , ilustad sa ennast asjata . Su armastajad põlgavad sind ja nõuavad su elu .
24004031	Sest ma kuulen häält , nagu oleks keegi sünnitusvaludes , esmasünnitaja ahastust , Siioni tütre häält . Ta hingeldab ja ringutab käsi : ' Häda mulle , ma vaagun hinge tapjate käes ! '
24005001	Käige läbi Jeruusalemma tänavad , vaadake ometi ja pange tähele , ja otsige ta turgudelt , kas leiate kedagi , kes teeb õigust , kes nõuab tõde - siis ma annan linnale andeks .
24005002	Aga kuigi nad ütlevad : ' Nii tõesti kui Issand elab ' , vannuvad nad siiski valet .
24005003	Issand ! Kas su silmad siis tõe peale ei vaata ? Sina lõid neid , aga nad ei tundnud valu ; sina hävitasid neid , aga nad ei võtnud õpetust . Nad on teinud oma palged kaljust kõvemaks , nad keelduvad pöördumast .
24005004	Aga mina mõtlesin : Need on ainult viletsad , need on rumalad , sest nad ei tunne Issanda teed , oma Jumala õigust .
24005005	Ma lähen ülemate juurde ja räägin nendega , sest nemad tunnevad Issanda teed , oma Jumala õigust . Aga kõik needki olid murdnud ikke , katki rebinud köidikud .
24005006	Seepärast tapab neid metsa lõvi , hävitab lagendiku hunt , luurab panter nende linnu : kes iganes neist välja tuleb , kistakse lõhki . Sest nende üleastumisi on palju , nende taganemised on suured .
24005007	Kuidas ma võin sulle andeks anda ? Su lapsed on minu maha jätnud ja on andnud vande nende juures , kes ei olegi jumalad . Mina toitsin neid , aga nad rikkusid abielu ja logelevad pordumajas .
24005008	Nad on lihavad , ringi tõmbavad täkud : igaüks hirnub oma ligimese naise järele .
24005009	Kas ma ei peaks selliseid karistama ? ütleb Issand . Kas ma ei peaks kätte tasuma niisugusele rahvale ?
24005010	Tõuske ta viinamäe astanguile , lõhkuge kaitsemüürid maha , aga ärge tehke neile sootuks lõppu : rebige ta lokkavad kasvud , sest need ei ole Issanda omad .
24005011	Tõesti , nad on olnud väga truuduseta mu vastu , Iisraeli sugu ja Juuda sugu , ütleb Issand .
24005012	Nad on salanud Issandat ja on öelnud : ' Tema seda küll ei tee ! Ei taba meid õnnetus , ei näe me mõõka ega nälga ! '
24005013	Ja prohvetid ? Neid peetakse tuuleks ja nende sees ei olevat sõna . Sündigu nende enestega nõnda !
24005014	Seepärast ütleb Issand , vägede Issand , nõnda : Kuna te olete nõnda rääkinud , vaata , siis ma teen sõnad te suus tuleks ja selle rahva puudeks , et teid põletataks .
24005015	Vaata , ma toon teie kallale kaugelt ühe rahva , oh Iisraeli sugu , ütleb Issand . See on vastupidav rahvas , see on igivana rahvas , rahvas , kelle keelt te ei oska ega mõista , mida ta räägib .
24005016	Tema nooletupp on nagu lahtine haud , nad kõik on vaprad võitlejad .
24005017	Ta sööb su lõikuse ja leiva , ta sööb su pojad ja tütred , ta sööb su lambad ja veised , ta sööb su viinapuud ja viigipuud . Ta hävitab mõõgaga su kindlustatud linnad , mille peale sa loodad .
24005018	Aga ka neil päevil , ütleb Issand , ei tee ma teile lõppu .
24005019	Ja kui küsitakse : ' Miks on Issand , meie Jumal , seda kõike meile teinud ? ' , siis vasta neile : ' Nõnda nagu te minu olete maha jätnud ja olete teeninud võõraid jumalaid oma maal , nõnda te peate teenima võõraid maal , mis ei ole teie oma ! '
24005020	Andke seda teada Jaakobi soole , kuulutage Juudale , öeldes :
24005021	' Kuulge ometi seda , rumal ja südametu rahvas ! Silmad teil on , aga te ei näe , kõrvad teil on , aga te ei kuule .
24005022	Kas te ei karda mind , ütleb Issand , kas te ei vabise minu ees , kes olen pannud liiva merele igaveseks piiriks , millest see üle ei pääse ? Kuigi ta lained kohisevad , ei suuda need midagi ; kuigi need mühavad , ei pääse nad üle .
24005023	Aga sellel rahval on tõrges ja vastupanija süda , nad on ära taganenud ja läinud .
24005024	Nad ei ütle oma südames : ' Kartkem ometi Issandat , oma Jumalat , kes annab vihma omal ajal , varajase ja hilise vihma , kes meile hoiab lõikuse nädalaid ! '
24005025	Teie süüteod pöörasid need ära ja teie patud hoidsid hea teist eemal .
24005026	Sest minu rahva hulgas leidub õelaid : need luuravad kummargil nagu linnupüüdjad , seavad üles püüdepaelu , et püüda inimesi .
24005027	Otsekui lindudega täidetud puurid on nende kojad täis kavalust . Seetõttu on nad saanud suureks ja rikkaks ,
24005028	on läinud lihavaks ja läikivaks . Nad astuvad üle iga piiri , ka kurjades tegudes : nad ei aja kohtuasju , vaeslapse kohtuasja , et seda lahendada , ja nad ei mõista õigust vaestele .
24005029	Kas ma ei peaks neid sellepärast karistama ? ütleb Issand . Kas mu hing ei peaks kätte tasuma niisugusele rahvale ?
24005030	Midagi kohutavat ja jäledat sünnib maal :
24005031	prohvetid kuulutavad valet , preestrid õpetavad nendega käsikäes ja mu rahvas armastab seda nõnda . Aga mida te teete , kui sellele tuleb lõpp ?
24006001	Põgenege Jeruusalemmast , Benjamini lapsed ! Puhuge sarve Tekoas ja pange tähis Beet-Keremisse , sest põhja poolt paistab õnnetus ja suur häving !
24006002	Kena ja helliku olen ma hävitanud - Siioni tütre .
24006003	Tema juurde tulevad karjased oma karjadega ja löövad telgid üles tema ümber , nad karjatavad igaüks oma osa peal .
24006004	' Pühitsegem sõda tema vastu ! Tõuskem ja mingem üles keskpäeva ajal ! ' ' Häda meile , sest päev veereb ja õhtuvarjud pikenevad ! '
24006005	' Tõuskem ja mingem üles öösel ning hävitagem tema paleed ! '
24006006	Sest vägede Issand ütleb nõnda : Raiuge puid ja kuhjake piiramisvall Jeruusalemma vastu ! See on linn , mida tuleb karistada , sest tema sees valitseb vägivald .
24006007	Otsekui kaev hoiab värske oma vee , nii hoiab Jeruusalemm värske oma kurjuse ; tema sees kuulukse ülekohtust ja rüüstamisest , minu palge ees on aina valu ja piin .
24006008	Lase ennast hoiatada , Jeruusalemm , et mu hing ei võõrduks sinust , et ma ei teeks sind lagedaks , maaks , kus ei elata .
24006009	Nõnda ütleb vägede Issand : Iisraeli jääki nopitakse otsekui viinapuu järelnoppimist . Siruta oma käsi võrsete kohale otsekui viinamarjakorjaja .
24006010	Kellele ma peaksin rääkima ja kinnitama , et nad kuuleksid ? Vaata , nende kõrvadel on eesnahk , nad ei saa kuulda . Vaata , Issanda sõna on neile teotuseks , see ei kõlba neile .
24006011	Mina olen täis Issanda viha , ma ei suuda seda peatada . Vala see laste peale tänaval , samuti noorukite jõugu peale ; sest kinni võetakse nii mehed kui naised , nii vanad kui raugad .
24006012	Ja nende kojad antakse teistele koos põldude ja naistega ; sest ma sirutan oma käe maa elanike vastu , ütleb Issand .
24006013	Sest pisemast suuremani ahnitseb igaüks neist omakasu , ja prohvetist preestrini petavad kõik .
24006014	Ja mu rahva vigastust ravivad nad pinnapealselt , öeldes : ' Rahu , rahu ! ' , kuigi rahu ei ole .
24006015	Kas nad häbenevad , et nad on teinud jäledust ? Ei , nad ei häbene sugugi ega tunne piinlikkust . Seepärast nad langevad langejate hulgas ; oma karistusajal nad komistavad , ütleb Issand .
24006016	Nõnda ütles Issand : Seisatage teedel ja vaadake , küsige muistsete radade kohta , missugune on hea tee , ja käige sellel , siis leiate oma hingele hingamispaiga . Aga nemad ütlesid : ' Seda me ei tee ! '
24006017	Ma seadsin vahimehed teie üle : ' Kuulake sarvehäält ! ' Aga nemad vastasid : ' Me ei kuula ! '
24006018	Seepärast kuulge , rahvad , ja mõista , kogudus , mis nendega juhtub !
24006019	Kuule , maa ! Vaata , ma saadan õnnetuse sellele rahvale , nende mõtete vilja ; sest nad ei pannud tähele mu sõnu ja põlgasid mu Seadust .
24006020	Milleks mulle viiruk , mis tuleb Seebast , ja head kalmused kaugelt maalt ? Teie põletusohvrid ei ole mulle meelepärased ja teie tapaohvrid ei kõlba mulle .
24006021	Seepärast ütleb Issand nõnda : Vaata , ma panen komistuskive sellele rahvale , ja nad komistavad nende otsa , isad ja pojad üheskoos , naaber hukkub koos naabriga .
24006022	Nõnda ütleb Issand : Vaata , üks rahvas tuleb põhjamaalt , suur rahvas hakkab liikuma maa viimastest äärtest .
24006023	Nad hoiavad käes ambu ja oda , nad on julmad ega tunne halastust ; nende kisa on nagu mere kohin ja nad ratsutavad hobuste seljas ; nad on varustatud nagu sõdurid tapluseks sinu vastu , Siioni tütar .
24006024	Me oleme kuulnud neist sõnumeid , meie käed on lõtvunud ; meid haarab ahastus nagu sünnitajat valu .
24006025	Ärge minge väljale , ärge käige teed , sest seal on vaenlase mõõk - hirm on igal pool !
24006026	Mu rahva tütar ! Rõivastu kotiriidesse ja püherda tuhas , leina nagu ainsat poega , tõsta kibedat kaebust , sest äkitselt tuleb hävitaja meile kallale .
24006027	Ma olen sinu pannud oma rahva proovijaks , kindlustatud linnaks , et sa õpiksid tundma ja katsuksid järele nende teed .
24006028	Nad kõik on läinud väga ülekäte , laimu levitajad ; nad on vask ja raud , nad kõik on hävitajad .
24006029	Lõõts ähib , tina läks tules vedelaks , aga kõik sulatamine oli asjata - kurjad ei eraldunud .
24006030	Neid hüütakse põlatud hõbedaks , sest Issand on nad põlanud . '
24007001	Sõna , mis Jeremijale tuli Issandalt , kes ütles :
24007002	' Seisa Issanda koja väravas ja kuuluta seal seda sõna ning ütle : Kuulge Issanda sõna , kogu Juuda , kes tulete sisse neist väravaist Issandat kummardama !
24007003	Nõnda ütleb vägede Issand , Iisraeli Jumal : Parandage oma eluviise ja tegusid , siis ma jätan teid elama siia paika !
24007004	Ärge lootke valesõnade peale , kui öeldakse : ' See on Issanda tempel , Issanda tempel , Issanda tempel ! '
24007005	Aga kui te tõesti parandate oma eluviise ja tegusid , kui te tõesti teete õigust niihästi ühele kui teisele
24007006	ega tee liiga võõrale , vaeslapsele ja lesknaisele , ega vala süütut verd siin paigas , ega järgne teistele jumalatele teile enestele õnnetuseks ,
24007007	siis ma jätan teid elama siia paika , maale , mille ma andsin teie vanemaile muistsest ajast igavesti .
24007008	Aga vaata , te loodate valesõnade peale , millest ei ole kasu .
24007009	Kas tahate varastada , tappa , abielu rikkuda , valet vanduda ja suitsutada Baalile ning käia teiste jumalate järel , keda te ei tunne ,
24007010	ja siis tulla ning seista minu ees selles kojas , millele on pandud minu nimi , ja öelda : ' Me oleme päästetud ! ' , selleks et edasi teha kõiki neid jäledusi ?
24007011	Ons see koda , millele on pandud minu nimi , teie silmis röövlikoobas ? Vaata , minagi näen seda seesugusena , ütleb Issand .
24007012	Siis minge ometi minu asupaika , mis oli Siilos , kuhu ma esiti panin elama oma nime , ja vaadake , kuidas ma sellega talitasin oma Iisraeli rahva kurjuse pärast !
24007013	Ja nüüd sellepärast , et te olete teinud kõiki neid tegusid , ütleb Issand , ja kuna ma teile aegsasti rääkisin ja rääkisin , aga teie ei kuulanud , ja kuna ma teid hüüdsin , aga teie ei vastanud ,
24007014	siis ma talitan kojaga , millele on pandud minu nimi , mille peale te loodate , ja paigaga , mille ma olen andnud teile ja teie vanemaile , nõnda nagu ma talitasin Siiloga ,
24007015	ja heidan teid ära oma palge eest , nõnda nagu ma heitsin ära kõik teie vennad , kogu Efraimi soo .
24007016	Aga sina ära palu selle rahva eest ja ära tee nende pärast kisa ega palvet , ja ära käi mulle peale , sest ma ei kuule sind !
24007017	Eks sa näe , mis nad teevad Juuda linnades ja Jeruusalemma tänavail ?
24007018	Lapsed korjavad puid , isad süütavad tule ja naised sõtkuvad tainast , et valmistada ohvrileibu Taevakuningannale . Ja nad valavad joogiohvreid teistele jumalatele , et mind teotada .
24007019	Kas nad teotavad mind ? küsib Issand . Eks nad teota iseendid oma häbiks ?
24007020	Seepärast ütleb Issand Jumal nõnda : Vaata , mu viha ja mu vihalõõm voolab selle paiga peale , inimeste ja loomade peale , välja puude ja maa vilja peale , ja see põleb kustutamatult .
24007021	Nõnda ütleb vägede Issand , Iisraeli Jumal : Lisage oma põletusohvrid tapaohvritele ja sööge liha !
24007022	Sest sel päeval , mil ma tõin nad ära Egiptusemaalt , ei rääkinud ma teie vanematega ega andnud neile käsku põletus - ja tapaohvri kohta ,
24007023	vaid ma andsin neile selle käsu , öeldes : Kuulake mu häält , siis ma olen teie Jumal ja teie olete minu rahvas ; ja käige kõigiti seda teed , mida ma teid käsin , et teil oleks hea põli !
24007024	Aga nemad ei kuulanud ega pööranud kõrva , vaid käisid oma nõu järgi oma kurja südame paadumuses , ja nad läksid tagasi , aga mitte edasi .
24007025	Alates sellest päevast , kui teie vanemad lahkusid Egiptusemaalt , kuni tänapäevani olen ma läkitanud teie juurde kõik oma sulased prohvetid - läkitanud päevast päeva - ,
24007026	aga teie ei kuulanud mind ega pööranud kõrva , vaid jäite kangekaelseiks ; te tegite rohkem paha kui teie vanemad .
24007027	Ja kui sa neile kõike seda räägid , siis nad ei kuula sind , ja kui sa neid hüüad , siis nad ei vasta sulle .
24007028	Seepärast ütle neile : See on rahvas , kes ei kuula Issanda , oma Jumala häält ega võta vastu hoiatust . Tõde on kadunud ja hävinud nende suust .
24007029	Lõika oma juuksed ja viska need ära , ja alusta nutulaulu küngastel , sest Issand on põlanud ja hüljanud oma vihaaluse sugupõlve .
24007030	Sest Juuda lapsed on kurja teinud minu silmis , ütleb Issand . Nad on asetanud oma jäledused kotta , millele on pandud minu nimi , ja on selle roojastanud .
24007031	Ja nad on ehitanud Põletuspaiga ohvrikünkad , mis on Ben-Hinnomi orus , et põletada tules oma poegi ja tütreid , mida mina ei ole käskinud ja mis mulle ei ole meeldegi tulnud .
24007032	Seepärast , vaata , päevad tulevad , ütleb Issand , mil enam ei öelda Põletuspaik ja Ben-Hinnomi org , vaid Tapaorg , ja Põletuspaika maetaksegi , sest muud paika ei ole .
24007033	Ja selle rahva laibad saavad taeva lindude ja maa loomade roaks , aga peletajat ei ole .
24007034	Ja ma lõpetan Juuda linnadest ja Jeruusalemma tänavailt lustihääle ja rõõmuhääle , peigmehe hääle ja pruudi hääle , sest maa muutub varemeiks .
24008001	Sel ajal , ütleb Issand , võetakse Juuda kuningate luud ja tema vürstide luud , preestrite luud ja prohvetite luud ja Jeruusalemma elanike luud nende haudadest välja
24008002	ja laotatakse päikese ja kuu ja kogu taevaväe ette , mida nad armastasid ja mida nad teenisid , mille järel nad käisid ja mille poole nad pöördusid ja mida nad kummardasid ; neid ei korjata enam kokku ega maeta , need jäävad maa peale sõnnikuks .
24008003	Ja surm on elust eelistatum kogu sellele jäägile , kes sellest halvast suguvõsast järele jääb kõigis paigus , kuhu ma pillutan nende jäägi , ütleb vägede Issand .
24008004	Ja ütle neile : Nõnda ütleb Issand : Eks langenu taha üles tõusta ? Eks eksinu taha pöörduda tagasi ?
24008005	Mispärast jääb see rahvas , Jeruusalemm , igavesti eksinuks ? Nad hoiavad pettusest kinni , nad tõrguvad pöördumast .
24008006	Ma olen tähele pannud ja kuulnud : nad ei räägi õigust . Keegi neist ei kahetse oma kurjust , et ta mõtleks : ' Mis ma olen teinud ! ' Igaüks jookseb kiiresti oma teed nagu kihutav hobune lahingus .
24008007	Isegi toonekurg taeva all teab oma seatud aega , turteltuvi , pääsuke ja rästas peavad kinni oma tulemisajast , aga minu rahvas ei tunne Issanda Seadust .
24008008	Kuidas te võite öelda : ' Me oleme targad ja meil on Issanda Seadus ' ? Tõesti , vaata , kirjatundjate valesulg on teinud selle valeks .
24008009	Targad jäävad häbisse , nad ehmuvad ja nad tabatakse . Vaata , nad on põlanud Issanda sõna - mis tarkust võib neil olla ?
24008010	Sellepärast ma annan nende naised teistele , nende põllud vallutajaile . Sest kõik , niihästi väikesed kui suured , ahnitsevad kasu ; kõik , niihästi prohvetid kui preestrid , petavad .
24008011	Ja mu rahva , mu tütre vigastust ravivad nad pinnapealselt , öeldes : ' Rahu , rahu ! ' , kuigi rahu ei ole .
24008012	Kas nad häbenevad , et nad on teinud jäledust ? Ei , nad ei häbene sugugi ega tunne piinlikkust . Seepärast nad langevad langejate hulgas , oma karistusajal nad komistavad , ütleb Issand .
24008013	Ma nopin nad ära sootuks , ütleb Issand . Ei jää viinamarju viinapuule ega viigimarju viigipuule ja lehed närtsivad . Ja mis ma neile olen andnud , läheb neist mööda .
24008014	' Miks me siin istume ? Kogunegem ja mingem kindlustatud linnadesse ning vaikigem seal , sest Issand , meie Jumal , teeb meid vaikseks ja joodab mürgiveega , sest me oleme pattu teinud Issanda vastu . '
24008015	Oodatakse rahu , aga head ei ole , paranemisaega , aga vaata , on kohkumus .
24008016	Daanist kuuldakse tema hobuste nooskamist , tema täkkude hirnumisest väriseb kogu maa . Nad tulevad ja söövad maa koos kõigega , linna ja selle elanikud .
24008017	Sest vaata , ma läkitan teie sekka madusid , mürkmadusid , kellesse ei mõju lausumine , ja need salvavad teid , ütleb Issand .
24008018	Mu mure murrab mind , mu süda on haige !
24008019	Vaata , mu tütre , mu rahva appihüüd kaugelt maalt : ' Kas Issand ei ole Siionis või ei ole seal selle kuningas ? ' Miks nad mind on ärritanud oma nikerdatud kujudega , võõraste ebajumalatega ?
24008020	' Lõikus on lõppenud , suvi on möödas , aga meid ei ole päästetud ! '
24008021	Oma rahva , mu tütre vigastuse pärast olen ma murdunud ; ma olen kurb , mind on haaranud hirm .
24008022	Kas Gileadis ei ole palsamit või ei ole seal ravijat ? Miks ei ole mu tütar , mu rahvas , siis terveks saanud ?
24009001	Kes annaks , et mu peas oleks vett ja mu silmad oleksid pisarate allikad ? Siis ma nutaksin päevad ja ööd oma tütre , oma rahva mahalöödute pärast .
24009002	Kes annaks mulle kõrbes teekäijate öömaja ? Siis ma jätaksin oma rahva ja läheksin ära nende juurest , sest nad kõik on abielurikkujate ja äraandjate jõuk .
24009003	Nad pingutavad oma keelt nagu valede ambu , ei , mitte tõe pärast pole nad võimsad . Nad lähevad kurjusest kurjusse , aga mind nad ei tunne , ütleb Issand .
24009004	Igaüks hoidugu oma ligimese eest ja ärgu lootku ühelegi oma vendadest ! Sest iga vend kavaldab üle venda ja iga ligimene kannab teise peale keelt .
24009005	Igaüks petab oma ligimest ja tõtt ei räägita ; nad on harjutanud oma keele valetama , patustama , nad on võimetud pöörduma .
24009006	Surve surve peale , pettus pettuse peale , nad tõrguvad mind tundmast , ütleb Issand .
24009007	Seepärast ütleb vägede Issand nõnda : Vaata , ma sulatan ja proovin neid , sest mida muud saaksin ma teha oma rahva , mu tütre heaks ?
24009008	Tappev nool on nende keel , mis räägib valet : suuga räägitakse oma ligimesele rahust , südames aga varitsetakse teda .
24009009	Kas ma selle kõige pärast ei peaks neid karistama ? ütleb Issand . Või ei peaks mu hing kätte tasuma rahvale nagu too ?
24009010	Mägede pärast tõstan ma nuttu ja kaebust , ka kõrbe karjamaade pärast nutulaulu ; sest need on nõnda hävinud , et ükski seal ei käi ja karja häält pole kuulda . Niihästi taeva linnud kui loomad on põgenenud ja ära läinud .
24009011	Ma teen Jeruusalemma kivivaremeks , ðaakalite asupaigaks ; ja Juuda linnad ma teen lagedaks , et ükski ei saa seal elada .
24009012	Kes on tark mees ja mõistab seda ning kuulutab , mida Issanda suu on temale rääkinud : miks maa hukkub ja hävib kõrbe sarnaseks , kus ükski ei käi ?
24009013	Ja Issand ütles : Sellepärast et nad hülgasid mu Seaduse , mille ma neile andsin , ega kuulanud mu häält ega käinud selle järgi ,
24009014	vaid käisid oma südame paadumuses ja järgnesid baalidele , nagu nende vanemad olid neid õpetanud ,
24009015	seepärast ütleb vägede Issand , Iisraeli Jumal nõnda : Vaata , ma söödan neid , seda rahvast , koirohuga ja joodan neid mürgiveega .
24009016	Ja ma pillutan nad rahvaste sekka , keda nemad ega nende vanemad ei ole tundnud , ja ma läkitan neile järele mõõga , kuni ma olen nad hävitanud .
24009017	Nõnda ütleb vägede Issand : Saage aru ja kutsuge nutunaisi , et nad tuleksid ; läkitage sõna tarkadele naistele , et nad tuleksid ,
24009018	ruttaksid ja alustaksid meie kohta kaebelugu , et meie silmist voolaks pisaraid ja meie laugudelt tilguks vett .
24009019	Sest Siionist kostab kaebehääl : ' Kuidas küll oleme hävitatud ! Me oleme jäänud suurde häbisse , et pidime lahkuma maalt , et meie kodud lõhuti . '
24009020	Kuulge siis , naised , Issanda sõna , ja teie kõrv võtku vastu kõne tema suust ; õpetage oma tütreile kaebelugu ja üksteisele nutulaulu !
24009021	Sest surm on tulnud sisse meie akendest , on tulnud meie paleedesse , ta niidab tänavailt lapsi , turgudelt noorukeid .
24009022	Räägi : Nõnda ütleb Issand : Inimeste laibad langevad väljale nagu sõnnik , nagu loog niitja järel , mida keegi ei korista .
24009023	Nõnda ütleb Issand : Ärgu kiidelgu tark oma tarkusest , ärgu kiidelgu vägev oma vägevusest , ärgu kiidelgu rikas oma rikkusest ,
24009024	vaid kes kiitleb , kiidelgu sellest , et ta on arukas ja tunneb mind , et mina olen Issand , kes teeb head , õigust ja õiglust maal . Sest seesugused asjad on mu meele järgi , ütleb Issand .
24009025	Vaata , päevad tulevad , ütleb Issand , mil ma nuhtlen kõiki ümberlõigatuid , kellel siiski on eesnahk :
24009026	Egiptust , Juudat , Edomit , ammonlasi , Moabit ja kõiki neid pöetudoimulisi , kes elavad kõrbes ; sest kõik paganad on ümber lõikamata ja kogu Iisraeli sugu on ümberlõikamata südamega .
24010001	Kuulge sõna , mida Issand teile räägib , Iisraeli sugu !
24010002	Nõnda ütleb Issand : Ärge õppige paganate teid ja ärge kartke taeva märke , sest paganad kardavad neid .
24010003	Kuid rahvaste kombed on tühisus : sest puu on raiutud metsast , see on puusepa kätetöö , kirvega tehtud ;
24010004	seda ehitakse hõbeda ja kullaga , kinnitatakse naelte ja haamritega , et see ei kõiguks .
24010005	Aga nad jäävad linnupeletiste sarnaseks , kurgipõllul on need , ja nad ei räägi ; neid peab kandma , sest nad ei kõnni . Ärge kartke neid , sest nad ei tee kurja , aga nad ei saa teha ka head !
24010006	Ei ole sinu sarnast , Issand ! Sina oled suur , ja suur on su nimi vägevuse poolest .
24010007	Kes ei peaks sind kartma , rahvaste kuningas ? Tõesti , seda sa väärid ! Sest kõigi rahvaste tarkade hulgas ja kõigis nende kuningriikides ei ole sinu sarnast .
24010008	Üheskoos on nad rumalad ja narrid . Ebajumalate õpetus : see on puu ,
24010009	õhukeseks taotud hõbe , toodud Tarsisest , ja Uufase kuld , puusepa ja kullassepa kätetöö . Nende riided on sinised ja purpurpunased , kõik meistrite töö .
24010010	Aga Issand on tõeline Jumal , ta on elav Jumal ja igavene kuningas . Tema vihast väriseb maa ja tema sajatust ei suuda rahvad taluda .
24010011	Öelge neile nõnda : Jumalad , kes ei ole teinud taevast ja maad , kaovad maa pealt ja taeva alt .
24010012	Tema on oma rammuga rajanud maa , oma tarkusega loonud maailma ja mõistusega laotanud taeva .
24010013	Kui tema teeb häält , siis on taevas vete kohin , ja ta kergitab pilved maa äärest ; tema teeb vihmale välgud ja toob tuule välja selle aitadest .
24010014	Inimesed on kõik rumalad , mõistusest ilma . Kõik kullassepad jäävad häbisse jumalakujude pärast ; nende valatud kujud on pettus , sest neis pole vaimu .
24010015	Need on tühised , naeruväärt tööd : oma katsumisajal nad hävivad .
24010016	Nende sarnane ei ole see , kes on Jaakobi rikkuseks , sest tema on kõige Looja ja Iisrael on ta pärisosaks . Vägede Issand on tema nimi .
24010017	Korja oma kompsud maast kokku , kitsikuses istuja !
24010018	Sest nõnda ütleb Issand : Vaata , seekord ma lingutan minema maa elanikud ja rõhun neid nõnda , et nad tunnevad .
24010019	Häda mulle mu vigastuse pärast ! Mu haav on ravimatu ! Mina aga mõtlesin : See on ju ainult nõrkus , mida ma suudan taluda .
24010020	Mu telk on hävitatud ja kõik mu telginöörid katki kistud ; mu lapsed on läinud mu juurest ja neid ei ole enam . Ei ole ühtegi , kes jälle püstitaks mu telgi ja seaks üles mu telgiriided .
24010021	Jah , karjased on läinud arust ära ega otsi enam Issandat : seetõttu tegutsevad nad vääralt ja kõik nende karjad on pillutatud .
24010022	Hääl kostab . Vaata , see tuleb - suur mürin põhjamaalt , tegema Juuda linnu lagedaks , ðaakalite asupaigaks !
24010023	Ma tean , Issand , et inimese tee ei olene temast enesest , ei ole ränduri käes juhtida oma sammu .
24010024	Karista mind , Issand , aga õiglaselt , mitte oma raevus , et sa mind täiesti ei hävitaks .
24010025	Vala oma vihalõõm paganate peale , kes sind ei tunne , ja suguvõsade peale , kes ei hüüa appi sinu nime . Sest nad on neelanud Jaakobi , jah , on neelanud ta ära ja teinud talle lõpu ning hävitanud ta eluaseme . '
24011001	Sõna , mis Jeremijale tuli Issandalt , kes ütles :
24011002	' Kuulge selle seaduse sõnu ja rääkige Juuda meestele ja Jeruusalemma rahvale ,
24011003	ütle neile : Nõnda ütleb Issand , Iisraeli Jumal : Neetud olgu mees , kes ei kuule selle seaduse sõnu ,
24011004	mille ma andsin teie vanemaile sel päeval , mil ma tõin nad ära Egiptusemaalt rauasulatusahjust , öeldes : Kuulake mu häält ja tehke kõigiti nõnda , nagu ma teid käsin , siis te olete minu rahvas ja mina olen teie Jumal ,
24011005	et kinnitada vannet , mille ma vandusin teie vanemaile : anda neile maa , mis voolab piima ja mett , nagu see tänapäeval ongi ! ' Ja mina vastasin ning ütlesin : ' Aamen , Issand ! '
24011006	Ja Issand ütles mulle : ' Kuuluta kõiki neid sõnu Juuda linnades ja Jeruusalemma tänavail ning ütle : Kuulge selle seaduse sõnu ja tehke nende järgi !
24011007	Sest ma hoiatasin tõsiselt teie vanemaid sel päeval , kui ma tõin nad ära Egiptusemaalt , hoiatasin järelejätmatult kuni tänase päevani , öeldes : Kuulake minu häält !
24011008	Aga nad ei kuulanud ega pööranud kõrva , vaid käisid igaüks oma kurja südame paadumuses ; seepärast lasksin ma tulla nende peale kõik selle seaduse sõnad , mida ma olin käskinud täita , aga mida nad ei täitnud . '
24011009	Ja Issand ütles mulle : ' Juuda meeste ja Jeruusalemma rahva hulgas on avastatud vandenõu .
24011010	Nad on pöördunud tagasi oma esiisade süütegude juurde , kes tõrkusid kuulamast mu sõna , ja nad on käinud teiste jumalate järel neid teenides ; Iisraeli sugu ja Juuda sugu on tühistanud mu seaduse , mille ma olin andnud nende vanemaile .
24011011	Seepärast ütleb Issand nõnda : Vaata , ma toon neile õnnetuse , millest neil pole pääsu ; ja kui nad kisendavad minu poole , siis ma ei kuule neid .
24011012	Kui siis Juuda linnad ja Jeruusalemma elanikud lähevad ja kisendavad jumalate poole , kellele nad on suitsutanud , siis need küll ei suuda neid päästa nende õnnetuse ajal .
24011013	Sest nõnda palju kui sul on linnu , on sul jumalaid , Juuda ! Ja nõnda palju kui Jeruusalemmas on tänavaid , olete te püstitanud altareid häbile , suitsutusaltareid Baalile !
24011014	Sina ära palu selle rahva eest , ära tee nende pärast kisa ega palvet , sest mina ei kuule , kui nad hüüavad mind oma õnnetuse pärast appi !
24011015	Mida teeb mu armsam minu kojas ? Sepitseb riukaid ? Kas tõotused ja pühitsetud liha võiksid ära viia su süü , et sa nende läbi pääseksid ?
24011016	Haljaks õlipuuks , ilusaks , kauniviljaliseks nimetas sind Issand ; aga raginal süütab ta tule selle külge ja selle oksad muutuvad kõlbmatuks .
24011017	Ja vägede Issand , kes sind on istutanud , rääkis sinule tulevasest õnnetusest Iisraeli soo ja Juuda soo häbitegude pärast , mida nad on teinud , et Baalile suitsutades mind ärritada . '
24011018	Ja Issand ilmutas mulle ning ma sain teada ; siis näitasid sa mulle nende tegusid .
24011019	Mina olin nagu süütu talleke , keda viiakse tappa , ega teadnud , et nad mu vastu mõtteid mõlgutasid : ' Hävitagem puu koos ta viljaga ja raiugem ta ära elavate maalt , et ta nimegi enam ei meenutataks ! '
24011020	Aga vägede Issand on õiglane kohtumõistja , kes katsub läbi neerud ja südame . Lase mind näha , et sa neile kätte tasud , sest ma olen oma riiuasja sinule avaldanud !
24011021	Seepärast ütleb Issand nõnda Anatoti meeste kohta , kes püüavad mu hinge ja ütlevad : ' Sina ära ennusta Issanda nimel , et sa ei sureks meie käe läbi ! ' ,
24011022	seepärast ütleb vägede Issand nõnda : Vaata , ma nuhtlen neid : noored mehed surevad mõõga läbi , nende pojad ja tütred surevad nälga .
24011023	Neist ei jää järele jääkigi , sest ma toon Anatoti meestele nende karistusaastal õnnetuse .
24012001	' Sina jääd õiglaseks , Issand , kuigi ma riidlen sinuga . Tõesti , ma tahaksin sinuga rääkida õigusemõistmisest . Miks läheb korda õelate tee ? Miks kõik petised elavad rahus ?
24012002	Sina istutad neid , nad juurduvad , nad kasvavad , kannavad isegi vilja . Nende suus oled sa ligidal , aga nende neerudest kaugel .
24012003	Kuid sina , Issand , tunned mind , näed mind ja katsud läbi mu südame , missugune see on sinu ees . Lahuta nad nagu tapalambad ja pühenda veristuspäevaks !
24012004	Kui kaua peab maa leinama ja kõigi väljade rohi kuivama ? Nende kurjuse pärast , kes seal elavad , hukkuvad loomad ja linnud , sest nad ütlevad : ' Tema ei näe meie lõppu . ' '
24012005	' Kui sa väsid jalameestega koos joostes , kuidas sa võiksid siis võistelda hobustega ? Rahulikul maal võid sa olla julge , aga mida sa teeksid Jordani padrikus ?
24012006	Sest isegi su vennad ja su isa pere , needki petavad sind , needki karjuvad täiest kõrist sulle järele . Ära usu neid , isegi kui nad sinuga lahkesti räägivad ! '
24012007	' Ma olen maha jätnud oma koja , hüljanud oma pärisosa , olen andnud , mis oli mu hingele armas , oma vaenlaste kätte .
24012008	Mu pärisosa oli mulle kui lõvi metsas : ta möirgas mu peale , seepärast ma vihkan teda .
24012009	Mu pärisosa oli mulle kirjuks linnuks , mida röövlinnud piiravad . Minge , koguge kõik metsloomad , tooge nad sööma !
24012010	Hulk karjaseid on hävitanud mu viinamäe , on tallanud mu põlluosa , nad on teinud mu armsa põllu lagedaks kõrbeks .
24012011	Lagedaks on see tehtud , lagedana leinab see mu ees . Kogu maa on laastatud , aga ei ole ühtegi , kes võtaks seda südamesse .
24012012	Kõigi kõrbe tühermaade peale tulid hävitajad - sest Issanda mõõk neelab maa äärest ääreni - rahu pole kellelgi .
24012013	Nad külvasid nisu , aga lõikasid kibuvitsu , nad väsitasid endid asjata ; häbenege oma saaki Issanda vihalõõma pärast ! '
24012014	Nõnda ütleb Issand kõigi mu kurjade naabrite kohta , kes puudutavad pärisosa , mille ma oma rahvale Iisraelile olen andnud pärida : ' Vaata , ma kitkun nad ära nende maalt ja kitkun Juuda soo välja nende keskelt .
24012015	Aga pärast seda , kui ma olen nad kitkunud , halastan ma jälle nende peale ja toon nad tagasi , igaühe ta pärisosale ja igaühe ta maale .
24012016	Ja kui nad tõesti õpivad ära mu rahva kombed ja hakkavad vanduma minu nime juures : Nii tõesti kui Issand elab ! , nõnda nagu nad õpetasid mu rahvast vanduma Baali juures , siis nad võivad edasi elada mu rahva keskel .
24012017	Aga kui nad ei kuule , siis ma kitkun selle rahva sootuks ära ja saadan hukatusse , ütleb Issand . '
24013001	Issand ütles mulle nõnda : ' Mine ja osta enesele linane vöö ja pane see niuete ümber , aga ära vii seda vette ! '
24013002	Ja ma ostsin Issanda sõna peale vöö ning panin selle enesele niuete ümber .
24013003	Siis tuli Issanda sõna mulle teist korda ; ta ütles :
24013004	' Võta vöö , mille sa ostsid , mis sul niuete ümber on , ja võta kätte ning mine Frati jõe äärde ja peida see seal kaljulõhesse ! '
24013005	Ja ma läksin ning peitsin selle Frati jõe äärde , nagu Issand mind oli käskinud .
24013006	Ja kui hea tükk aega oli möödunud , ütles Issand mulle : ' Võta kätte , mine Frati jõe äärde ja võta sealt vöö , mille ma sind käskisin sinna peita ! '
24013007	Siis ma läksin Frati jõe äärde ja kaevasin ning võtsin vöö paigast , kuhu ma selle olin peitnud , ja vaata , vöö oli rikutud , see ei kõlvanud kuhugi .
24013008	Ja mulle tuli Issanda sõna ; ta ütles :
24013009	' Nõnda ütleb Issand : Selsamal kombel ma hävitan Juuda kõrkuse ja Jeruusalemma kõrkuse , mis on suur .
24013010	See paha rahvas , kes ei taha mu sõna kuulda , kes elab oma südame paadumuses ja käib teiste jumalate järel , et neid teenida ja kummardada , saab selle vöö sarnaseks , mis ei kõlba kuhugi .
24013011	Sest nagu vöö kinnitub mehe niudeil , nõnda ma kinnitasin enesele kogu Iisraeli soo ja kogu Juuda soo , ütleb Issand , et nad oleksid mulle rahvaks , kuulsuseks , kiituseks ja ehteks ; aga nad ei kuulanud .
24013012	Seepärast ütle neile see sõna : Nõnda ütleb Issand , Iisraeli Jumal : Iga kruus täidetakse veiniga . Ja kui nad sulle ütlevad : Kas me tõesti ise ei tea , et iga kruus täidetakse veiniga ? ,
24013013	siis vasta neile : Nõnda ütleb Issand : Vaata , ma täidan joomauimaga kõik selle maa elanikud , kuningad , kes istuvad Taaveti aujärjel , preestrid , prohvetid ja kõik Jeruusalemma elanikud ,
24013014	ja ma purustan nad üksteise vastu , isad ja pojad üheskoos , ütleb Issand . Mina ei tunne kaasa , ei kurvasta ega halasta , nõnda et jätaksin nad hävitamata .
24013015	Kuulge ja kuulatage , ärge suurustage , sest Issand on rääkinud !
24013016	Andke au Issandale , oma Jumalale , enne kui saabub pimedus ja enne kui teie jalad hämaruses puutuvad vastu mägesid ! Te ootate küll valgust , aga tema teeb selle surmavarjuks , muudab pilkaseks pimeduseks .
24013017	Aga kui te ei võta seda kuulda , siis mu hing nutab salajas teie kõrkuse pärast : nutab kibedasti ja mu silmist voolavad pisarad , et Issanda kari viiakse vangi .
24013018	Ütle kuningale ja kuningannale : ' Istuge alamale , sest teie tore kroon on langenud teil peast ! '
24013019	Lõunamaa linnad on suletud ja avajat ei ole . Kogu Juuda viiakse vangi , viiakse vangi tervenisti .
24013020	Tõstke oma silmad üles ja vaadake , kuidas nad tulevad põhja poolt ! Kus on kari , mis sulle oli antud , su ilusad kitsed ja lambad ?
24013021	Mis sa siis ütled , kui ta paneb sulle valitsejaiks need , keda sa ise harjutasid enesele armukesteks ? Küllap sind valdavad valud otsekui sünnitajat naist .
24013022	Ja kui sa mõtled oma südames : ' Mispärast see juhtub mulle ? ' , siis sinu suure süü pärast tõstetakse üles su hõlmad , su kannad saavad tunda vägivalda .
24013023	Kas etiooplane saab muuta oma nahka või panter oma täppe ? Sel juhul saaksite head teha ka teie , kes olete harjunud kurja tegema .
24013024	Ma pillutan teid nagu lendlevaid kõrsi kõrbe tuules .
24013025	See on sinu liisk , sinu mõõdetud osa minult , ütleb Issand , sest sa oled unustanud minu ja oled lootnud vale peale .
24013026	Nõnda minagi tõstan üles su hõlmad su näo peale , et nähtaks su häbi ,
24013027	su abielurikkumist ja su hirnumist , su häbiväärset kõlvatust . Välja küngastel olen ma näinud su jäledusi . Häda sulle , Jeruusalemm ! Ei sina saa puhtaks ! Kui kaua see veel kestab ? '
24014001	Issanda sõna , mis Jeremijale tuli ühenduses põuaga :
24014002	' Juuda leinab , ta väravad jäävad tühjaks , leinates lamatakse maas , Jeruusalemmast tõuseb hädakisa .
24014003	Nende suurnikud läkitavad oma alamaid vee järele ; need lähevad kaevude juurde , aga ei leia vett - nende astjad tulevad tühjalt tagasi . Neil on häbi ja nad tunnevad piinlikkust ning katavad oma pead .
24014004	Sest põld on kohkunud , et maal ei ole vihma , põllumehed häbenevad ja katavad oma pead .
24014005	Koguni poeginud emahirv väljal jätab maha oma vasika , sest värsket rohtu ei ole .
24014006	Ja metseeslid seisavad tühermail ja ahmivad õhku nagu ðaakalid ; nende silmad tuhmuvad , sest rohtu ei ole .
24014007	Kui meie süüteod tunnistavad meie vastu , siis , Issand , toimi meiega oma nime kohaselt ! Sest meie taganemisi on palju , me oleme pattu teinud sinu vastu .
24014008	Sina , Iisraeli lootus , tema päästja hädaajal . Mispärast sa oled nagu võõras maal või nagu rändur , kes lööb telgi üles ainult ööbimiseks ?
24014009	Mispärast sa oled nagu jahmunud mees , nagu keegi , kes on võimetu päästma ? Ja ometi oled sa meie keskel , Issand ! Meile on pandud sinu nimi , ära jäta meid maha !
24014010	Nõnda ütleb Issand selle rahva kohta : Nii on siis neile meeldinud hulkuda , nad ei ole säästnud oma jalgu ; seepärast ei ole Issandal neist hea meel , ta meenutab nüüd nende süüd ja nuhtleb nende patte .
24014011	Ja Issand ütles mulle : Ära palu selle rahva eest tema heaks !
24014012	Kuigi nad paastuvad , ei kuule ma nende hüüdu ; ja kuigi nad ohverdavad põletusohvreid ja roaohvreid , ei ole mul neist hea meel , vaid ma teen neile lõpu mõõga , nälja ja katkuga .
24014013	Siis ma ütlesin : Oh , Issand Jumal ! Vaata , prohvetid ütlevad neile : Te ei näe mõõka ega tule teile nälga , sest mina annan teile siin paigas püsiva rahu .
24014014	Aga Issand ütles mulle : Prohvetid kuulutavad minu nimel valet . Mina ei ole neid läkitanud , ei ole neid käskinud ega nendega rääkinud ; nad kuulutavad teile valenägemusi , tühiseid ennustusi ja oma südame pettekujutlusi .
24014015	Seepärast ütleb Issand prohvetite kohta , kes kuulutavad minu nimel , kuigi ma ei ole neid läkitanud , ja kes ütlevad , et sellele maale ei tule mõõka ja nälga , nõnda : Mõõga ja nälja läbi hukkuvad need prohvetid .
24014016	Ja rahvas , kellele nad kuulutavad , heidetakse Jeruusalemma tänavaile nälja ja mõõga läbi ning ükski ei mata neid - nemad , nende naised , nende pojad ja tütred . Ja mina valan nende peale nende eneste kurjuse .
24014017	Ja ütle neile see sõna : Minu silmist voolavad pisarad ööd ja päevad ega lakka , sest neitsi , mu rahva tütar , on vigastatud raske vigastusega , tema haav on ravimatu .
24014018	Kui ma lähen väljale , siis vaata : mõõgaga tapetud . Ja kui ma tulen linna , siis vaata : näljatõved . Aga niihästi prohvetid kui preestrid uitavad maal ega tea midagi .
24014019	Kas sa oled Juuda hoopis hüljanud ? Või on su hing Siionist tüdinud ? Mispärast sa oled meid nõnda löönud , et me ei saa terveks ? Oodatakse rahu , aga head ei ole , ja paranemise aega , ent vaata : on kohkumus .
24014020	Issand , me tunneme oma õelust ja oma vanemate süüd , ja et me oleme pattu teinud sinu vastu .
24014021	Oma nime pärast ära põlga meid , ära teota oma aujärge ! Pea meeles , ära tee tühjaks oma lepingut meiega !
24014022	Kas paganate ebajumalate seas on vihmategijaid või annab taevas piisku iseenesest ? Eks see ole sina , Issand , meie Jumal ? Me loodame sinu peale , sest sina oled kõik selle teinud . '
24015001	Ja Issand ütles mulle : Isegi kui Mooses ja Saamuel seisaksid minu ees , ei oleks mu hing siiski mitte selle rahva poolt . Aja nad minu eest , et nad läheksid ära .
24015002	Ja kui nad sinult küsivad : ' Kuhu me peame minema ? ' , siis vasta neile : Issand ütleb nõnda : Kes surma , see surma , kes mõõga ette , see mõõga ette , kes nälja kätte , see nälja kätte , kes vangi , see vangi .
24015003	Ja ma panen neile peale nelja liiki nuhtlusi , ütleb Issand : mõõga tapma , koerad lohistama , taeva linnud ja maa loomad sööma ja hävitama .
24015004	Ja ma panen nad hirmutuseks kõigile kuningriikidele maa peal Juuda kuninga Manasse , Hiskija poja pärast , selle pärast , mis ta Jeruusalemmas tegi .
24015005	Sest kes annaks sulle armu , Jeruusalemm , või kes trööstiks sind ? Või kes küll põikaks kõrvale , et küsida su käekäigu järele ?
24015006	Sina oled mu hüljanud , ütleb Issand , ja oled taganenud ; seepärast ma sirutan oma käe su vastu ja hävitan sinu , ma olen tüdinud järele andmast .
24015007	Mina viskan neid visklabidaga maa väravais ; mina teen lastetuks , mina hukkan oma rahva , kui nad ei pöördu oma teedelt .
24015008	Mul on siis nende lesknaisi rohkem kui liiva mere ääres ; mina toon noorukite ema kallale päise päeva ajal rüüstaja , paiskan äkitselt ta peale ärevust ja hirmu .
24015009	See , kes sünnitas seitse , närbub , vaagub hinge ; tema päike loojub , kui alles on päev , ta häbeneb ja jääb häbisse . Ja mis neist üle jääb , selle ma annan mõõga kätte , nende vaenlaste ees , ütleb Issand .
24015010	' Häda mulle , ema , et sa sünnitasid minu , riiaka ja tülika mehe kogu maale ! Ei ole ma võlausaldaja ega võlgnik , ometi sajatavad mind kõik .
24015011	Issand ütles : Küll ma vabastan su hea jaoks , küll ma panen vaenlase anuma sind õnnetuse ajal ja häda ajal . '
24015012	' Kas murdub raud , põhjamaine raud ja vask ?
24015013	Sinu varanduse ja tagavarad annan ma ilma hinnata saagiks kõigi su pattude pärast ja kõigis su paigus .
24015014	Ma panen sind teenima su vaenlasi maal , mida sa ei tunne , sest mu vihatuli on süttinud - see põleb teie kohal . '
24015015	' Sina tead seda . Issand , pea mind meeles ja kanna hoolt minu eest , tasu kätte minu eest mu tagakiusajaile ! Oma suures kannatlikkuses ära võta mind ära , mõtle , et ma sinu pärast kannan teotust !
24015016	Kui leidus su sõnu , siis ma neelasin neid ja su sõna oli mulle lustiks ja südamerõõmuks , sest mulle on pandud sinu nimi , Issand , vägede Jumal .
24015017	Ei ole ma istunud naerjate killas ega ole ma ilutsenud ; sinu käe pärast olen ma istunud üksinda , sest sa oled mu täitnud oma sajatusega .
24015018	Mispärast on mu valu nii püsiv ja mu haav ravimatu ? See ei taha paraneda . Oh häda ! Sa oled mulle nagu kahanev oja , nagu vesi , mis ei jää püsima . '
24015019	Selle peale ütleb Issand nõnda : ' Kui sa pöördud , siis ma lasen sind jälle seista mu palge ees . Ja kui sa lahutad väärtusliku tühisest , siis sa oled otsekui minu suu . Nemad pöörduvad siis sinu poole , aga sina ei pöördu nende poole .
24015020	Ja mina teen sind kindlaks vaskmüüriks selle rahva vastu ; kui nad võitlevad sinu vastu , siis nad ei võida sind , sest mina olen sinuga , et sind aidata ja päästa , ütleb Issand .
24015021	Ja ma päästan sind kurjade käest ning lunastan vägivallavalitsejate pihust . '
24016001	Ja mulle tuli Issanda sõna ; ta ütles :
24016002	' Ära võta enesele naist ja ärgu olgu sul siin paigas poegi ega tütreid !
24016003	Sest nõnda ütleb Issand poegade ja tütarde kohta , kes sünnivad siin paigas , ja nende emade kohta , kes neid sünnitavad , ja nende isade kohta , kes neid sigitavad siin maal :
24016004	Nad surevad surmahaigustesse , neid ei leinata ja neid ei maeta , nad jäävad maale sõnnikuks . Nad hukkuvad mõõga ja nälja läbi ning nende laibad saavad taeva lindude ja maa loomade roaks .
24016005	Sest Issand ütleb nõnda : Ära mine leinakotta , ära käi kurtmas ja ära tunne neile kaasa , sest mina võtan sellelt rahvalt oma rahu , armu ja halastuse , ütleb Issand .
24016006	Ja nad surevad , niihästi suured kui väikesed siin maal , neid ei maeta ega peeta neile leinakaebust , ja ükski ei lõika enesele märke ega aja pead paljaks nende pärast .
24016007	Ei murta neile leinaleiba lohutuseks surnu pärast ega joodeta neid troostikarikast nende isa ja ema pärast .
24016008	Ära mine peomajja koos nendega istuma , sööma ja jooma !
24016009	Sest nõnda ütleb vägede Issand , Iisraeli Jumal : Vaata , ma lõpetan siit paigast teie silme ees ja teie päevil lustihääle ja rõõmuhääle , peigmehe hääle ja pruudi hääle .
24016010	Ja kui sa kuulutad sellele rahvale kõiki neid sõnu ja nemad küsivad sinult : ' Mispärast räägib Issand meile kogu sellest suurest õnnetusest ja mis on meie süü ja patt , mida me oleme teinud Issanda , oma Jumala vastu ? ' ,
24016011	siis vasta neile : Sellepärast et teie vanemad jätsid minu maha , ütleb Issand , ja läksid teiste jumalate järele ja teenisid ning kummardasid neid , jätsid minu maha ega pidanud minu Seadust .
24016012	Teie aga olete teinud halvemini kui teie vanemad , sest vaata , te käite igaüks oma kurja südame paadumuses mind kuulda võtmata .
24016013	Sellepärast ma paiskan teid sellelt maalt maale , mis on tundmatu teile ja teie vanemaile , ja te teenite seal teisi jumalaid päevad ja ööd , sest mina ei anna teile armu .
24016014	Ometi , vaata , päevad tulevad , ütleb Issand , kui enam ei öelda : ' Nii tõesti kui elab Issand , kes tõi Iisraeli lapsed ära Egiptusemaalt ' ,
24016015	vaid : ' Nii tõesti kui elab Issand , kes tõi Iisraeli lapsed ära põhjamaalt ja kõigist maadest , kuhu ta oli nad pillutanud . ' Sest ma toon nad tagasi nende maale , mille ma olen andnud nende vanemaile .
24016016	Vaata , ma läkitan paljude kalameeste järele , ütleb Issand , et nood püüaksid neid ; ja pärast seda ma läkitan paljude küttide järele , et nood kütiksid neid kõigilt mägedelt ja kõigilt künkailt ning kaljulõhedest .
24016017	Sest minu silmad on kõigi nende teede peal , nad ei ole minu eest varjul ja nende süü ei ole peidetud mu silme eest .
24016018	Aga esmalt tasun ma kahekordselt nende süü ja patu , sellepärast et nad on teotanud minu maad oma põlastusväärsete ebajumalate laipadega ja on täitnud mu pärisosa oma jäledustega .
24016019	Issand , mu tugevus ja varjupaik , mu pelgupaik hädaajal . Sinu juurde tulevad rahvad maa äärtest ja ütlevad : ' Meie vanemail oli pärisosaks ainult vale , tühised ebajumalad , ja nende hulgas ei olnud ühtegi , kellest oleks olnud kasu . '
24016020	Kas saab inimene valmistada enesele jumalaid ? Need ju ei olegi jumalad !
24016021	Seepärast , vaata , nad saavad tunda , seekord ma annan neile tunda oma kätt ja oma väge , et nad teaksid , et minu nimi on Issand .
24017001	Juuda patt on kirjutatud raudsulega , uurendatud teemanditeravikuga nende südamelauasse ja nende altarisarvede peale .
24017002	Nõnda nagu nad mäletavad oma lapsi , mäletavad nad oma altareid ja viljakustulpi haljaste puude juures , kõrgetel küngastel .
24017003	Sinu varanduse , kõik su tagavarad , su ohvrikünkad mägedel ja väljal annan ma riisutavaiks patu pärast kogu su maal .
24017004	Sa pead oma käe lahti laskma oma pärisosa küljest , mille ma sulle andsin , ja ma panen sind teenima su vaenlasi maal , mida sa ei tunne ; sest te olete süüdanud mu vihatule , mis jääb igavesti põlema .
24017005	Nõnda ütleb Issand : Neetud on mees , kes loodab inimeste peale , kes peab liha oma käsivarreks ja kelle süda lahkub Issandast .
24017006	Tema on otsekui kadakas nõmmel , mis ei näe head tulemas ; ta asub kõrbe kivirägas , soolasel , elamiskõlbmatul maal .
24017007	Aga õnnistatud on mees , kes loodab Issanda peale , kelle lootuseks on Issand .
24017008	Tema on otsekui vee äärde istutatud puu , mis ajab oma juuri oja kaldal ega karda , kui palavus tuleb , vaid ta lehed on haljad ; ja põua-aastal ta ei muretse ega lakka vilja kandmast .
24017009	Süda on petlikum kui kõik muu ja äärmiselt rikutud - kes suudab seda mõista ?
24017010	Mina , Issand , uurin südant , katsun läbi neerud , et anda igaühele tema tee kohaselt , tema tegude vilja mööda .
24017011	Nagu põldpüü , kes haub , mida ta ei ole munenud , on see , kes kogub ülekohtuselt rikkust ; pooles eas peab ta selle jätma ja rumalana lõpetab ta oma elu .
24017012	Aujärg , kõrge algusest peale , on meie pühamu paik .
24017013	Issand , Iisraeli lootus ! Kõik , kes sinu hülgavad , jäävad häbisse . Kes minust taganevad , kirjutatakse põrmu , sest nad on jätnud maha elava vee allika , Issanda .
24017014	Tee mind terveks , Issand , siis ma saan terveks ; aita mind , siis ma saan abi , sest sina oled mu kiitus .
24017015	Vaata , nad ütlevad mulle : ' Kus on Issanda sõna ? Mingu see ometi täide ! '
24017016	Ma ei ole põiganud järgnemast sulle , karjasele , ega ole soovinud õnnetusepäeva . Sa tead , et mis mu huultelt on välja tulnud , see on sinu palge ees .
24017017	Ära ole mulle hirmutuseks , sina , mu varjupaik kurjal ajal !
24017018	Jäägu häbisse mu jälitajad , aga mind ära lase jääda häbisse ; tundku nad hirmu , aga mind ära lase hirmu tunda ; too nende peale õnnetusepäev ja purusta nad kahekordselt !
24017019	Issand ütles mulle nõnda : Mine ja seisa rahva poegade väravas , millest Juuda kuningad käivad sisse ja välja , ja kõigis Jeruusalemma väravais ,
24017020	ja ütle neile : Kuulge Issanda sõna , Juuda kuningad ja kogu Juuda ja kõik Jeruusalemma elanikud , kes tulete sisse neist väravaist !
24017021	Issand ütleb nõnda : Vaadake , et te ei kanna hingamispäeval koormat ega too seda sisse Jeruusalemma väravaist !
24017022	Ärge viige hingamispäeval koormat välja oma kodadest ja ärge tehke ühtegi tööd , vaid pühitsege hingamispäeva nõnda , nagu ma olen käskinud teie vanemaid !
24017023	Nemad aga ei kuulanud ega pööranud oma kõrva , vaid tegid oma kaela kangeks , et mitte kuulda ja õpetust võtta .
24017024	Aga kui te tõesti kuulate mind , ütleb Issand , ega too hingamispäeval koormat sisse selle linna väravaist , vaid pühitsete hingamispäeva ega tee ühtegi tööd ,
24017025	siis tulevad selle linna väravaist sisse kuningad ja vürstid , kes istuvad Taaveti aujärjele , sõites vankreis ja hobuste seljas , nemad ja nende vürstid , Juuda mehed ja Jeruusalemma elanikud , ja selles linnas elatakse igavesti .
24017026	Ja Juuda linnadest ja Jeruusalemma ümbrusest , Benjamini maalt , madalmaalt , mäestikust ja Lõunamaalt tulevad põletus - , tapa - ja roaohvrite ning viiruki toojad , tänuohvri toojad Issanda kotta .
24017027	Aga kui te ei võta mind kuulda , et te peate pühitsema hingamispäeva ja et te ei tohi kanda koormat ega tulla hingamispäeval sisse Jeruusalemma väravaist , siis ma süütan selle väravais tule , mis neelab Jeruusalemma paleed ega kustu .
24018001	Sõna , mis Jeremijale tuli Issandalt , kes ütles :
24018002	' Tõuse ja mine alla potissepa kotta , ja ma annan seal sulle kuulda oma sõnu ! '
24018003	Siis ma läksin alla potissepa kotta , ja vaata , ta tegi tööd potikedra juures .
24018004	Ja kui astja , mida ta savist tegi , potissepa käes ebaõnnestus , siis ta tegi sellest teise astja , nagu potissepa silmis õigem näis olevat teha .
24018005	Siis tuli mulle Issanda sõna ; ta ütles :
24018006	' Kas mina ei või teiega teha nõnda nagu see potissepp , oh Iisraeli sugu ! ütleb Issand . Vaata , otsekui savi potissepa käes , nõnda olete teie minu käes , Iisraeli sugu !
24018007	Kord ma räägin rahva või kuningriigi kohta , et teda kitkutakse , kistakse ja hävitatakse :
24018008	aga kui see rahvas , kelle kohta ma rääkisin , pöördub oma kurjusest , siis ma kahetsen kurja , mida ma kavatsesin temale teha .
24018009	Teine kord ma räägin rahva või kuningriigi kohta , et teda ehitatakse ja istutatakse :
24018010	aga kui ta teeb kurja minu silmis ega kuula mu häält , siis ma kahetsen head , mida ma lubasin talle teha .
24018011	Ja nüüd räägi ometi Juuda meestele ja Jeruusalemma elanikele ning ütle : Nõnda ütleb Issand : Vaata , mina valmistan teile õnnetuse ja pean nõu teie vastu . Pöördugu seepärast igaüks oma kurjalt teelt ja parandagu oma viise ja tegusid !
24018012	Aga nad vastavad : Asjata ! Sest me käime oma nõu järgi ja talitame igaüks oma kurja südame paadumuses .
24018013	Seepärast ütleb Issand nõnda : Küsige ometi rahvaste seas , kes on kuulnud sellesarnast ? Väga hirmsaid tegusid on teinud Iisraeli neitsi .
24018014	Kas lahkub Ðaddai kaljult Liibanoni lumi ? Või kuivavad veed , võõrad , külmad , voolavad ?
24018015	Kuid mu rahvas on minu unustanud , nad suitsutavad ebajumalaile . Aga need panid nad komistama nende teedel , põlistel teedel , kõndima jalgradadel , sillutamata teel ,
24018016	tehes nende maa õudseks , igavesti pilkealuseks . Igaüks , kes sealt mööda läheb , kohkub ja vangutab pead .
24018017	Ma pillutan nad vaenlase ees otsekui idatuul , ma näitan neile kukalt , aga mitte palet nende õnnetusepäeval . '
24018018	Aga nad ütlevad : ' Tulge , peame nõu Jeremija vastu ! Sest ei lõpe preestril Seadus , targal nõu ega prohvetil sõna . Tulge , lööme teda keelega ja paneme tähele iga tema sõna ! '
24018019	Issand , pane mind tähele ja kuule mu süüdistajate häält !
24018020	Kas head tasutakse kurjaga ? Nad on ju mulle augu kaevanud , et võtta minult elu . Tuleta meelde , kuidas ma seisin sinu ees , rääkides nende kasuks head , et pöörata nende pealt su viha .
24018021	Seepärast jäta nende lapsed nälga ja tõuka nad mõõga ette ; nende naised jäägu lasteta ja leskedeks , nende mehi tapku katk ja nende noored mehed löödagu sõjas mõõgaga maha !
24018022	Kuuldagu nende kodadest kisendamist , kui sa äkitselt tood nende kallale röövjõugu . Sest nad on kaevanud minu püüdmiseks augu ja on salaja seadnud mu jalgadele paelu .
24018023	Aga sina , Issand , tead kõiki nende mõrvaplaane minu vastu . Ära lepita nende süüd ja ära kustuta nende pattu oma palge eest ! Komistagu nad sinu palge ees - talita nendega nõnda oma viha ajal !
24019001	Nõnda ütleb Issand : ' Mine ja osta potissepa tehtud savikruus , võta kaasa rahva vanemaid ja preestrite vanemaid
24019002	ja mine välja Ben-Hinnomi orgu , mis on Potikillu värava ees , hüüa seal need sõnad , mis ma sulle räägin ,
24019003	ja ütle : Kuulge Issanda sõna , Juuda kuningad ja Jeruusalemma elanikud ! Nõnda ütleb vägede Issand , Iisraeli Jumal : Vaata , ma lasen tulla sellele paigale niisuguse õnnetuse , et igaühel , kes sellest kuuleb , hakkavad kõrvad kumisema ,
24019004	sellepärast et nad hülgasid minu ja muutsid tundmatuseni selle paiga ning suitsutasid seal teistele jumalatele , keda ei tundnud nemad ise ega nende vanemad ja Juuda kuningad , ja täitsid selle paiga süütute verega
24019005	ning ehitasid ohvrikünkaid Baalile , et põletada tules oma lapsi Baalile põletusohvriks , mida mina ei ole käskinud ega millest ma ei ole rääkinud ja mis mulle ei ole meeldegi tulnud .
24019006	Seepärast , vaata , päevad tulevad , ütleb Issand , kui seda paika enam ei nimetata Põletuspaigaks ega Ben-Hinnomi oruks , vaid Tapaoruks .
24019007	Ja ma tühistan siin paigas Juuda ja Jeruusalemma nõu ning lasen neid langeda mõõga läbi nende vaenlaste ees , ja nende käe läbi , kes ihkavad võtta neilt elu ; ja ma annan nende laibad roaks taeva lindudele ja maa loomadele .
24019008	Ja ma teen selle linna jubeduseks ja pilkealuseks . Igaüks , kes sellest mööda läheb , kohkub ja vilistab kõigi selle nuhtluste pärast .
24019009	Ja ma panen nad sööma oma poegade ja tütarde liha , ja nad söövad üksteise liha piiramise ajal ja kitsikuses , millega nende vaenlased ja need , kes püüavad nende elu , neid kimbutavad .
24019010	Siis purusta kruus nende meeste nähes , kes koos sinuga on tulnud ,
24019011	ja ütle neile : Nõnda ütleb vägede Issand : Nõndasamuti purustan ma selle rahva ja selle linna , otsekui purustatakse potissepa astja , mida ei saa enam parandada ; ja Põletuspaika maetaksegi , sest muud matmispaika ei ole .
24019012	Nõnda talitan ma selle paigaga , ütleb Issand , ja selle elanikega , et teha seda linna Põletuspaiga sarnaseks .
24019013	Jeruusalemma kojad ja Juuda kuningate kojad saavad Põletuspaiga taoliselt rüvetatuiks , kõik kojad , mille katustel on suitsutatud kõigile taevavägedele ja on valatud joogiohvreid teistele jumalatele . '
24019014	Kui Jeremija tuli Põletuspaigast , kuhu Issand oli ta läkitanud prohvetlikult kuulutama , siis ta seisis Issanda koja õues ning ütles kogu rahvale :
24019015	' Nõnda ütleb vägede Issand , Iisraeli Jumal : Vaata , ma toon sellele linnale ja kõigile ta linnadele õnnetuse , mille ma temale olen tõotanud , sest nad on teinud oma kaela kangeks , et mitte kuulda minu sõnu . '
24020001	Kui preester Pashur , Immeri poeg , kes oli Issanda koja kõrgeim ülevaataja , kuulis Jeremijat prohvetlikult rääkivat neid sõnu ,
24020002	siis lõi Pashur prohvet Jeremijat ja pani tema jalapakku , mis oli Issanda koja juures Benjamini Ülaväravas .
24020003	Kui Pashur järgmisel päeval vabastas Jeremija jalapakust , ütles Jeremija temale : ' Issand ei nimeta sind Pashuriks , vaid ' Hirm kõikjal ' .
24020004	Sest Issand ütleb nõnda : Vaata , ma panen su hirmuks sulle enesele ja kõigile su sõpradele : need langevad oma vaenlaste mõõga läbi sinu silmade nähes . Ja ma annan kogu Juuda Paabeli kuninga kätte ning tema viib nad Paabelisse vangi ja lööb nad mõõgaga maha .
24020005	Ja ma annan ära kõik selle linna vara , kõik ta töötulu ja kõik ta kallid asjad ; kõik Juuda kuningate varandused annan ma nende vaenlaste kätte : nad riisuvad neid , võtavad kaasa ja viivad Paabelisse .
24020006	Ja sina , Pashur , ja kõik , kes elavad su kojas , lähete vangi ja sind viiakse Paabelisse : seal sa sured ja sinna sind maetakse , sind ja kõiki su sõpru , kellele sa oled prohvetlikult kuulutanud valet .
24020007	Sa valmistasid mulle pettumuse , Issand , ja ma olen pettunud ; sa oled minust tugevam ja võitsid . Ma olen iga päev olnud naeruks , kõik pilkavad mind .
24020008	Sest iga kord , kui ma räägin , pean ma kisendama . Ma hüüan : ' Vägivald ja rüüstamine ! ' Sest Issanda sõna on saanud mulle igapäevaseks teotuseks ja pilkeks .
24020009	Aga kui ma mõtlesin : Ma ei taha enam mõelda tema peale ega rääkida tema nimel , siis oli mu südames nagu põletav tuli , suletud mu luudesse-liikmetesse . Ma nägin vaeva , et seda taluda , aga ma ei suutnud .
24020010	Sest ma olen kuulnud paljude laimu , ähvardust kõikjal : ' Andke üles ! Anname ta üles ! ' Kõik mu sõbrad luuravad mu vääratust : Vahest ta laseb ennast tüssata , et saaksime teda võita ja temale kätte tasuda .
24020011	Aga Issand on minuga otsekui võimas kangelane ; seepärast komistavad mu jälitajad ega suuda midagi . Nad jäävad suurde häbisse , sest neil ei ole tulemust . See on igavene häbi , mida ei unustata .
24020012	Vägede Issand , kes sa katsud õige läbi , kes sa näed neerusid ja südant , lase mind näha , et sa neile kätte tasud , sest ma olen sinule avaldanud oma riiuasja .
24020013	Laulge Issandale , kiitke Issandat , sest tema päästab vaese hinge kurjategijate käest !
24020014	Neetud olgu päev , mil ma sündisin ; päev , mil ema mu sünnitas , jäägu õnnistuseta !
24020015	Neetud olgu mees , kes tõi mu isale sõnumi , öeldes : ' Sulle sündis poeglaps ! ' ja teda väga rõõmustas .
24020016	Selle mehe käsi käigu nagu linnadel , mis Issand kahetsemata segi paiskas . Kuulgu ta hädahüüdu hommikul ja sõjakisa keskpäeval ,
24020017	et ta mind ei surmanud emaihus , et mu ema oleks olnud mulle hauaks ja ta üsk oleks jäänud igavesti rasedaks .
24020018	Mispärast ma olen välja tulnud emaihust nägema vaeva ja muret , nõnda et mu päevad lõpevad häbis ? '
24021001	Sõna , mis Jeremijale tuli Issandalt , kui kuningas Sidkija läkitas Pashuri , Malkija poja , ja preester Sefanja , Maaseja poja , temale ütlema :
24021002	' Küsi ometi Issandalt meile nõu , sest Paabeli kuningas Nebukadnetsar sõdib meie vastu ! Vahest talitab Issand meiega kõigi oma imetegude eeskujul , nõnda et ta läheb ära meie kallalt ? '
24021003	Ja Jeremija vastas neile : ' Öelge Sidkijale nõnda :
24021004	Nõnda ütleb Issand , Iisraeli Jumal : Vaata , ma pööran ümber sõjariistad , mis teil käes on , millega te väljaspool müüri sõdite Paabeli kuninga ja kaldealaste vastu , kes teid piiravad , ja kogun need selle linna keskele .
24021005	Ja mina ise sõdin teie vastu väljasirutatud käe ja vägeva käsivarrega vihas ja raevus ja suures meelepahas .
24021006	Ja ma löön maha selles linnas asujad , niihästi inimesed kui loomad : nad surevad suurde katku .
24021007	Ja seejärel , ütleb Issand , annan ma Sidkija , Juuda kuninga , ja tema sulased ja rahva , need , kes sellesse linna katkust , mõõgast ja näljast on üle jäänud , Paabeli kuninga Nebukadnetsari kätte , ja nende vaenlaste kätte , nende kätte , kes püüavad nende elu . Ja tema lööb nad maha mõõgateraga , ta ei kurvasta nende pärast , ei anna armu ega halasta .
24021008	Ja ütle sellele rahvale : Nõnda ütleb Issand : Vaata , ma panen teie ette elu tee ja surma tee !
24021009	Kes jääb sellesse linna , see sureb mõõga läbi ning nälga ja katku ; aga kes läheb välja ja alistub teid piiravatele kaldealastele , see jääb elama ja võib pidada oma hinge enesele saagiks .
24021010	Sest ma olen pööranud oma palge selle linna vastu õnnetuseks , aga mitte õnneks , ütleb Issand ; linn antakse Paabeli kuninga kätte ja ta põletab selle tulega .
24021011	Ja ütle Juuda kuningakojale : Kuulge Issanda sõna !
24021012	Taaveti sugu ! Nõnda ütleb Issand : Mõistke igal hommikul õiget kohut ja päästke riisutu rõhuja käest , et mu viha ei süttiks nagu tuli ega põleks kustutamata teie kurjade tegude pärast !
24021013	Vaata , ma olen su vastu , sina , oru elanik , tasandiku kalju , ütleb Issand . Teie ütlete : ' Kes astub alla meile vastu ja kes tuleb meie eluasemeisse ? '
24021014	Aga mina nuhtlen teid teie tegude vilja mööda , ütleb Issand ; ma süütan teie metsas tule ja see neelab kogu teie ümbruskonna . '
24022001	Nõnda ütleb Issand : ' Mine alla Juuda kuningakotta ja ütle seal need sõnad ,
24022002	räägi : Kuule Issanda sõna , Juuda kuningas , kes sa istud Taaveti aujärjel , sina ja su sulased ja su rahvas , kes te tulete sisse neist väravaist !
24022003	Nõnda ütleb Issand : Tehke õigust ja olge õiglased ning päästke riisutu rõhuja käest ; ärge vaevake , ärge tehke liiga võõrale , vaeslapsele ja lesknaisele , ja ärge valage siin paigas süütut verd !
24022004	Sest kui te tõesti teete selle sõna järgi , siis tulevad selle koja väravaist sisse kuningad , kes istuvad Taaveti aujärjele , vankreis ja hobuste seljas sõites , nemad ise , nende sulased ja rahvas .
24022005	Aga kui te ei kuula neid sõnu , siis ma olen vandunud iseeneses , ütleb Issand , et see koda lõhutakse maha .
24022006	Sest Issand ütleb Juuda kuningakoja kohta nõnda : Sina oled olnud mulle nagu Gilead , Liibanoni tipp . Aga ma teen sind tõesti kõrbeks , elaniketa linnaks .
24022007	Ma pühitsen su kallale hävitajad , igamehe oma tööriistaga : nad raiuvad maha su valitud seedrid ja viskavad tulle .
24022008	Kui siis sellest linnast möödub palju rahvaid ja nad küsivad üksteiselt : Miks on Issand selle suure linnaga nõnda talitanud ? ,
24022009	siis vastatakse : Sellepärast , et nad hülgasid Issanda , oma Jumala lepingu ja kummardasid teisi jumalaid ja teenisid neid .
24022010	Ärge nutke surnu pärast ja ärge haletsege teda , vaid nutke parem selle pärast , kes läheb ära , sest tema ei tule enam tagasi ega saa näha oma sünnimaad !
24022011	Sest nõnda ütleb Issand Juuda kuninga Sallumi , Joosija poja kohta , kes valitses oma isa Joosija asemel , kes läks ära siit paigast : Tema ei tule enam siia tagasi ,
24022012	vaid paika , kuhu ta vangi viidi , ta sureb ja ta ei saa enam näha seda maad .
24022013	Häda sellele , kes ehitab oma koja ebaõiglusega ja oma ülakambrid ülekohtuga , kes paneb oma ligimese palgata orjama ega anna temale ta tasu ,
24022014	kes ütleb : Ma ehitan enesele ruumika koja , avarad ülakambrid , raiudes aknad , vooderdades seedritega ja võõbates punase värviga .
24022015	Kas sa selleks oled kuningas , et hoobelda seedritega ? Eks sinu isagi söönud ja joonud , aga ometi tegi ta õigust ja oli õiglane . Siis oli tal hea põli .
24022016	Ta mõistis õigust viletsale ja vaesele , ja siis oli tal hea . Eks see tähenda minu tundmist ? ütleb Issand .
24022017	Aga sinu silmad ja su süda ei näe muud kui omakasu , kuidas valada süütut verd ning teostada vägivalda ja rõhumist .
24022018	Sellepärast ütleb Issand Juuda kuninga Joojakimi , Joosija poja kohta nõnda : Tema pärast ei leinata : ' Oh , mu vend ! ' või : ' Oh , õde ! ' Tema pärast ei leinata : ' Oh , isand ! ' või : ' Oh , kõrgeausus ! '
24022019	Teda maetakse nagu eeslit , lohistatakse ja visatakse kaugele Jeruusalemma väravaist .
24022020	Mine üles Liibanonile ja hüüa , tõsta häält Baasanis ! Ja hõika Abarimist , sest kõik su armukesed on purustatud !
24022021	Ma rääkisin sulle su heas põlves , aga sa vastasid : ' Ma ei taha kuulda ! ' See on noorusest peale olnud su viis , et sa ei ole kuulanud mu häält .
24022022	Tuul karjatab kõiki su karjaseid ja su armukesed lähevad vangi . Küll sa siis tunned häbi ja piinlikkust kõige oma kurjuse pärast .
24022023	Sina , kes elad Liibanonil , pesitsed seedritel , kuidas sa küll siis oigad , kui sulle tulevad vaevused , valud otsekui sünnitajal .
24022024	Nii tõesti kui ma elan , ütleb Issand , isegi kui Juuda kuningas Konja , Joojakimi poeg , oleks pitserisõrmuseks mu paremas käes - siiski kisuksin ma su sealt ära
24022025	ja annaksin su nende kätte , kes püüavad su hinge , ja nende kätte , kelle ees sa hirmu tunned : Paabeli kuninga Nebukadnetsari ja kaldealaste kätte .
24022026	Ja ma paiskan sinu ja su ema , kes sinu on sünnitanud , teisele maale , kus te ei ole sündinud , ja te surete seal .
24022027	Aga maale , kuhu nende hing igatseb tagasi minna , sinna nad tagasi ei saa .
24022028	On siis see mees , Konja , mõni tühine asi , mis purustatakse , või astja , mis ei kõlba kellelegi ? Mispärast paisati minema tema ja ta sugu , ja heideti maale , mida nad ei tundnud ?
24022029	Maa , maa , maa , kuule Issanda sõna !
24022030	Nõnda ütleb Issand : Pange kirja see mees kui lastetu , kui mees , kellel oma elupäevil ei ole õnne ; sest mitte ühelgi tema soost ei õnnestu istuda Taaveti aujärjele ja jälle valitseda Juudas .
24023001	Häda karjaseile , kes hukkavad ja pillutavad mu karjamaa lambaid , ütleb Issand !
24023002	Seepärast ütleb Issand , Iisraeli Jumal , karjaste kohta , kes karjatavad mu rahvast , nõnda : Te olete mu lambad pillutanud ja ära ajanud ega ole vaadanud nende järele . Vaata , ma nuhtlen teid teie pahategude pärast , ütleb Issand .
24023003	Ja ma ise kogun oma lammaste jäägi kõigist maadest , kuhu ma olen nad ajanud , ja toon nad tagasi nende karjamaale ; nad on siis viljakad ja neid saab palju .
24023004	Ja ma sean neile karjased ning nood karjatavad neid ; siis nad enam ei ehmu ega karda , ja ühtegi neist ei jää vajaka , ütleb Issand .
24023005	Vaata , päevad tulevad , ütleb Issand , mil ma lasen tõusta Taavetile ühe õige võsu ; tema valitseb kui kuningas ja talitab targasti , tema teeb maal õigust ja õiglust .
24023006	Tema päevil päästetakse Juuda ja Iisrael elab julgesti ; ja see on nimi , millega teda hüütakse : ' Issand , meie õigus ' .
24023007	Seepärast , vaata , päevad tulevad , ütleb Issand , mil enam ei öelda : ' Nii tõesti kui elab Issand , kes tõi Iisraeli lapsed ära Egiptusemaalt ' ,
24023008	vaid : ' Nii tõesti kui elab Issand , kes tõi ja juhtis Iisraeli soo järglased koju põhjamaalt ja kõigist maadest , kuhu ma olin nad ajanud . ' Ja nad hakkavad elama oma maal .
24023009	Prohvetite kohta : Mu süda on murdunud rinnus , kõik mu luud-liikmed värisevad ; ma olen nagu joobnud mees , nagu veinist vallutatu - Issanda ees ja tema pühade sõnade ees .
24023010	Sest maa on täis abielurikkujaid . Jah , maa leinab needuse pärast , karjamaad kõrbes on kuivanud ; nende püüdlused on kurjad ja nende jõuks on ebaõiglus .
24023011	Niihästi prohvet kui preester on jumalakartmatu ; koguni omaenese kojast olen ma leidnud nende kurjust , ütleb Issand .
24023012	Seepärast on nende tee neile otsekui libastuskohaks pimeduses : neid tõugatakse ja nad langevad seal , sest ma toon neile õnnetuse , nende karistusaasta , ütleb Issand .
24023013	Ka Samaaria prohvetite juures nägin ma jõledust : nad kuulutasid prohvetlikult Baali nimel ja eksitasid mu rahvast Iisraeli .
24023014	Aga Jeruusalemma prohvetite juures nägin ma kohutavaid asju : abielurikkumist ja valelikku eluviisi . Nad julgustavad kurjategijaid , et ükski ei pöörduks oma kurjusest . Nad kõik on mulle nagu Soodom ja Jeruusalemma rahvas on nagu Gomorra .
24023015	Seepärast ütleb vägede Issand prohvetite kohta nõnda : Vaata , ma söödan neid koirohuga ja joodan mürgiveega , sest Jeruusalemma prohveteist on jumalakartmatus levinud kogu maale .
24023016	Nõnda ütleb vägede Issand : Ärge kuulake nende prohvetite sõnu , kes teile prohvetlikult kuulutavad - nad ainult tüssavad teid tühiste lootustega : nad räägivad oma südame kujutlustest , mitte Issanda suust .
24023017	Nad ütlevad ühtepuhku mu laimajaile : ' Issand on öelnud : Teil on rahu ! ' Ja igaühele , kes käib oma südame paadumuses , nad ütlevad : ' Teile ei tule õnnetust ! '
24023018	Aga kes neist on olnud osaduses Issandaga ja on näinud ning kuulnud tema sõna ? Kes on tähele pannud ja kuulnud tema sõna ?
24023019	Vaata , Issanda torm , tema raev puhkeb , ja keeristorm keerutab üle õelate pea .
24023020	Issanda viha ei pöördu enne , kui ta on teoks teinud ja korda saatnud oma tahtmise . Viimseil päevil te mõistate seda hästi .
24023021	Mina ei ole neid prohveteid läkitanud , vaid nad ise jooksevad ; mina ei ole neile rääkinud , vaid nad ise kuulutavad prohveti kombel .
24023022	Kui nad oleksid olnud osaduses minuga , siis nad kuulutaksid mu rahvale minu sõnu ning pööraksid neid nende kurjadelt teedelt ja kurjadest tegudest .
24023023	Kas ma ainult ligidal olen Jumal , ütleb Issand , aga kaugemal ei olegi Jumal ?
24023024	Kas saab keegi ennast peita peidupaikadesse , ilma et mina teda näeksin ? ütleb Issand . Kas see pole mina , kes täidab taeva ja maa ? ütleb Issand .
24023025	Ma olen kuulnud , mida räägivad need prohvetid , kes minu nimel kuulutavad valet , öeldes : ' Ma nägin und , ma nägin und ! '
24023026	Kui kaua see kestab ? Ons midagi südames neil prohveteil , kes kuulutavad valet ja kes avaldavad oma südame pettekujutlusi ,
24023027	kes mõtlevad oma unenägudega , mida nad üksteisele jutustavad , panna mu rahva unustama minu nime , nõnda nagu nende vanemad unustasid minu nime Baali pärast ?
24023028	Prohvet , kellel on olnud unenägu , jutustagu oma unenägu , aga kellel on minu sõna , kõnelgu mu sõna kui tõde ! Mis on õlgedel tegemist puhta viljaga ? ütleb Issand .
24023029	Eks mu sõna ole nagu tuli , ütleb Issand , või nagu vasar , mis purustab kalju ?
24023030	Sellepärast , vaata , ütleb Issand , olen ma prohvetite vastu , kes varastavad üksteiselt minu sõnu .
24023031	Vaata , ma olen prohvetite vastu , ütleb Issand , kes pruugivad omaenese keelt ja ütlevad : ' Issand ütleb . '
24023032	Vaata , ma olen nende vastu , kes prohvetlikult kuulutavad vääri unenägusid , ütleb Issand , ja jutustavad neid ning eksitavad mu rahvast oma valede ja kelkimistega . Ometi ei ole mina neid läkitanud ega käskinud ja nad ei too sellele rahvale mingit kasu , ütleb Issand .
24023033	Ja kui see rahvas või prohvet või preester sinult küsib , öeldes : ' Mis on Issanda ennustus ? ' , siis vasta neile : ' Te olete mulle koormaks ja ma tõukan teid ära , ütleb Issand . '
24023034	Ja seda prohvetit ja preestrit ja rahvast , kes ütleb : ' Issanda ennustus ' , seda meest ja tema sugu ma nuhtlen .
24023035	Igaüks küsigu oma naabrilt ja vennalt nõnda : ' Mis Issand kostis ? ' või : ' Mis Issand rääkis ? '
24023036	Aga Issanda ennustust ärge enam nimetage , sest igaühele saab koormaks omaenese sõna , sellepärast et te väänate elava Jumala , vägede Issanda , meie Jumala sõnu !
24023037	Küsi prohvetilt nõnda : ' Mis Issand sulle kostis ? ' või : ' Mis Issand sulle rääkis ? '
24023038	Aga kui te ütlete : ' Issanda ennustus ' , siis ütleb Issand nõnda : Kuna te ütlete selle sõna : ' Issanda ennustus ' - mina aga olen läkitanud teile ütlema : Ärge öelge : ' Issanda ennustus ' - ,
24023039	vaata , seepärast ma siis tõstan teid tõesti üles ning tõukan teid ja linna , mille ma andsin teie vanemaile , oma palge eest ära .
24023040	Ja ma panen teie peale igavese teotuse ja igavese häbi , mida ei unustata . '
24024001	Issand näitas mulle , ja vaata , Issanda templi ette oli pandud kaks korvi viigimarju , pärast seda kui Paabeli kuningas Nebukadnetsar oli Jeruusalemmast vangi viinud Juuda kuninga Jekonja , Joojakimi poja , ja Juuda vürstid , samuti sepad ja ehitustöölised , ja oli viinud need Paabelisse .
24024002	Ühes korvis olid väga head viigimarjad , varajaste viigimarjade sarnased , ja teises korvis olid väga halvad viigimarjad , nii halvad , et need ei kõlvanud süüa .
24024003	Ja Issand küsis minult : ' Mida sa näed , Jeremija ? ' Mina vastasin : ' Viigimarju . Head viigimarjad on väga head , aga halvad on väga halvad , nii halvad , et need ei kõlba süüa . '
24024004	Siis tuli mulle Issanda sõna ; ta ütles :
24024005	' Nõnda ütleb Issand , Iisraeli Jumal : Otsekui neid häid viigimarju , nõnda hindan ma hästi Juuda vange , keda ma siit paigast olen läkitanud Kaldeasse .
24024006	Ma heidan silma nende peale heas mõttes ja toon nad tagasi sellele maale . Ma ehitan neid ega kisu maha , ja ma istutan neid ega kitku välja .
24024007	Ja ma annan neile südame mõistmiseks , et mina olen Issand . Siis on nemad mulle rahvaks ja mina olen neile Jumalaks , sest nad pöörduvad minu poole kõigest südamest .
24024008	Aga otsekui halbade viigimarjadega , mis on nii halvad , et need ei kõlba süüa , tõesti , nõnda ütleb Issand , nõnda talitan ma Juuda kuninga Sidkijaga ja tema vürstidega ja Jeruusalemma jäägiga , kes on alles jäänud siia maale või kes elavad Egiptusemaal .
24024009	Ja ma sean nad hirmutuseks ja õnnetuseks kõigile kuningriikidele maa peal , teotuseks ja kõnekäänuks , pilkesõnaks ja needuseks kõigis paigus , kuhu ma nad tõukan .
24024010	Ja ma läkitan nende sekka mõõga , nälja ja katku , kuni nad on hävitatud maalt , mille ma olen andnud neile ja nende vanemaile . '
24025001	Sõna , mis Jeremijale tuli kogu Juuda rahva kohta Juuda kuninga Joojakimi , Joosija poja neljandal aastal , see on Paabeli kuninga Nebukadnetsari esimesel aastal ,
24025002	mis prohvet Jeremija rääkis kogu Juuda rahva ja kõigi Jeruusalemma elanike kohta , öeldes :
24025003	' Juuda kuninga Joosija , Aamoni poja kolmeteistkümnendast aastast alates kuni tänase päevani , nende kahekümne kolme aasta jooksul on mulle tulnud Issanda sõna ja ma olen teile rääkinud ja rääkinud , aga teie ei ole kuulanud .
24025004	Ja Issand on läkitanud teie juurde kõik oma sulased prohvetid , on läkitanud lakkamatult , aga teie ei ole kuulanud ega ole pööranud oma kõrva kuulma ,
24025005	kui ta ütles : Pöördugu ometi igaüks oma kurjalt teelt ja oma kurjadest tegudest , siis te jääte elama maale , mille Issand on andnud teile ja teie vanemaile muistsest ajast igavesti !
24025006	Ja ärge käige teiste jumalate järel neid teenides ja kummardades , ja ärge pahandage mind oma kätetööga , siis ma ei tee teile kurja !
24025007	Aga teie ei kuulanud mind , ütleb Issand , vaid pahandasite mind oma kätetööga õnnetuseks teile enestele .
24025008	Seepärast ütleb vägede Issand nõnda : Kuna te ei võtnud kuulda mu sõnu ,
24025009	vaata , siis ma toon kõik põhjamaa suguvõsad , ütleb Issand , ja läkitan käsu Paabeli kuningale Nebukadnetsarile , oma sulasele , ja toon nemad selle maa ja ta elanike vastu , ja kõigi nende ümberkaudsete rahvaste vastu . Ja ma hävitan nad ning teen nad jubeduseks ja pilkealuseks ning igavesteks varemeteks .
24025010	Ja ma kaotan nende keskelt lustihääle ja rõõmuhääle , peigmehe hääle ja pruudi hääle , käsikivi mürina ja lambivalguse .
24025011	Kogu see maa muutub varemeiks , õudseks , ja need rahvad orjavad Paabeli kuningat seitsekümmend aastat .
24025012	Aga kui seitsekümmend aastat täis saab , siis ma nuhtlen Paabeli kuningat ja seda rahvast , ütleb Issand , nende süüteo pärast , ja kaldealaste maad , tehes selle igavesti lagedaks .
24025013	Ma lasen täide minna kõik oma sõnad , mis ma olen rääkinud selle maa kohta , kõik , mis on kirjutatud sellesse raamatusse , kõik , mis Jeremija on prohvetlikult kuulutanud kõigi rahvaste kohta .
24025014	Sest ka nemad peavad orjama paljusid rahvaid ja suuri kuningaid , ja ma tasun neile nende tegude ja kätetöö järgi !
24025015	Sest Issand , Iisraeli Jumal , ütles mulle nõnda : Võta see vihaveini karikas minu käest ja jooda sellega kõiki rahvaid , kelle juurde ma sind läkitan ,
24025016	et nad jooksid ja tuiguksid ning hulluksid mõõga ees , mille ma läkitan nende sekka !
24025017	Ja ma võtsin karika Issanda käest ning jootsin kõiki rahvaid , kelle juurde Issand mind läkitas :
24025018	Jeruusalemma ja Juuda linnu , selle kuningaid ja vürste , et teha nad varemeiks , jubeduseks , pilkealuseks ja needuseks , nagu see tänapäeval on ;
24025019	vaaraod , Egiptuse kuningat , ja tema sulaseid ja vürste ja kogu ta rahvast ;
24025020	ja kõike segarahvast ja kõiki Uusimaa kuningaid ja kõiki vilistite maa kuningaid ja Askeloni , Assat , Ekroni , ja neid , kes on Asdodis alles jäänud ;
24025021	Edomit , Moabit ja ammonlasi ;
24025022	ja kõiki Tüürose kuningaid ja kõiki Siidoni kuningaid ja saarte kuningaid teiselt poolt merd ;
24025023	ja Dedanit , Teemat , Buusi ja kõiki , kellel on pügatud oimud ;
24025024	ja kõiki Araabia kuningaid ja kõiki kõrbes elava segarahva kuningaid ;
24025025	ja kõiki Simri kuningaid , kõiki Eelami kuningaid ja kõiki Meedia kuningaid ;
24025026	ja kõiki põhjamaa kuningaid ligidalt ja kaugelt üksteise järel , ja kõiki maailma kuningriike , mis maa peal on . Ja nende järel peab jooma Seesaki kuningas .
24025027	Ja ütle neile : Nõnda ütleb vägede Issand , Iisraeli Jumal : Jooge ja joobuge , oksendage ja langege maha ja ärge tõuske enam mõõga ees , mille ma läkitan teie sekka !
24025028	Aga kui nad tõrguvad karikat joomiseks su käest vastu võtmast , siis ütle neile : Nõnda ütleb vägede Issand : Te peate jooma !
24025029	Sest vaata , linnast , millele on pandud minu nimi , alustan ma õnnetuse toomist , ja teie peaksite jääma hoopis karistamata ! Te ei jää karistamata , sest mina kutsun mõõga kõigi maa elanike kallale , ütleb vägede Issand !
24025030	Aga sina kuuluta neile prohvetlikult kõik need sõnad ja ütle neile : Issand müristab kõrgusest ja toob oma pühast eluasemest kuuldavale oma hääle . Ta müristab võimsasti oma karjamaa kohal , kõigi maa elanike vastu kostab otsekui viinamarjatallajate hüüd .
24025031	Mürin jõuab maailma ääreni , sest Issandal on rahvastega riid , ta käib kohut kõigiga : ta annab õelad mõõga kätte , ütleb Issand .
24025032	Nõnda ütleb vägede Issand : Vaata , õnnetus käib rahvast rahvani ja suur torm tõuseb maa viimastest äärtest .
24025033	Ja sel päeval on Issanda mahalööduid maa äärest ääreni . Neid ei leinata ja neid ei koristata ega maeta , nad jäävad maa peale sõnnikuks .
24025034	Ulguge , karjased , ja kisendage , püherdage , karja isandad , sest päevad on täis , et teid tappa ja pillutada , ja te langete nagu hinnaline astja !
24025035	Siis kaob karjastel varjupaik ja karja isandail pakkupääs .
24025036	Kuule ! Karjaste hädakisa ja karja isandate hala ! Sest Issand laastab nende karjamaad
24025037	ja vaiksed vainud muutuvad elutuks Issanda vihalõõma ees .
24025038	Otsekui oleks noor lõvi jätnud oma padriku : sest nende maa muutub õudseks hävitaja mõõga ja tema vihalõõma ees . '
24026001	Ja Juuda kuninga Joojakimi , Joosija poja valitsemise alguses tuli see sõna Issandalt , kes ütles :
24026002	' Nõnda ütleb Issand : Seisa Issanda koja õues ja räägi kõigi Juuda linnade elanike kohta , kes tulevad Issanda kotta kummardama , kõik need sõnad , mis ma sind olen käskinud neile rääkida ilma sõnagi ära jätmata !
24026003	Vahest nad kuulavad ja pöörduvad igaüks oma kurjalt teelt ja ma võin kahetseda , et olen kavatsenud teha neile kurja nende kurjade tegude pärast .
24026004	Ja ütle neile : Nõnda ütleb Issand : Kui te ei kuula mind , et käiksite mu Seaduse järgi , mille ma teile olen andnud ,
24026005	et kuulaksite mu sulaste , prohvetite sõnu , keda ma teie juurde olen läkitanud ja läkitanud , aga keda te ei ole kuulanud ,
24026006	siis ma talitan selle kojaga nagu Siiloga ja teen selle linna sajatamissõnaks kõigile maa rahvaile . '
24026007	Ja preestrid ja prohvetid ja kogu rahvas kuulsid Jeremijat rääkivat neid sõnu Issanda kojas .
24026008	Ja kui Jeremija oli rääkinud lõpuni kõik , mis Issand oli käskinud rääkida kogu rahvale , siis preestrid ja prohvetid ja kogu rahvas võtsid ta kinni , öeldes : ' Sa pead surema !
24026009	Mispärast sa kuulutad Issanda nimel ja ütled : See koda saab Siilo sarnaseks ja see linn jääb tühjaks , kus ei ole elanikke ? ' Ja kogu rahvas Issanda kojas kogunes Jeremija vastu .
24026010	Kui Juuda vürstid kuulsid neid sõnu , siis nad läksid kuningakojast üles Issanda kotta ja istusid Issanda templi uue värava suhu .
24026011	Ja preestrid ja prohvetid rääkisid vürstidele ja kogu rahvale , öeldes : ' See mees on surma väärt , sest ta on prohvetlikult kuulutanud selle linna kohta , nagu te oma kõrvaga olete kuulnud . '
24026012	Aga Jeremija rääkis kõigile vürstidele ja kogu rahvale , öeldes : ' Issand on mind läkitanud prohvetlikult kuulutama selle koja ja selle linna kohta kõiki neid sõnu , mis te olete kuulnud .
24026013	Ja nüüd parandage oma eluviise ja tegusid ja kuulake Issanda , oma Jumala häält , siis Issand kahetseb õnnetust , mida ta teile on tõotanud .
24026014	Aga mina , vaata , olen teie käes ; tehke minuga , nagu teie silmis on hea ja õige !
24026015	Ometi teadke kindlasti , et kui te mind surmate , siis tõmbate süütu vere iseeneste ja selle linna ja ta elanike peale , sest Issand on tõesti läkitanud mind teie juurde , et ma räägiksin teie kõrvu kõik need sõnad ! '
24026016	Siis ütlesid vürstid ja kogu rahvas preestritele ja prohvetitele : ' See mees ei ole surma väärt , sest ta on meile rääkinud Issanda , meie Jumala nimel . '
24026017	Ja mehed maa vanemate hulgast tõusid ning rääkisid tervele rahvakogule , öeldes :
24026018	' Miika , moorastlane , kuulutas prohvetlikult Juuda kuninga Hiskija päevil ja rääkis kogu Juuda rahvale , öeldes : ' Nõnda ütleb vägede Issand : Siion küntakse põlluks , Jeruusalemm muutub varemeiks ja templimägi võsastunud künkaks . '
24026019	Kas Juuda kuningas Hiskija ja kogu Juuda tema sellepärast kohe surmasid ? Eks ta kartnud Issandat ja leevendanud Issanda palet , nõnda et Issand kahetses õnnetust , mida ta neile oli tõotanud ? Ja meie peaksime valmistama oma hingedele selle suure õnnetuse ! '
24026020	Aga oli ka keegi mees Uurija , Semaja poeg Kirjat-Jearimist , kes Issanda nimel prohvetlikult kuulutas , ja tema kuulutas selle linna ja maa kohta kõigiti sarnaselt Jeremija sõnadega .
24026021	Aga kui kuningas Joojakim ja kõik ta ihukaitsjad ja kõik vürstid kuulsid tema sõnu , siis püüdis kuningas teda surmata ; aga Uurija kuulis sellest , kartis ja põgenes ning jõudis Egiptusesse .
24026022	Siis kuningas Joojakim läkitas Egiptusesse mehed : Elnatani , Akbori poja , ja mehi koos temaga .
24026023	Ja need tõid Uurija Egiptusest tagasi ning viisid ta kuningas Joojakimi ette ; ja kuningas lõi ta mõõgaga maha ning viskas ta laiba lihtrahva hauda .
24026024	Aga Jeremijaga oli Ahikami , Saafani poja käsi , nõnda et teda ei antud rahva kätte surmata .
24027001	Juuda kuninga Sidkija , Joosija poja valitsemise alguses tuli Jeremijale Issandalt see sõna ; ta ütles :
24027002	' Issand ütles mulle nõnda : Valmista enesele köidikud ja ikkepuud ning pane need enesele kaela !
24027003	Läkita siis need Edomi kuningale , Moabi kuningale , ammonlaste kuningale , Tüürose kuningale ja Siidoni kuningale käskjalgade kaudu , kes tulevad Jeruusalemma Juuda kuninga Sidkija juurde ,
24027004	ja käsi neid öelda oma isandaile : Nõnda ütleb vägede Issand , Iisraeli Jumal : Öelge oma isandaile nõnda :
24027005	Mina olen teinud maa , inimesed ja loomad , kes maa peal on , oma suure rammu ja väljasirutatud käsivarre abil , ja ma annan need sellele , kes minu silmis õige on .
24027006	Ja nüüd annan ma kõik need maad oma sulase , Paabeli kuninga Nebukadnetsari kätte , ja ma annan temale ka metsloomad teda teenima .
24027007	Ja kõik rahvad peavad teenima teda ja tema poega ja pojapoega , kuni tuleb temagi aeg ja paljud rahvad ja suured kuningad sunnivad tedagi teenima .
24027008	Ja seda rahvast ja seda kuningriiki , kes tõrgub teenimast teda , Paabeli kuningat Nebukadnetsarit , ja kes ei anna oma kaela Paabeli kuninga ikke alla , seda rahvast ma nuhtlen mõõga ja nälja ja katkuga , ütleb Issand , kuni ma teen neile tema käe läbi lõpu .
24027009	Teie ärge kuulake oma prohveteid ja ennustajaid ning unenägusid , samuti mitte märkide seletajaid ja nõidu , kes teile räägivad ja ütlevad : Te ei hakka teenima Paabeli kuningat !
24027010	Sest nemad kuulutavad teile valet , selleks et teid eemaldada teie oma maalt , et mina peaksin teid ära tõukama , mistõttu te hukkute .
24027011	Aga selle rahva , kes viib oma kaela Paabeli kuninga ikke alla ja teenib teda , jätan ma tema oma maale , ütleb Issand , ja ta võib seda harida ning elada sel maal .
24027012	Ja Juuda kuningale Sidkijale rääkisin ma kõik needsamad sõnad , öeldes : Andke oma kaelad Paabeli kuninga ikke alla ja teenige teda ja tema rahvast , siis te jääte elama !
24027013	Miks peaksite surema , sina ja su rahvas , mõõga , nälja ja katku läbi , nõnda nagu Issand on tõotanud rahvale , kes ei taha teenida Paabeli kuningat ?
24027014	Ja ärge kuulake nende prohvetite sõnu , kes teile räägivad ja ütlevad : ' Te ei hakka teenima Paabeli kuningat ! ' , sest nad kuulutavad teile valet .
24027015	Sest mina ei ole neid läkitanud , ütleb Issand ; ometi kuulutavad nad valet minu nimel , selleks et ma tõukaksin teid ära ja et te hukkuksite , teie ja need prohvetid , kes teile kuulutavad .
24027016	Ja preestritele ja kogu sellele rahvale ma rääkisin , öeldes : Nõnda ütleb Issand : Ärge kuulake oma prohvetite sõnu , kes teile kuulutavad , öeldes : ' Vaata , Issanda koja riistad tuuakse nüüd varsti Paabelist tagasi ' , sest nad kuulutavad teile valet !
24027017	Ärge kuulake neid , teenige Paabeli kuningat , siis te jääte elama ! Miks peaks see linn saama varemeiks ?
24027018	Kui nad siiski on prohvetid ja kui neil on Issanda sõna , siis nad palugu ometi vägede Issandat , et riistu , mis on jäänud Issanda kotta ja kuningakotta , ei viidaks Paabelisse !
24027019	Sest nõnda ütleb vägede Issand sammaste , vaskmere , aluste ja muude riistade kohta , mis on veel jäänud siia linna
24027020	ja mida Paabeli kuningas Nebukadnetsar ära ei võtnud , kui ta Jeruusalemmast viis Paabelisse vangi Juuda kuninga Jekonja , Joojakimi poja , ja kõik Juuda ja Jeruusalemma suurnikud ,
24027021	sest nõnda ütleb vägede Issand , Iisraeli Jumal , riistade kohta , mis on jäänud Issanda kotta ja Juuda kuningakotta ja Jeruusalemma :
24027022	Need viiakse Paabelisse ja need jäävad sinna selle päevani , kui ma tunnen muret nende pärast , ütleb Issand , ja toon need ära ning panen tagasi siia paika ! '
24028001	Ja selsamal aastal , Juuda kuninga Sidkija valitsemise alguses , neljanda aasta viiendas kuus , rääkis minuga prohvet Hananja , Assuri poeg Gibeonist , Issanda kojas preestrite ja kogu rahva nähes ; ta ütles :
24028002	' Nõnda räägib vägede Issand , Iisraeli Jumal , kes ütleb : Mina murran Paabeli kuninga ikke !
24028003	Enne kui kaks aastat on möödunud , toon ma tagasi siia paika kõik Issanda koja riistad , mis Paabeli kuningas Nebukadnetsar võttis siit paigast ja viis Paabelisse .
24028004	Ja Juuda kuninga Jekonja , Joojakimi poja , ja kõik Juuda vangid , kes läksid Paabelisse , toon ma tagasi siia paika , ütleb Issand , sest ma murran Paabeli kuninga ikke . '
24028005	Aga prohvet Jeremija rääkis prohvet Hananjaga preestrite nähes ja kogu rahva nähes , kes seisid Issanda kojas .
24028006	Prohvet Jeremija ütles : ' Aamen ! Issand tehku nõnda ! Issand kinnitagu su sõnu , mis sa oled prohvetlikult kuulutanud , et ta toob Paabelist tagasi siia paika Issanda koja riistad ja kõik vangid .
24028007	Ent kuule ometi seda sõna , mis ma räägin sinu kuuldes ja kogu rahva kuuldes :
24028008	Prohvetid , kes on olnud enne mind ja enne sind muistsest peale , on prohvetlikult kuulutanud paljudele maadele ja suurtele kuningriikidele sõda , õnnetust ja katku .
24028009	Aga prohvet , kes kuulutab rahu , tunnistatakse alles siis prohvetiks , kelle Issand tõesti on läkitanud , kui selle prohveti sõna on täide läinud . '
24028010	Siis prohvet Hananja võttis ikke prohvet Jeremija kaelast ja murdis katki .
24028011	Ja Hananja rääkis kogu rahva nähes , öeldes : ' Nõnda ütleb Issand : Selsamal kombel murran ma Paabeli kuninga Nebukadnetsari ikke kõigi rahvaste kaelast , enne kui kaks aastat on möödunud . ' Aga prohvet Jeremija läks oma teed .
24028012	Ja Issanda sõna tuli Jeremijale pärast seda , kui prohvet Hananja oli katki murdnud ikke prohvet Jeremija kaelast ; ta ütles :
24028013	' Mine ja räägi Hananjaga ning ütle : Nõnda ütleb Issand : Sa oled murdnud puuikked , aga oled teinud nende asemele raudikked !
24028014	Sest nõnda ütleb vägede Issand , Iisraeli Jumal : Ma olen pannud raudikke kõigi nende rahvaste kaela , et nad teeniksid Paabeli kuningat Nebukadnetsarit , ja nad peavad teda teenima ! Ja ma olen andnud temale metsloomigi . '
24028015	Ja prohvet Jeremija ütles prohvet Hananjale : ' Kuule ometi , Hananja ! Issand ei ole sind läkitanud , vaid sina oled pannud selle rahva uskuma valet .
24028016	Seepärast ütleb Issand nõnda : Vaata , ma läkitan sind maa pealt ära . Sel aastal sa sured , sest sa oled kuulutanud taganemist Issandast . '
24028017	Ja prohvet Hananja suri selsamal aastal seitsmendas kuus .
24029001	Ja need on selle kirja sõnad , mis prohvet Jeremija läkitas Jeruusalemmast vangide vanemaile , kes veel alles olid , ja preestreile ja prohveteile ja kogu rahvale , keda Nebukadnetsar oli Jeruusalemmast viinud vangi Paabelisse ,
24029002	pärast seda kui kuningas Jekonja ja kuninganna , hoovkondlased , Juuda ja Jeruusalemma vürstid ning sepad ja ehitustöölised Jeruusalemmast olid läinud ,
24029003	Elaasa , Saafani poja , ja Gemarja , Hilkija poja , vahendusel , keda Juuda kuningas Sidkija läkitas Paabeli kuninga Nebukadnetsari juurde Paabelisse ; selles oli öeldud :
24029004	' Nõnda ütleb vägede Issand , Iisraeli Jumal , kõigile vangidele , keda ma olen Jeruusalemmast lasknud viia vangi Paabelisse :
24029005	Ehitage kodasid ja elage neis , istutage rohuaedu ja sööge nende vilja !
24029006	Võtke naisi ja laske sündida poegi ja tütreid ! Võtke oma poegadele naisi ja pange oma tütred mehele , et nad sünnitaksid poegi ja tütreid ! Paljunege seal , ärge vähenege !
24029007	Ja taotlege selle linna heaolu , kuhu ma olen lasknud teid viia , ja paluge selleks Issandat ; sest selle hea põli on teie hea põli !
24029008	Sest nõnda ütleb vägede Issand , Iisraeli Jumal : Ärge laske endid petta oma prohveteist , kes on teie keskel , ja oma ennustajaist , ja ärge võtke tõena oma unistusi , mida te unistate !
24029009	Sest nad kuulutavad teile minu nimel valet ; mina ei ole neid läkitanud , ütleb Issand .
24029010	Sest Issand ütleb nõnda : Alles kui seitsekümmend Paabeli aastat saab täis , kannan ma hoolt teie eest ja teen oma hea sõna teie kohta tõeks ja toon teid tagasi siia paika .
24029011	Sest mina tunnen mõtteid , mis ma teie pärast mõlgutan , ütleb Issand : need on rahu , aga mitte õnnetuse mõtted , et anda teile tulevikku ja lootust .
24029012	Siis te hüüate mind appi ja tulete ning palute mind , ja mina kuulen teid .
24029013	Ja te otsite mind ja leiate minu , kui te nõuate mind kõigest oma südamest .
24029014	Ja ma lasen teil mind leida , ütleb Issand , ja ma pööran teie vangipõlve ning kogun teid kõigi rahvaste seast ja kõigist paigust , kuhu ma teid olen tõuganud , ütleb Issand , ja toon teid tagasi paika , kust ma lasksin teid vangi viia .
24029015	Ja kuna te olete öelnud : Issand on Paabelis lasknud tõusta meile prohveteid -
24029016	siis ütleb Issand nõnda kuninga kohta , kes istub Taaveti aujärjel , ja kogu rahva kohta , kes elab siin linnas , teie vendade kohta , kes ei ole läinud vangi koos teiega :
24029017	Nõnda ütleb vägede Issand : Vaata , ma läkitan nende sekka mõõga , nälja ja katku ja teen nad roiskunud viigimarjade sarnaseks , mis on nii halvad , et need ei kõlba süüa .
24029018	Ja ma ajan neid taga mõõga , nälja ja katkuga ja teen nad hirmutuseks kõigile kuningriikidele maa peal , sajatuseks ja jälestuseks , pilkealuseks ja teotuseks kõigi rahvaste seas , kuhu ma nad olen tõuganud ,
24029019	sellepärast et nad ei kuulanud mu sõnu , ütleb Issand , kui ma läkitasin nende juurde oma sulaseid prohveteid , koguni korduvalt läkitasin ; aga teie ei kuulanud , ütleb Issand .
24029020	Aga kuulge Issanda sõna , teie , kõik vangid , keda ma olen Jeruusalemmast saatnud Paabelisse !
24029021	Nõnda ütleb vägede Issand , Iisraeli Jumal , Ahabi , Koolaja poja , ja Sidkija , Maaseja poja kohta , kes teile minu nimel kuulutavad valet : Vaata , ma annan nad Paabeli kuninga Nebukadnetsari kätte ja tema lööb nad maha teie silme ees .
24029022	Ja neist saab sajatussõna kõigile Juuda vangidele , kes on Paabelis ; öeldakse : ' Issand tehku sinuga nagu Sidkija ja Ahabiga , keda Paabeli kuningas kõrvetas tulega ! ' ,
24029023	sellepärast et nad tegid Iisraelis jõledust ja rikkusid abielu oma ligimeste naistega ning rääkisid minu nimel valesõnu , mida mina neid ei olnud käskinud ; mina tean seda ja olen tunnistaja , ütleb Issand .
24029024	Ja räägi nehelamlase Semajaga ning ütle :
24029025	Nõnda räägib vägede Issand , Iisraeli Jumal , ja ütleb : Sellepärast et sa oma nimel läkitasid kirja kogu rahvale , kes on Jeruusalemmas , ja preester Sefanjale , Maaseja pojale , ja kõigile preestritele , ja ütlesid :
24029026	Issand on sind pannud preestriks preester Joojada asemele , et Issanda kojas oleks järelevaatajaid iga märatseja ja kuulutaja tarvis ja et sa saaksid seesuguse panna jalapakku või kaelaraudu .
24029027	Aga nüüd , mispärast sa ei ole sõidelnud Jeremijat , anatotlast , kes teile prohvetlikult kuulutab ?
24029028	Sest ta on läkitanud meile Paabelisse sõna : See kestab kaua ; ehitage kodasid ja elage neis , istutage rohuaedu ja sööge nende vilja ! '
24029029	Ja preester Sefanja luges seda kirja prohvet Jeremija kuuldes .
24029030	Siis tuli Jeremijale Issanda sõna ; ta ütles :
24029031	' Läkita ütlema kõigile vangidele : Nõnda ütleb Issand nehelamlase Semaja kohta : Sellepärast et Semaja on teile prohvetlikult kuulutanud , kuigi mina teda ei ole läkitanud , ja on teid pannud uskuma valet ,
24029032	sellepärast ütleb Issand nõnda : Vaata , ma karistan nehelamlast Semajat ja tema sugu ; temal ei ole siis enam seda , kes elaks selle rahva keskel , ega saa ta näha head , mida ma teen oma rahvale , ütleb Issand ; sest ta on kuulutanud taganemist Issandast . '
24030001	Sõna , mis Jeremijale tuli Issandalt ; ta ütles :
24030002	' Nõnda räägib Issand , Iisraeli Jumal , ja ütleb : Kirjuta kõik sõnad , mis ma sulle olen rääkinud , enesele raamatusse !
24030003	Sest vaata , päevad tulevad , ütleb Issand , mil ma pööran oma Iisraeli ja Juuda rahva vangipõlve , ütleb Issand , ja ma toon nad tagasi maale , mille ma andsin nende vanemaile , ja nad pärivad selle . '
24030004	Ja need on sõnad , mis Issand rääkis Iisraeli ja Juuda kohta ,
24030005	sest nõnda ütleb Issand : ' Me oleme kuulnud hirmukisa ; on kartus , aga mitte rahu .
24030006	Küsige ometi ja vaadake : kas meesterahvas sünnitab ? Mispärast ma näen iga meest käed puusas nagu sünnitajal naisel , ja mispärast on kõik näod muutunud kahvatuks ?
24030007	Häda ! Sest see päev on suur , sellesarnast ei ole . See on Jaakobile ahastuse aeg , aga ta päästetakse sellest .
24030008	Ja sel päeval , ütleb vägede Issand , ma murran ikke su kaelast ja kisun katki su köidikud ; ja muulased ei pane neid enam teenima ,
24030009	vaid nad teenivad Issandat , oma Jumalat , ja Taavetit , oma kuningat , kelle ma neile tõstan .
24030010	Aga sina , mu sulane Jaakob , ära karda , ütleb Issand , ja Iisrael , ära ehmu ! Sest vaata , ma päästan sind kaugelt ja sinu soo nende vangipõlvemaalt . Jaakob tuleb tagasi ning elab rahus ja muretult , ilma et keegi teda hirmutaks .
24030011	Sest mina olen sinuga , ütleb Issand , et sind päästa . Ma teen lõpu kõigile rahvaile , kelle sekka ma sind olen pillutanud . Aga sinule ma ei tee lõppu : ma karistan sind õiglaselt , aga hoopis karistamata ma sind küll ei jäta .
24030012	Sest nõnda ütleb Issand : Su vigastus on ravimatu , su haav on valus .
24030013	Ei ole kedagi , kes kaitseks su õigust , mädapaisel ei ole paranemist , sulle ei kasva korpa .
24030014	Kõik su armukesed on sind unustanud , nad ei küsi su järele . Sest ma olen sind löönud , nagu lüüakse vaenlast halastamatu karistusega , sellepärast et su süü on suur , et su patte on palju .
24030015	Miks sa kisendad oma haava pärast , et su valu on vaigistamatu ? Su suure süü , su paljude pattude pärast olen ma sulle seda teinud .
24030016	Ometi õgitakse ära kõik , kes sind õgivad , ja kõik , kes sind rõhuvad - viimane kui üks läheb vangi ; kes sind rüüstavad , saavad rüüstatavaiks , ja kõik , kes võtavad sind saagiks , annan ma saagiks .
24030017	Sest ma tahan lasta kasvada sulle korba ja ravida sind sinu haavadest , ütleb Issand , sellepärast et sind on nimetatud hüljatuks : ' Siion , kellest ükski ei hooli ! '
24030018	Nõnda ütleb Issand : Vaata , ma pööran Jaakobi telkide vangipõlve ja ma halastan tema eluasemete peale ; linn ehitatakse üles oma rusuhunnikule ja palee asub seal , kus see peab asuma .
24030019	Sealt kostab tänulaul ja rõõmsate hääl . Ma teen nad paljuks ja nad ei vähene , ma teen nad auväärseiks ja neid ei halvustata .
24030020	Siis on ta pojad nagu muistegi ja ta kogudus seisab kindlana mu ees . Ja ma karistan kõiki ta piinajaid .
24030021	Temast enesest tuleb ta aukandja ja tema keskelt ilmub ta valitseja ; ma luban teda ligineda ja ta tuleb mu juurde , sest kes muidu annaks pandiks oma südame , et minule ligineda ? ütleb Issand .
24030022	Siis te olete mu rahvas ja mina olen teie Jumal .
24030023	Vaata , Issanda torm , raev , puhkeb , ja keeristorm keerutab üle õelate pea .
24030024	Issanda viha ei pöördu enne , kui ta on teoks teinud ja korda saatnud oma tahtmise . Viimseil päevil te mõistate seda .
24031001	Sel ajal , ütleb Issand , olen ma kõigi Iisraeli suguvõsade Jumal ja nemad on mu rahvas .
24031002	Nõnda ütleb Issand : Rahvas , mõõgast pääsenud , on kõrbes leidnud armu : Iisrael läheb oma rahupaika .
24031003	Issand ilmutas ennast mulle kaugelt : Ma olen sind armastanud igavese armastusega , seepärast jääb mu osadus sinuga .
24031004	Mina ehitan sind jälle , et sa oleksid üles ehitatud , Iisraeli neitsi . Sa ehid ennast jälle trummidega ja lähed rõõmsatega tantsima .
24031005	Sa istutad jälle viinapuuaedu Samaaria mägedele ; need , kes istutavad , saavad ka kasutada .
24031006	Sest tuleb päev , kui vahimehed hüüavad Efraimi mäestikus : ' Tõuske , mingem üles Siionisse Issanda , meie Jumala juurde ! '
24031007	Sest nõnda ütleb Issand : Hõisake ilutsedes Jaakobi pärast ja tundke rõõmu rahvaste peast ; kuulutage , kiitke ja öelge : ' Issand , päästa oma rahvas , Iisraeli jääk ! '
24031008	Vaata , ma toon nad põhjamaalt ja kogun nad maa viimastest äärtest ; nende hulgas on ka pimedaid ja jalutuid , rasedaid ja sünnitajaid : suure hulgana tulevad nad siia tagasi .
24031009	Nad tulevad nuttes ja ma toon neid anudes ; ma viin nad veeojade äärde tasasel teel , kus nad ei komista ; sest ma olen Iisraeli isa ja Efraim on mu esmasündinu .
24031010	Rahvad , kuulge Issanda sõna ja kuulutage kaugetel saartel ning öelge : ' Tema , kes pillutas Iisraeli , kogub ja hoiab teda nagu karjane oma karja ! '
24031011	Sest Issand lunastab Jaakobi ja vabastab tema selle käest , kes on temast vägevam .
24031012	Ja nad tulevad ning hõiskavad Siioni kõrgendikul , nad säravad rõõmust Issanda headuse pärast , vilja ja veini ja õli pärast , noorte lammaste , kitsede ja veiste pärast ; nende hing on nagu kastetud rohuaed ja nad ei närbu enam .
24031013	Siis neitsid rõõmutsevad tantsides ning noorukid ja raugad üheskoos ; ma muudan nende leina rõõmuks , ma trööstin ja rõõmustan neid pärast kurvastust .
24031014	Ja ma kosutan preestrite südameid rasvaga ning mu rahvas küllastub mu headusest , ütleb Issand .
24031015	Nõnda ütleb Issand : Raamast kuuldakse häält , halinat , kibedat nuttu : Raahel nutab oma poegi . Ta ei lase ennast trööstida oma poegade pärast , sest neid ei ole enam .
24031016	Nõnda ütleb Issand : Keela oma häält nutmast ja silmi pisaraid valamast , sest su teol on tasu , ütleb Issand , ja nad tulevad tagasi vaenlase maalt .
24031017	Sul on lootust tulevikuks , ütleb Issand , su lapsed tulevad tagasi oma maale .
24031018	Ma olen küll kuulnud , et Efraim haletseb iseennast : ' Sina oled mind karistanud ja ma olen saanud karistuse nagu tõrges härjavärss . Too mind tagasi , et saaksin pöörduda , sest sina oled Issand , mu Jumal !
24031019	Sest pärast taganemist ma kahetsen , ja pärast mõistuseletoomist ma löön enesele vastu puusa ; ma häbenen ja tunnen piinlikkust , sest ma kannan oma noorpõlve teotust . '
24031020	Eks ole Efraim mulle kalliks pojaks ja lemmiklapseks ? Sest iga kord , kui ma räägin tema vastu , mõtlen ma ikka temale ; seetõttu on mu süda tema pärast rahutu : ma tahan tõesti halastada tema peale , ütleb Issand .
24031021	Püstita enesele märgikivid , aseta teeviidad , pea meeles maanteed , rada , mida oled käinud ! Tule tagasi , Iisraeli neitsi , tule tagasi oma linnadesse !
24031022	Kui kaua sa kõhkled , taganenud tütar ? Sest Issand loob maal midagi uut : naine kaitseb meest .
24031023	Nõnda ütleb vägede Issand , Iisraeli Jumal : Veel kõneldakse Juudamaal ja selle linnades , kui ma pööran nende vangipõlve , seda sõna : ' Issand õnnistagu sind , sa õigluse eluase , sa püha mägi ! '
24031024	Seal elavad üheskoos Juuda ja kõik ta linnad , põllumehed ja rändavad karjased .
24031025	Sest ma kosutan väsinud hinge ja täidan iga nälginud hinge . '
24031026	Seepeale ma ärkasin ja vaatasin , ja mul oli olnud magus uni .
24031027	' Vaata , päevad tulevad , ütleb Issand , mil ma külvan Iisraeli soole ja Juuda soole inimeste seemet ja loomade seemet .
24031028	Ja nõnda nagu ma valvasin neid , et kitkuda ja maha kiskuda , purustada , hävitada ja tuua õnnetust , nõnda ma valvan neid , et üles ehitada ja istutada , ütleb Issand .
24031029	Neil päevil ei öelda enam : ' Isad sõid tooreid viinamarju , aga laste hambad on hellad ' ,
24031030	vaid igaüks sureb oma süü pärast : igal inimesel , kes sööb tooreid viinamarju , lähevad ta oma hambad hellaks .
24031031	Vaata , päevad tulevad , ütleb Issand , mil ma teen Iisraeli sooga ja Juuda sooga uue lepingu :
24031032	mitte selle lepingu sarnase , mille ma tegin nende vanematega sel päeval , kui ma võtsin nad kättpidi , et viia nad välja Egiptusemaalt - selle mu lepingu nad murdsid , kuigi ma olin nad võtnud enese omaks , ütleb Issand - ,
24031033	vaid leping , mille ma teen Iisraeli sooga pärast neid päevi , ütleb Issand , on niisugune : ma panen nende sisse oma Seaduse ja kirjutan selle neile südamesse ; siis ma olen neile Jumalaks ja nemad on mulle rahvaks .
24031034	Siis üks ei õpeta enam teist ega vend venda , öeldes : ' Tunne Issandat ! ' , sest nad kõik tunnevad mind , niihästi pisikesed kui suured , ütleb Issand ; sest ma annan andeks nende süü ega tuleta enam meelde nende pattu .
24031035	Nõnda ütleb Issand , kes on pannud päikese valguseks päeval , kuu ja tähtede korrad valguseks öösel , kes liigutab merd , paneb selle lained kohama - vägede Issand on tema nimi :
24031036	Kui need korrad nihkuksid mu palge eest , ütleb Issand , siis lakkaks ka Iisraeli sugu alatiseks olemast rahvas mu palge ees .
24031037	Nõnda ütleb Issand : Kui peaks saama mõõta taevast ülal ja uurida maa aluseid all , siis hülgaksin ka mina kogu Iisraeli soo kõige selle pärast , mis nad on teinud , ütleb Issand .
24031038	Vaata , päevad tulevad , ütleb Issand , mil linn Issandale üles ehitatakse Hananeli tornist Nurgaväravani .
24031039	Ja mõõdunöör läheb veel edasi otse üle Gaarebi künka ning käändub Goa suunas .
24031040	Ja kogu surnukehade ja tuha org , ja kõik põllud kuni Kidroni jõeni , Hobuvärava nurgani ida suunas , on pühendatud Issandale . Iialgi enam ei kitkuta seda välja ega kista maha . '
24032001	Sõna , mis Jeremijale tuli Issandalt Juuda kuninga Sidkija kümnendal aastal ; see oli Nebukadnetsari kaheksateistkümnes aasta .
24032002	Paabeli kuninga sõjavägi piiras siis Jeruusalemma ja prohvet Jeremijat peeti kinni vahtkonnaõues , mis oli Juuda kuningakoja juures ,
24032003	kuhu Juuda kuningas Sidkija oli ta kinni pannud , öeldes : ' Mispärast sa kuulutad ja ütled : Nõnda ütleb Issand : Vaata , ma annan selle linna Paabeli kuninga kätte ja ta vallutab selle ! ?
24032004	Ja Juuda kuningas Sidkija ei pääse kaldealaste käest , vaid antakse kindlasti Paabeli kuninga kätte ja ta peab temaga rääkima suust suhu ja nägema teda silmast silma .
24032005	Sidkija viiakse tema poolt Paabelisse ja ta jääb sinna , kuni ma võtan tema oma hoolde , ütleb Issand ; kui te sõdite kaldealaste vastu , ei ole teil õnne . '
24032006	Ja Jeremija ütles : ' Mulle tuli Issanda sõna ; ta ütles :
24032007	Vaata , Hanameel , su lelle Sallumi poeg , tuleb sinu juurde ja ütleb : Osta enesele minu Anatotis olev põld , sest sul on selle ostuks lunaõigus ! '
24032008	Ja Hanameel , mu lellepoeg , tuli Issanda sõna kohaselt mu juurde vahtkonnaõue ja ütles mulle : ' Osta ometi mu põld , mis on Anatotis Benjamini maal , sest sinul on pärimis - ja lunaõigus ; osta see enesele ! ' Siis ma mõistsin , et see oli Issanda sõna .
24032009	Ja ma ostsin Hanameelilt , oma lellepojalt , Anatotis oleva põllu ning vaagisin temale seitseteist hõbeseeklit hõbedat ,
24032010	kirjutasin üriku ja pitseerisin selle , võtsin siis tunnistajad ja vaagisin hõbeda vaekaussidega .
24032011	Siis ma võtsin käsu ja seaduste kohaselt pitseeritud ostukirja ja lahtise kirja
24032012	ning andsin ostukirja Baarukile , Mahseja poja Neerija pojale , oma lellepoja Hanameeli ja tunnistajate nähes , kes olid ostukirjale alla kirjutanud , kõigi juutide nähes , kes istusid vahtkonnaõues .
24032013	Ja ma käskisin Baarukit nende nähes , öeldes :
24032014	' Nõnda ütleb vägede Issand , Iisraeli Jumal : Võta need kirjad , see pitseeritud ostukiri ja see lahtine kiri , ja pane saviastjaisse , et need säiliksid kaua aega !
24032015	Sest nõnda ütleb vägede Issand , Iisraeli Jumal : Kord ostetakse siin maal jälle kodasid , põlde ja viinamägesid . '
24032016	Ja pärast seda , kui olin andnud ostukirja Baarukile , Neerija pojale , palusin ma Issandat , öeldes :
24032017	' Oh Issand Jumal ! Vaata , sina oled teinud taeva ja maa oma suure rammu ja väljasirutatud käsivarrega : ükski asi ei ole võimatu sinul ,
24032018	kes osutad heldust tuhandeile , aga tasud vanemate süü nende laste sülle pärast neid ; sina oled suur , vägev Jumal , kelle nimi on vägede Issand ,
24032019	suur nõu ja vägev teo poolest , sina , kelle silmad on lahti inimlaste kõigi teede kohal , et anda igaühele tema teede ja tegude vilja järgi ,
24032020	sina , kes oled teinud tunnustähti ja imetegusid Egiptusemaal ning teed neid tänapäevani Iisraelis ja muude inimeste seas , ja kes oled teinud enesele nime , nõnda nagu see tänapäeval on .
24032021	Sina tõid ära oma Iisraeli rahva Egiptusemaalt tunnustähtede ja imetegudega , vägeva käe ja väljasirutatud käsivarrega ning suure hirmu abil
24032022	ja andsid neile selle maa , mille sa vandega olid tõotanud anda nende vanemaile , maa , mis voolab piima ja mett .
24032023	Aga kui nad tulid ja võtsid selle omaks , siis nad ei võtnud kuulda su sõna ega käinud su Seaduse järgi , nad ei teinud midagi kõigest sellest , mida sa neid olid käskinud teha ; seepärast lasksid sa tulla neile kogu selle õnnetuse .
24032024	Vaata , piiramisvallid ulatuvad linnani , et seda vallutada , ja linn antakse mõõga , nälja ja katku abil kaldealaste kätte , kes sõdivad selle vastu . Millest sa oled rääkinud , see on sündinud , ja vaata , sa ise näed seda .
24032025	Aga sina , Issand Jumal , ütlesid mulle ometi : Osta raha eest enesele põld ja võta tunnistajad , ehk küll linn antakse kaldealaste kätte ! '
24032026	Ja Issanda sõna tuli Jeremijale ; ta ütles :
24032027	' Vaata , mina olen Issand , kõige liha Jumal ! Ons mulle mõni asi võimatu ?
24032028	Seepärast ütleb Issand nõnda : Vaata , ma annan selle linna kaldealaste kätte ja Paabeli kuninga Nebukadnetsari kätte ja tema vallutab selle .
24032029	Ja kaldealased , kes sõdivad selle linna vastu , tulevad ning süütavad selle linna tulega ja põletavad selle ja kojad , mille katustel minu pahandamiseks on suitsutatud Baalile ja on valatud joogiohvreid teistele jumalatele .
24032030	Sest Iisraeli lapsed ja Juuda lapsed on oma noorusest alates teinud minu silmis ainult kurja ; on ju Iisraeli lapsed mind ainult pahandanud oma kätetööga , ütleb Issand .
24032031	Jah , see linn on mulle olnud viha ja raevu põhjuseks alates päevast , kui see ehitati , kuni tänapäevani , nõnda et ma pean selle kõrvaldama oma palge eest
24032032	kõigi Iisraeli laste ja Juuda laste kurjuse pärast , mida nad on teinud , et mind pahandada , nemad , nende kuningad , nende vürstid , nende preestrid ja nende prohvetid , ja Juuda mehed ja Jeruusalemma elanikud .
24032033	Nad on pööranud mu poole kukla , aga mitte näo ; ja kuigi ma olen neid õpetanud ja õpetanud , ei ole nad kuulnud , et võtta õpetust .
24032034	Nad on asetanud oma jäledused kotta , millele on pandud minu nimi , ja on selle roojastanud .
24032035	Ja nad on ehitanud Baali ohvrikünkad , mis on Ben-Hinnomi orus , et ohverdada Moolokile oma poegi ja tütreid , mida ma neid ei ole käskinud ja mis mulle ei ole tulnud meeldegi , et nad võiksid teha niisugust jõledust , selleks et saata Juudat pattu tegema .
24032036	Aga nüüd , tõepoolest , ütleb Issand , Iisraeli Jumal , nõnda selle linna kohta , mille kohta te ütlete : ' See antakse Paabeli kuninga kätte mõõga , nälja ja katku abil ! '
24032037	Vaata , ma kogun neid kõigist maadest , kuhu ma olen nad tõuganud oma vihas , raevus ja suures meelepahas , ja toon nad tagasi siia paika ning lasen neid elada turvaliselt .
24032038	Siis on nad mulle rahvaks ja mina olen neile Jumalaks .
24032039	Ja ma annan neile ühesuguse südame ja ühesuguse tee , nõnda et nad alati kardavad mind , kasuks neile ja nende lastele pärast neid .
24032040	Ja ma teen nendega igavese lepingu , et ma ei loobu tegemast neile head ; ja ma annan neile südamesse minu kartuse , et nad ei lahkuks minust .
24032041	Ja ma tunnen neist rõõmu , tehes neile head , ma istutan nad ustavalt siia maale kõigest oma südamest ja kõigest oma hingest .
24032042	Sest nõnda ütleb Issand : Nii nagu ma tõin sellele rahvale kogu selle suure õnnetuse , nõnda ma toon neile kõik selle hea , mis ma neile olen tõotanud .
24032043	Ja põlde ostetakse veelgi sellel maal , mille kohta te ütlete : ' See on lage , inimesteta ja loomadeta , ja see antakse kaldealaste kätte ! '
24032044	Põlde ostetakse raha eest , ostukirju kirjutatakse ja pitseeritakse ja tunnistajaid võetakse Benjamini maal , Jeruusalemma ümbruskonnas , Juuda linnades , mäestiku linnades , madalmaa linnades ja Lõunamaa linnades , sest ma pööran nende vangipõlve , ütleb Issand . '
24033001	Ja Issanda sõna tuli teist korda Jeremijale , kui teda veel kinni peeti vahtkonnaõues ; ta ütles :
24033002	' Nõnda ütleb Issand , kes teeb seda , Issand , kes valmistab ja kinnitab seda - Issand on tema nimi - :
24033003	Hüüa mind , siis ma vastan sulle ja ilmutan sulle suuri ja salajasi asju , mida sa ei tea !
24033004	Sest nõnda ütleb Issand , Iisraeli Jumal , selle linna kodade ja Juuda kuningate kodade kohta , mis on maha kistud kaitseks piiramisseadmete ja mõõga vastu ,
24033005	et neid kasutada võitluses kaldealastega ja et neid täita surnutega , keda ma löön maha oma vihas ja raevus , kuna ma olen peitnud oma palge selle linna eest nende kõigi kurjuse pärast :
24033006	Vaata , ma toon temale paranemist ja tervist , ja ma teen nad terveks ning ilmutan neile rohket rahu ja tõtt .
24033007	Ma pööran Juuda vangipõlve ja Iisraeli vangipõlve ja ehitan nad üles nõnda nagu muistegi .
24033008	Ja ma puhastan nad kogu nende süüst , millega nad on pattu teinud minu vastu ; ja ma annan neile andeks kõik nende süüteod , millega nad on pattu teinud minu vastu ja millega nad on üles astunud minu vastu .
24033009	Ja see linn saab mulle rõõmunimeks , kiituseks ning ehteks kõigi maa rahvaste ees , kes kuulevad kõigest heast , mida ma neile teen ; siis nad kardavad ja värisevad kõige selle hea ja kõige selle õnne pärast , mida ma linnale annan .
24033010	Nõnda ütleb Issand : Veel kuuldakse siin paigas , mille kohta te ütlete : ' See on laastatud , pole inimest ega looma ' , laastatud Juuda linnades ja Jeruusalemma tänavail , kus pole inimest , elanikku ega looma ,
24033011	lustihäält ja rõõmuhäält , peigmehe häält ja pruudi häält , nende häält , kes ütlevad : ' Tänage vägede Issandat , sest Issand on hea , sest tema heldus kestab igavesti ! ' , kes toovad tänuohvrit Issanda kotta . Sest ma pööran maa vangipõlve nõnda nagu muistegi , ütleb Issand .
24033012	Nõnda ütleb vägede Issand : Veel saab olema siin laastatud paigas , kus pole inimest ega looma , ja kõigil selle linnadel karjamaid karjastele lammaste ja kitsede puhkamiseks .
24033013	Mäestiku linnades , madalmaa linnades ja Lõunamaa linnades , Benjamini maal , Jeruusalemma ümbruskonnas ja Juuda linnades käib veel lambaid läbi lugeja käte alt , ütleb Issand .
24033014	Vaata , päevad tulevad , ütleb Issand , mil ma teen tõeks hea sõna , mis ma olen rääkinud Iisraeli soo ja Juuda soo kohta .
24033015	Neil päevil ja sel ajal lasen ma tärgata Taavetile õiguse võsu , ja tema teeb siis sellel maal õigust ja õiglust .
24033016	Neil päevil päästetakse Juuda , ja Jeruusalemm võib elada turvaliselt , ja see on nimi , millega teda nimetatakse : Issand , meie õigus .
24033017	Sest nõnda ütleb Issand : Ei puudu Taavetil mees , kes istub Iisraeli soo aujärjel .
24033018	Ja leviitpreestreil ei puudu mees mu palge ees , ohverdamas põletusohvrit ja suitsutamas roaohvrit ning toimetamas tapaohvrit iga päev . '
24033019	Ja Jeremijale tuli Issanda sõna ; ta ütles :
24033020	' Nõnda ütleb Issand : Kui te võite tühjaks teha minu lepingu päevaga ja minu lepingu ööga , nõnda et päev ja öö ei tule neile seatud ajal ,
24033021	siis muutub tühjaks ka minu leping mu sulase Taavetiga , nõnda et tal enam ei ole poega , kes valitseks tema aujärjel , nõndasamuti minu leping leviitidega , preestritega , kes mind teenivad .
24033022	Nõnda nagu ei saa ära lugeda taeva väge ega mõõta mere liiva , nõnda rohkeks ma teen oma sulase Taaveti soo ja leviidid , kes mind teenivad . '
24033023	Ja Jeremijale tuli Issanda sõna ; ta ütles :
24033024	' Kas sa ei ole märganud , mis see rahvas räägib ja ütleb : Need mõlemad suguvõsad , kelle Issand valis , on ta hüljanud ? Ja nad laimavad mu rahvast , nagu see ei olekski nende meelest enam rahvas .
24033025	Nõnda ütleb Issand : Kui ei oleks mu lepingut päeva ja ööga , kui ma ei oleks seadnud taeva ja maa korda ,
24033026	siis ma hülgaksin ka Jaakobi ja oma sulase Taaveti soo ega võtaks tema soost valitsejaid Aabrahami , Iisaki ja Jaakobi soole . Aga ma pööran nende vangipõlve ja halastan nende peale . '
24034001	Sõna , mis Jeremijale tuli Issandalt , kui Paabeli kuningas Nebukadnetsar ja kogu ta sõjavägi , kõik maa kuningriigid , mille üle tema käsi valitses , ja kõik rahvad sõdisid Jeruusalemma ja kõigi selle linnade vastu ; ta ütles :
24034002	' Nõnda ütleb Issand , Iisraeli Jumal : Mine ja räägi Juuda kuninga Sidkijaga ja ütle temale : Nõnda ütleb Issand : Vaata , ma annan selle linna Paabeli kuninga kätte ja tema põletab selle tulega maha .
24034003	Ka sina ei pääse tema käest , sest sind võetakse tõesti kinni ja antakse tema kätte ; sina saad Paabeli kuningat näha silmast silma ja tema räägib sinuga suust suhu ning sa lähed Paabelisse .
24034004	Kummatigi kuule Issanda sõna , Sidkija , Juuda kuningas ! Nõnda ütleb Issand sinu kohta : Sa ei sure mõõga läbi !
24034005	Sa sured rahus ! Ja nõnda nagu su isade , endiste kuningate , kes enne sind on olnud , auks põletati koolnusuitsutusi , nõnda põletatakse sinugi auks , ja sõnadega ' Oh isand ! ' leinatakse ka sind ! Sest mina ise olen öelnud selle sõna , ütleb Issand . '
24034006	Ja prohvet Jeremija rääkis Juuda kuningale Sidkijale kõik need sõnad Jeruusalemmas ,
24034007	kui Paabeli kuninga sõjavägi sõdis Jeruusalemma ja kõigi järelejäänud Juuda linnade vastu , Laakise ja Aseka vastu , sest need olid Juuda linnadest , kindlustatud linnadest , järele jäänud .
24034008	Sõna , mis Jeremijale tuli Issandalt pärast seda , kui kuningas Sidkija oli teinud lepingu kogu Jeruusalemmas oleva rahvaga , et kuulutada neile vabastust :
24034009	igaüks pidi vabastama oma sulase ja teenija , heebrealase ja heebrealanna , et keegi ei orjaks juuti , oma venda .
24034010	Ja kõik vürstid ja kogu rahvas , kes olid astunud lepingusse , kuulsid , et igaühel tuleb vabastada oma sulane ja teenija , et neid ei tohi enam orjastada ; nad kuulasid sõna ja vabastasid need .
24034011	Aga hiljem nad taganesid ja võtsid tagasi sulased ja teenijad , keda nad olid vabastanud , ja sundisid neid taas sulaseiks ja teenijaiks .
24034012	Siis tuli Issandalt Jeremijale Issanda sõna ; ta ütles :
24034013	' Nõnda ütleb Issand , Iisraeli Jumal : Mina tegin teie vanematega lepingu päeval , kui ma tõin nad ära Egiptusemaalt , orjusekojast , öeldes :
24034014	Igal seitsmendal aastal vabastagu igaüks oma heebrealasest vend , kes enese sulle on müünud ; kui ta sind on teeninud kuus aastat , siis lase ta enese juurest vabaks ; aga teie vanemad ei kuulanud mind ega pööranud oma kõrva .
24034015	Teie olete küll äsja pöördunud ja teinud , mis minu silmis õige on , kuulutades igaüks oma ligimesele vabastust , ja olete teinud lepingu mu palge ees kojas , millele on pandud minu nimi .
24034016	Aga te olete jälle taganenud ja teotanud mu nime : olete võtnud tagasi igaüks oma sulase ja teenija , keda te olite vabastanud nende soovi kohaselt , ja olete neid sundinud olema teile sulaseiks ja teenijaiks .
24034017	Seepärast ütleb Issand nõnda : Te ei ole kuulanud mind , et oleksite kuulutanud vabastust igaüks oma vennale ja ligimesele ; vaata , mina kuulutan teile vabastust , ütleb Issand , mõõga , katku ja nälja läbi ja panen teid hirmutuseks kõigile kuningriikidele maa peal .
24034018	Ja mehed , kes rikkusid mu lepingut , kes ei pidanud selle lepingu sõnu , mille nad tegid minu ees , ma teen vasikaks , kelle nad raiusid pooleks ja kelle tükkide vahelt nad käisid läbi -
24034019	Juuda vürstid ja Jeruusalemma vürstid , hoovkondlased ja preestrid ja kogu maa rahva , kes käisid läbi vasika tükkide vahelt - ,
24034020	ja ma annan nad nende vaenlaste kätte ja nende kätte , kes püüavad nende hinge ; ja nende surnukehad jäävad taeva lindude ja maa loomade roaks .
24034021	Ka Juuda kuninga Sidkija ja tema vürstid annan ma nende vaenlaste kätte ja nende kätte , kes püüavad nende hinge , ja Paabeli kuninga sõjaväe kätte , kes teie kallalt on ära läinud .
24034022	Vaata , ma käsin , ütleb Issand , ja toon nad tagasi selle linna kallale ; nad sõdivad selle vastu , vallutavad selle ja põletavad tulega maha ; ja ma teen Juuda linnad lagedaks , kus ükski ei ela . '
24035001	Sõna , mis Jeremijale tuli Issandalt Juuda kuninga Joojakimi , Joosija poja päevil ; ta ütles :
24035002	' Mine reekablaste soo juurde , räägi nendega ja too nad Issanda kotta ühte kambrisse ning anna neile veini juua ! '
24035003	Siis ma võtsin Jaasanja , Habassinja poja Jeremija poja , ja tema vennad ja kõik ta pojad ja kogu reekablaste soo
24035004	ja tõin nad Issanda kotta jumalamehe Haanani , Jigdalja poja poegade kambrisse , mis on vürstide kambri kõrval ülalpool lävehoidja Maaseja , Sallumi poja kambrit .
24035005	Ja ma panin reekablaste soo poegade ette veiniga täidetud peekrid ja karikad ning ütlesin neile : ' Jooge veini ! '
24035006	Aga nad vastasid : ' Meie ei joo veini , sest Joonadab , Reekabi poeg , meie isa , on meid keelanud , öeldes : Ärge iialgi jooge veini , ei teie ega teie lapsed !
24035007	Ja ärge ehitage kodasid , ärge külvake seemet ja ärge istutage viinamägesid ; ärgu teil olgu neid , vaid elage telkides kogu oma eluaja , et võiksite kaua viibida maal , kus te võõraina elate !
24035008	Ja me oleme kuulanud oma isa Joonadabi , Reekabi poja häält kõiges , mida ta meile on keelanud : me ei joo veini kogu oma eluaja , ei me ise , ei meie naised , ei meie pojad ega meie tütred ,
24035009	ja me ei ehita enestele kodasid elamiseks , meil ei ole viinamäge , põldu ega seemet ,
24035010	vaid me elame telkides ning oleme sõnakuulelikud ja teeme kõigiti nõnda , nagu Joonadab , meie isa , meid on käskinud .
24035011	Aga kui Paabeli kuningas Nebukadnetsar tuli selle maa vastu , siis me ütlesime : Tulge , läki Jeruusalemma kaldealaste sõjaväe ja süürlaste sõjaväe eest ! Ja me asusime Jeruusalemma . '
24035012	Ja Jeremijale tuli Issanda sõna ; ta ütles :
24035013	' Nõnda ütleb vägede Issand , Iisraeli Jumal : Mine ja ütle Juuda meestele ja Jeruusalemma elanikele : Kas te ei võtaks õpetust , et kuuleksite minu sõnu ? ütleb Issand .
24035014	Joonadabi , Reekabi poja sõnu , millega ta keelas oma poegi veini joomast , peetakse , ja nad ei joo tänapäevani , sest nad kuulavad oma isa keeldu . Kuid mina olen teile rääkinud ja rääkinud , aga te ei ole mind kuulanud .
24035015	Ja ma olen teie juurde läkitanud kõik oma sulased prohvetid , olen läkitanud korduvalt , öeldes : Pöörduge ometi igaüks oma kurjalt teelt ja tehke heaks oma teod ; ja ärge käige teiste jumalate järel neid teenides , siis te jääte maale , mille ma olen andnud teile ja teie vanemaile ! Aga te ei ole pööranud oma kõrva ega ole mind kuulanud .
24035016	Et Joonadabi , Reekabi poja pojad on pidanud oma isa keeldu , mille ta neile andis , aga see rahvas ei ole mind kuulanud ,
24035017	siis ütleb Issand , vägede Jumal , Iisraeli Jumal nõnda : Vaata , ma toon Juudale ja kõigile Jeruusalemma elanikele kogu selle õnnetuse , mille ma neile olen tõotanud , sellepärast et nad ei kuulanud , kui ma neile rääkisin , ega vastanud , kui ma neid hüüdsin . '
24035018	Aga reekablaste soole ütles Jeremija : ' Nõnda ütleb vägede Issand , Iisraeli Jumal : Sellepärast et te olete kuulanud oma isa Joonadabi keeldu ning olete pidanud kõiki tema käske ja olete teinud kõigiti , nagu ta teid on käskinud ,
24035019	sellepärast ütleb vägede Issand , Iisraeli Jumal nõnda : Iialgi ei puudu Joonadabil , Reekabi pojal , mees , kes seisab minu palge ees . '
24036001	Ja Juuda kuninga Joojakimi , Joosija poja neljandal aastal tuli Jeremijale sõna Issandalt , kes ütles :
24036002	' Võta enesele rullraamat ja kirjuta sinna kõik need sõnad , mis ma sulle olen rääkinud Iisraeli ja Juuda ning kõigi rahvaste kohta , alates päevast , kui ma hakkasin sulle rääkima , Joosija päevist kuni tänase päevani !
24036003	Võib olla , et kui Juuda sugu kuuleb kõigest sellest õnnetusest , mille ma kavatsen neile saata , siis nad pöörduvad igaüks oma kurjalt teelt ja ma võin neile nende süü ja nende patu andeks anda . '
24036004	Siis Jeremija kutsus Baaruki , Neerija poja ; ja Baaruk kirjutas rullraamatusse Jeremija suust kõik Issanda sõnad , mis ta oli temale rääkinud .
24036005	Ja Jeremija käskis Baarukit , öeldes : ' Mind peetakse kinni , mina ei saa minna Issanda kotta .
24036006	Aga mine sina ja loe paastupäeval Issanda kojas rahva kuuldes rullraamatust Issanda sõnad , mis sa oled minu suust üles kirjutanud ; ja loe need ka kogu Juuda kuuldes kõigile , kes tulevad oma linnadest !
24036007	Vahest langeb nende alandlik palve Issanda ette ja igaüks pöördub oma kurjalt teelt ; sest suur on viha ja raev , millega Issand seda rahvast on ähvardanud . '
24036008	Ja Baaruk , Neerija poeg , tegi kõik nõnda , nagu prohvet Jeremija teda oli käskinud , ja luges raamatust Issanda sõnad Issanda kojas .
24036009	Ja Juuda kuninga Joojakimi , Joosija poja viienda aasta üheksandas kuus kuulutati Issanda ees paast kogu Jeruusalemma rahvale ja kogu rahvale , kes Juuda linnadest oli tulnud Jeruusalemma .
24036010	Siis luges Baaruk raamatust Jeremija sõnad Issanda kojas , kirjutaja Gemarja , Saafani poja kambris ülemises õues , Issanda koja uue värava suus , kogu rahva kuuldes .
24036011	Kui Miika , Saafani poja Gemarja poeg , kuulis raamatust kõiki Issanda sõnu ,
24036012	siis ta läks alla kuningakotta kirjutaja kambrisse , ja vaata , seal istusid kõik vürstid : kirjutaja Elisama , Delaja , Semaja poeg , Elnatan , Akbori poeg , Gemarja , Saafani poeg , Sidkija , Hananja poeg , ja kõik muud vürstid .
24036013	Ja Miika andis neile edasi kõik sõnad , mis ta oli kuulnud Baarukit rahva kuuldes raamatust lugevat .
24036014	Siis läkitasid kõik vürstid Baaruki juurde Jehudi , Netanja poja , Kuusi poja Selemja pojapoja , et ta ütleks : ' Võta kaasa rullraamat , millest sa rahva kuuldes lugesid , ja tule siia ! ' Ja Baaruk , Neerija poeg , võttis rullraamatu kaasa ning tuli nende juurde .
24036015	Ja nad ütlesid temale : ' Istu nüüd ja loe seda meie kuuldes ! ' Ja Baaruk luges nende kuuldes .
24036016	Aga kui nad olid kuulnud kõiki sõnu , siis vaatasid nad kohkunult üksteisele otsa ja ütlesid Baarukile : ' Me peame kuningale kõik need sõnad teatavaks tegema ! '
24036017	Ja nad küsitlesid Baarukit , öeldes : ' Jutusta ometi meile , kuidas sa kõik need sõnad tema suust kirja panid ? '
24036018	Ja Baaruk vastas neile : ' Oma suuga ütles ta mulle kõik need sõnad ette ja mina kirjutasin tindiga raamatusse . '
24036019	Siis ütlesid vürstid Baarukile : ' Mine peida ennast , sina ja Jeremija , ja keegi ärgu teadku , kus te olete ! '
24036020	Ja nad läksid kuninga juurde õue , aga rullraamatu jätsid nad kirjutaja Elisama kambrisse ; ja nad kandsid kõik sõnad kuninga kõrvu .
24036021	Siis kuningas läkitas Jehudi rullraamatut tooma ja too võttis selle kirjutaja Elisama kambrist ; ja Jehudi luges kuninga kuuldes ja kõigi vürstide kuuldes , kes seisid kuninga juures .
24036022	Kuningas istus talvekojas - oli üheksas kuu - ja tema ees oli süüdatud sütepann .
24036023	Ja kui Jehudi oli lugenud kolm või neli veergu , siis lõikas kuningas kirjutaja noaga rullraamatu katki ja viskas sütepannil olevasse tulle , kuni kogu rullraamat oli hävinud sütepanni tules .
24036024	Aga nad ei tundnud hirmu ega käristanud oma riideid lõhki , ei kuningas ega ükski tema teenritest , kes kuulsid kõiki neid sõnu .
24036025	Ja kuigi Elnatan , Delaja ja Gemarja kuningat tungivalt palusid rullraamatut mitte põletada , ei võtnud ta neid kuulda .
24036026	Ja kuningas käskis Jerahmeeli , kuningapoega , ja Serajat , Asrieli poega , ja Selemjat , Abdeeli poega , kirjutaja Baaruki ja prohvet Jeremija kinni võtta ; aga Issand peitis nad ära .
24036027	Ja Jeremijale tuli Issanda sõna , pärast seda kui kuningas oli põletanud rullraamatu ja sõnad , mis Baaruk Jeremija suust oli kirjutanud , ja ta ütles :
24036028	' Võta enesele teine rullraamat ja kirjuta sinna kõik endised sõnad , mis olid esimeseski rullraamatus , mille Juuda kuningas Joojakim põletas !
24036029	Ja Juuda kuninga Joojakimi kohta ütle : Nõnda ütleb Issand : Sina oled selle rullraamatu põletanud , öeldes : Mispärast sa oled sinna sedaviisi kirjutanud : Paabeli kuningas tuleb ja hävitab selle maa ning kaotab sealt inimesed ja loomad ?
24036030	Seepärast ütleb Issand Juuda kuninga Joojakimi kohta nõnda : Ei ole temal seda järglast , kes istuks Taaveti aujärjele , ja tema surnukeha visatakse päevapalavuse ja öökülma kätte .
24036031	Ja ma karistan teda ja tema sugu ning ta sulaseid nende süütegude pärast ; ma toon neile ning Jeruusalemma elanikele ja Juuda meestele kogu selle õnnetuse , mille ma neile tõotasin ja mida nad ei võtnud kuulda . '
24036032	Siis Jeremija võttis teise rullraamatu ja andis selle kirjutaja Baarukile , Neerija pojale , ja tema kirjutas sinna Jeremija suust kõik selle raamatu sõnad , mille Juuda kuningas Joojakim oli tules põletanud ; ja neile lisati veel palju samasuguseid sõnu .
24037001	Ja Konja , Joojakimi poja asemel sai kuningaks Sidkija , Joosija poeg , kelle Paabeli kuningas Nebukadnetsar pani Juudamaale kuningaks .
24037002	Aga ei tema ega ta sulased ega maa rahvas võtnud kuulda Issanda sõnu , mis ta rääkis prohvet Jeremija läbi .
24037003	Kord läkitas kuningas Sidkija Jehukali , Selemja poja , ja preester Sefanja , Maaseja poja , prohvet Jeremijale ütlema : ' Palu ometi meie eest Issandat , meie Jumalat ! '
24037004	Jeremija käis siis alles rahva keskel siia ja sinna , sest veel ei olnud teda vangikotta pandud .
24037005	Aga Egiptusest oli välja tulnud vaarao sõjavägi ; ja kui kaldealased , kes piirasid Jeruusalemma , kuulsid neist sõnumeid , siis nad läksid ära Jeruusalemma alt .
24037006	Ja prohvet Jeremijale tuli Issanda sõna ; ta ütles :
24037007	' Nõnda ütleb Issand , Iisraeli Jumal : Öelge nõnda Juuda kuningale , kes teid läkitas minu juurde mind küsitlema : Vaata , vaarao sõjavägi , kes tuli teile appi , läheb tagasi oma maale , Egiptusesse .
24037008	Ja kaldealased tulevad tagasi ning sõdivad selle linna vastu , ja nad vallutavad selle ning põletavad tulega .
24037009	Nõnda ütleb Issand : Ärge petke iseendid , mõeldes : Kaldealased lähevad kindlasti ära meie kallalt ! Sest nad ei lähe .
24037010	Kuigi te lööksite kogu kaldealaste sõjaväge , kes sõdib teie vastu , ja neist jääksid järele ainult haavatud mehed , tõuseksid nad ometi püsti , igaüks oma telgis , ja põletaksid selle linna tulega maha . '
24037011	Aga kui kaldealaste sõjavägi oli ära läinud Jeruusalemma alt vaarao sõjaväe pärast ,
24037012	läks Jeremija Jeruusalemmast välja , et minna Benjamini maale osa saama sealsest pärisosa jaotusest rahva keskel .
24037013	Aga kui ta jõudis Benjamini väravasse , siis oli seal vahtkonnaülem , Jirija nimi , Hananja poja Selemja poeg , ja too võttis prohvet Jeremija kinni , öeldes : ' Sa tahad põgeneda kaldealaste juurde ! '
24037014	Aga Jeremija vastas : ' See on vale ! Mina ei põgene kaldealaste juurde ! ' Kuid Jirija ei kuulanud teda , vaid võttis Jeremija kinni ja viis vürstide juurde .
24037015	Ja vürstid vihastusid Jeremija peale ja nad peksid teda ning panid ta vangikotta kirjutaja Joonatani majasse , sest nad olid selle teinud vangikojaks .
24037016	Nõnda tuli Jeremija kaevuhoonesse , võlvitud ruumi , ja Jeremija jäi sinna kauaks ajaks .
24037017	Aga kord läkitas kuningas Sidkija tema järele ja laskis ta enese ette tuua ; ja kuningas küsis temalt salaja oma kojas ning ütles : ' Kas on Issandalt sõna ? ' Ja Jeremija vastas : ' On ! ' Ja ta ütles : ' Sind antakse Paabeli kuninga kätte ! '
24037018	Ja Jeremija ütles kuningas Sidkijale : ' Mis pattu ma olen teinud sinu ja su sulaste ja selle rahva vastu , et te olete pannud mind vangikotta ?
24037019	Ja kus on teie prohvetid , kes teile kuulutasid , öeldes : Ei tule Paabeli kuningas teie ega selle maa kallale ?
24037020	Ja nüüd kuule ometi , mu isand kuningas ! Lase ometi mu alandlik palve langeda sinu ette ja ära saada mind tagasi kirjutaja Joonatani kotta , et ma seal ei sureks ! '
24037021	Siis kuningas Sidkija andis käsu ja Jeremijat valvati vahtkonnaõues , temale anti kakuke leiba päevas pagarite tänavast , kuni linnast lõppes kõik leib ; ja Jeremija jäi vahtkonnaõue .
24038001	Aga Sefatja , Mattani poeg , ja Gedalja , Pashuri poeg , ja Juukal , Selemja poeg , ja Pashur , Malkija poeg , kuulsid neid sõnu , mis Jeremija rääkis kogu rahvale , öeldes :
24038002	' Nõnda ütleb Issand : Kes jääb siia linna , see sureb mõõga läbi , nälja ja katku kätte ; aga kes läheb välja kaldealaste juurde , see jääb elama , temale jääb alles ta hing ja ta võib elada .
24038003	Nõnda ütleb Issand : See linn antakse kindlasti Paabeli kuninga sõjaväe kätte ja ta vallutab selle . '
24038004	Siis ütlesid vürstid kuningale : ' Surmatagu ometi see mees , sest ta teeb lõdvaks nende sõjameeste käed , kes siia linna on alles jäänud , ja kogu rahva käed , rääkides neile seesuguseid sõnu ; sest see mees ei otsi sellele rahvale rahu , küll aga õnnetust ! '
24038005	Ja kuningas Sidkija vastas : ' Vaata , ta on teie käes , kuningas ei saa ju teha midagi teie vastu ! '
24038006	Siis nad võtsid Jeremija ja viskasid ta kuningapoja Malkija kaevu , mis oli vahtkonnaõues ; nad lasksid Jeremija köitega alla , aga kaevus ei olnud vett , vaid oli muda , ja Jeremija vajus mudasse .
24038007	Kui etiooplane Ebed-Melek , hoovkondlane , kes viibis kuningakojas , kuulis , et nad olid Jeremija pannud kaevu - kuningas istus parajasti Benjamini väravas - ,
24038008	siis Ebed-Melek läks kuningakojast ja rääkis kuningaga , öeldes :
24038009	' Mu isand kuningas ! Need mehed on talitanud kurjasti kõiges , mis nad on teinud prohvet Jeremijale , et nad viskasid ta kaevu . Seal sureb ta nälga , sest linnas ei ole enam leiba . '
24038010	Siis kuningas andis etiooplasele Ebed-Melekile käsu , öeldes : ' Võta siit kolmkümmend meest enesele appi ja tõmba prohvet Jeremija kaevust üles , enne kui ta sureb ! '
24038011	Ja Ebed-Melek võttis mehed enesele appi ning läks kuningakotta , varakambri all olevasse ruumi , võttis sealt räbalaid ja kaltse ja laskis need köitega kaevu Jeremijale .
24038012	Ja etiooplane Ebed-Melek ütles Jeremijale : ' Pane nüüd need räbalad ja kaltsud enesele kaenlaaluseisse köite alla ! ' Ja Jeremija tegi nõnda .
24038013	Siis nad tõmbasid Jeremija köitega üles ja võtsid ta kaevust välja ; ja Jeremija jäi vahtkonnaõue .
24038014	Ja kuningas Sidkija läkitas sõna ning laskis tuua prohvet Jeremija enese juurde , Issanda koja kolmanda sissekäigu juurde ; ja kuningas ütles Jeremijale : ' Ma tahan sinult küsida ühte asja , ära salga mulle midagi ! '
24038015	Aga Jeremija vastas Sidkijale : ' Kui ma sulle midagi avaldan , kas sa siis tõesti mind ei tapa ? Aga kuigi ma sulle nõu annaksin , sa ei kuulaks mind ! '
24038016	Siis kuningas Sidkija vandus Jeremijale salaja ja ütles : ' Nii tõesti kui elab Issand , kes meile hinge on loonud , mina ei tapa sind ega anna sind nende meeste kätte , kes püüavad su hinge . '
24038017	Siis Jeremija ütles Sidkijale : ' Nõnda ütleb Issand , vägede Jumal , Iisraeli Jumal : Kui sa lähed vabatahtlikult välja Paabeli kuninga vürstide juurde , siis su hing jääb elama ja seda linna ei põletata tulega ning sina ja su sugu jääte elama .
24038018	Aga kui sa ei lähe välja Paabeli kuninga vürstide juurde , siis antakse see linn kaldealaste kätte ja nad põletavad selle tulega ja sina ei pääse nende käest . '
24038019	Siis kuningas Sidkija ütles Jeremijale : ' Mina kardan neid juute , kes on põgenenud kaldealaste juurde ; vahest antakse mind nende kätte ja nad teevad minuga halba nalja . '
24038020	Aga Jeremija ütles : ' Ei anta ! Kuule ometi Issanda häält selles , mis mina sulle räägin , siis su käsi käib hästi ja su hing jääb elama !
24038021	Aga kui sa tõrgud välja minemast , siis see on sõna , mille Issand mulle ilmutas :
24038022	Vaata , kõik naised , kes on jäänud Juuda kuningakotta , viiakse välja Paabeli kuninga vürstide juurde ja nad ütlevad : ' Sinu ustavad sõbrad on sind ahvatlenud ja on sinust jagu saanud : su jalad vajusid mudasse , aga nemad tõmbusid tagasi . '
24038023	Kõik su naised ja lapsed viiakse kaldealaste juurde ja sa ei pääse nende käest , vaid Paabeli kuninga käsi tabab sind ja sinu pärast põletatakse see linn tulega . '
24038024	Siis Sidkija ütles Jeremijale : ' Keegi ärgu saagu teada neid sõnu , muidu sa sured !
24038025	Ja kui vürstid kuulevad , et ma sinuga olen rääkinud , ja nad tulevad su juurde ning ütlevad sulle : Kõnele ometi meile , mida sa rääkisid kuningale , muidu me surmame sinu , ära meile salga , ja mida kuningas sulle rääkis ,
24038026	siis ütle neile : Ma lasksin langeda kuninga ette oma alandliku palve , et ta ei saadaks mind tagasi Joonatani kotta surema . '
24038027	Kõik vürstid tulidki Jeremija juurde ja küsisid temalt ; aga ta vastas neile just nende sõnadega , nagu kuningas oli käskinud . Siis nad läksid vaikides ära ta juurest , ja asi jäi saladusse .
24038028	Ja Jeremija jäi vahtkonnaõue kuni päevani , mil Jeruusalemm vallutati .
24039001	Ja kui Jeruusalemm oli vallutatud - Juuda kuninga Sidkija üheksandal aastal kümnendas kuus oli Paabeli kuningas Nebukadnetsar ja kogu tema sõjavägi tulnud Jeruusalemma vastu ja oli asunud seda piirama ,
24039002	ja oli Sidkija üheteistkümnendal aastal neljanda kuu üheksandal päeval tunginud linna sisse - ,
24039003	siis tulid kõik Paabeli kuninga vürstid ja asusid keskmisse väravasse : Neergal Sar-Eser , Samgar-Nebo , Sar-Sekim , ülemkammerhärra , Neergal Sar-Eser , ülemmaag , ja kõik muud Paabeli kuninga vürstid .
24039004	Aga kui Juuda kuningas Sidkija ja kõik sõjamehed nägid neid , siis nad põgenesid ja läksid öösel linnast välja mööda kuninga rohuaia teed läbi müüridevahelise värava ; ta läks välja lagendiku suunas .
24039005	Ent kaldealaste sõjavägi ajas neid taga ja nad said Sidkija kätte Jeeriko lagendikel ; nad võtsid ta kinni ja viisid Riblasse , Hamatimaale , Paabeli kuninga Nebukadnetsari juurde , kes mõistis tema üle kohut .
24039006	Ja Paabeli kuningas laskis tappa Sidkija pojad Riblas tema silme ees ; Paabeli kuningas tappis ka kõik Juuda suurnikud .
24039007	Ja ta tegi Sidkija silmad pimedaks ning aheldas ta vaskahelaisse , et viia ta Paabelisse .
24039008	Ja kaldealased põletasid tulega kuningakoja ja rahva kojad ning kiskusid maha Jeruusalemma müürid .
24039009	Ja rahva säilinud osa , kes oli linna alles jäänud , ja ülejooksikud , kes olid tema poole üle jooksnud , ja muud rahva riismed viis ihukaitsepealik Nebusaradan vangi Paabelisse .
24039010	Aga osa vaesemast rahvast , kellel midagi ei olnud , jättis ihukaitsepealik Nebusaradan Juudamaale ja andis neile samal ajal viinamägesid ning põlde .
24039011	Ja Paabeli kuningas Nebukadnetsar oli andnud ihukaitsepealikule Nebusaradanile Jeremija kohta käsu , öeldes :
24039012	' Võta tema ja kanna hoolt tema eest , ära tee talle midagi kurja , vaid talita temaga nõnda , nagu ta ise sulle ütleb ! '
24039013	Siis ihukaitsepealik Nebusaradan , ülemkammerhärra Nebusasban , ülemmaag Neergal Sar-Eser ja kõik Paabeli kuninga pealikud läkitasid talle järele -
24039014	nad läkitasid talle järele ja lasksid tuua Jeremija vahtkonnaõuest ning andsid tema Gedalja , Saafani poja Ahikami poja hoolde , et ta viiks tema oma kotta ; nõnda jäi ta rahva keskele .
24039015	Ja Issanda sõna oli tulnud Jeremijale , kui teda vahtkonnaõues kinni peeti ; ta oli öelnud :
24039016	' Mine ja räägi etiooplase Ebed-Melekiga ning ütle : Nõnda ütleb vägede Issand , Iisraeli Jumal : Vaata , ma teen tõeks oma sõnad selle linna kohta , õnnetuseks , aga mitte õnneks , ja sel päeval sünnib see sinu nähes .
24039017	Aga sinu ma päästan sel päeval , ütleb Issand , ja sind ei anta nende meeste kätte , keda sa kardad .
24039018	Sest ma päästan su tõesti , nõnda et sa ei lange mõõga läbi , vaid saad enesele osaks oma hinge , sellepärast et sa oled lootnud minu peale , ütleb Issand . '
24040001	Sõna , mis Jeremijale tuli Issandalt pärast seda , kui ihukaitsepealik Nebusaradan oli lasknud tal Raamast ära minna . Kui ihukaitsepealik laskis ta kohale tuua , oli ta käeraudadesse aheldatuna kõigi Jeruusalemma ja Juuda vangide seas , kes viidi Paabelisse .
24040002	Ja ihukaitsepealik võttis Jeremija ning ütles temale : ' Issand , sinu Jumal , on tõotanud selle õnnetuse sellele paigale .
24040003	Issand on saatnud selle ja on teinud nõnda , nagu ta on rääkinud ; sest te olete pattu teinud Issanda vastu ega ole kuulanud tema häält , ja nõnda on see asi teiega sündinud .
24040004	Ja nüüd , vaata , ma vabastan su täna raudadest , mis sul on käte ümber . Kui sulle meeldib tulla koos minuga Paabelisse , siis tule ja ma kannan su eest hoolt ; aga kui sulle ei meeldi tulla koos minuga Paabelisse , siis ära tule . Vaata , kogu maa on su ees lahti : kuhu pead heaks ja õigeks minna , sinna mine ! '
24040005	Ja kui ta ei olnud veel tagasi läinud , ütles Nebusaradan : ' Mine tagasi Gedalja , Saafani poja Ahikami poja juurde , kelle Paabeli kuningas pani Juuda linnade valitsejaks , ja jää tema juurde rahva sekka ; või mine ükskõik kuhu paika sa heaks arvad minna ! ' Ja ihukaitsepealik andis temale teerooga ja kingituse ning saatis ta ära .
24040006	Ja Jeremija tuli Gedalja , Ahikami poja juurde Mispasse ning jäi tema juurde rahva sekka , kes oli jäänud maale .
24040007	Kui kõik sõjaväepealikud , kes olid väljal olnud , kuulsid , nemad ja nende mehed , et Paabeli kuningas oli pannud Gedalja , Ahikami poja , maavalitsejaks ja et ta oli andnud tema hoole alla need mehed ja naised ja lapsed , need maa vaesema rahva hulgast , keda ei viidud vangi Paabelisse ,
24040008	siis tulid nad Gedalja juurde Mispasse : Ismael , Netanja poeg , Joohanan ja Joonatan , Kaareahi pojad , Seraja , Tanhumeti poeg , netofalase Eefai pojad ja Jaasanja , maakatlase poeg , nemad ja nende sõjamehed .
24040009	Ja Gedalja , Saafani poja Ahikami poeg , vandus neile ja nende sõjameestele , öeldes : ' Ärge kartke kaldealasi teenida ; jääge maale ja teenige Paabeli kuningat , siis on teil hea põli !
24040010	Ja mina ise , vaata , jään Mispasse , et olla kaldealaste teenistuses , kes tulevad meie juurde ; aga teie koguge veini ja suvist puuvilja ja õli ning pange oma astjaisse ja elage linnades , mis te võtate oma valdusesse ! '
24040011	Ja kõik needki juudid , kes olid Moabis , ammonlaste hulgas , Edomis ja kõigis teistes maades , kuulsid , et Paabeli kuningas oli Juudasse osa alles jätnud , ja et ta oli pannud neile valitsejaks Gedalja , Saafani poja Ahikami poja .
24040012	Siis tulid kõik juudid tagasi kõigist paigust , kuhu neid oli aetud , ja tulid Juudamaale Gedalja juurde Mispasse ; ja nad kogusid väga palju veini ja suvist puuvilja .
24040013	Aga Joohanan , Kaareahi poeg , ja kõik sõjaväepealikud , kes olid väljal olnud , tulid Gedalja juurde Mispasse
24040014	ja ütlesid temale : ' Kas sa ka tead , et ammonlaste kuningas Baalis on läkitanud Ismaeli , Netanja poja , sind surnuks lööma ? ' Aga Gedalja , Ahikami poeg , ei uskunud neid .
24040015	Siis Joohanan , Kaareahi poeg , rääkis salaja Gedaljaga Mispas , öeldes : ' Lase ma lähen ja löön kellegi teadmata Ismaeli , Netanja poja maha ! Miks ta peaks surnuks lööma sinu , millega kogu Juuda , kes on kogunenud sinu juurde , hajutatakse ja Juuda jääk hukkub ? '
24040016	Aga Gedalja , Ahikami poeg , vastas Joohananile , Kaareahi pojale : ' Ära tee seda asja , sest sa räägid valet Ismaeli kohta ! '
24041001	Aga seitsmendas kuus tulid Ismael , Elisama poja Netanja poeg , kuninglikust soost ja üks kuninga pealikuid , ja kümme meest koos temaga Gedalja , Ahikami poja juurde Mispasse . Kui nad seal Mispas üheskoos leiba võtsid ,
24041002	siis tõusid Ismael , Netanja poeg , ja need kümme meest , kes olid koos temaga , ja lõid Gedaljat , Saafani poja Ahikami poega mõõgaga ning surmasid tema , kelle Paabeli kuningas oli pannud maavalitsejaks .
24041003	Ka kõik juudid , kes olid Gedalja juures Mispas , ja kaldealased , sõjamehed , kes juhtusid seal olema , lõi Ismael maha .
24041004	Ja teisel päeval , kui Gedalja oli tapetud , aga keegi seda veel ei teadnud ,
24041005	tuli Sekemist , Siilost ja Samaariast kaheksakümmend meest , habemed aetud , riided lõhki käristatud ja märgid ihusse lõigatud , käes roaohvrid ja viiruk Issanda kotta viimiseks .
24041006	Ja Ismael , Netanja poeg , läks Mispast neile vastu lakkamatult nuttes ; ja kui ta neid kohtas , ütles ta neile : ' Tulge Gedalja , Ahikami poja juurde ! '
24041007	Aga kui nad olid jõudnud linna keskele , siis Ismael , Netanja poeg , ja mehed , kes olid koos temaga , tapsid nad ära ja viskasid kaevu .
24041008	Aga nende hulgas leidus kümme meest , kes ütlesid Ismaelile : ' Ära meid surma , sest meil on peidetud varandusi väljal : nisu ja otri , õli ja mett ! ' Siis ta jättis need puutumata ega surmanud neid koos nende vendadega .
24041009	Ja kaev , kuhu Ismael viskas kõik nende meeste surnukehad , keda ta oli maha löönud , nende seas Gedalja kaaslased , oli seesama , mille kuningas Aasa oli teinud Iisraeli kuninga Baesa pärast ; selle täitis Ismael , Netanja poeg , mahalöödutega .
24041010	Ja Ismael võttis vangi kogu rahva jäägi , kes oli Mispas , kuningatütred ja kogu rahva , kes olid jäänud Mispasse , keda ihukaitsepealik Nebusaradan oli jätnud Gedalja , Ahikami poja hoolde ; Ismael , Netanja poeg , võttis need vangi ja läks teele , et minna ammonlaste juurde .
24041011	Aga kui Joohanan , Kaareahi poeg , ja kõik sõjaväepealikud , kes olid koos temaga , kuulsid kõigest sellest kurjast , mida Ismael , Netanja poeg , oli teinud ,
24041012	siis võtsid nad kõik oma mehed ja läksid sõdima Ismaeli , Netanja poja vastu ; ja nad leidsid tema suure vee äärest , mis on Gibeonis .
24041013	Aga kui kõik rahvas , kes oli Ismaeli juures , nägi Joohanani , Kaareahi poega , ja kõiki sõjaväepealikuid , kes olid koos temaga , siis nad rõõmustasid ,
24041014	ja kõik rahvas , kelle Ismael Mispast oli vangi võtnud , pöördus ja läks tagasi ning tuli Joohanani , Kaareahi poja juurde .
24041015	Aga Ismael , Netanja poeg , pääses Joohanani eest kaheksa mehega ja läks ammonlaste juurde .
24041016	Ja Joohanan , Kaareahi poeg , ja kõik sõjaväepealikud , kes olid koos temaga , võtsid kogu ülejäänud rahva , kelle ta oli toonud Mispast Ismaeli , Netanja poja käest , pärast seda kui see oli maha löönud Gedalja , Ahikami poja : mehed , sõjakõlvulised mehed , naised ja lapsed ja teenrid , keda ta oli Gibeonist tagasi toonud ,
24041017	ja läksid ning peatusid Kimhami majutuspaigas , mis on Petlemma lähedal , et siis minna ja jõuda Egiptusesse
24041018	kaldealaste eest , sest nad kartsid neid , kuna Ismael , Netanja poeg , oli maha löönud Gedalja , Ahikami poja , kelle Paabeli kuningas oli pannud maavalitsejaks .
24042001	Siis astusid ligi kõik sõjaväepealikud ja Joohanan , Kaareahi poeg , ja Jesanja , Hoosaja poeg , ja kogu rahvas pisemast suuremani ,
24042002	ja ütlesid prohvet Jeremijale : ' Langegu nüüd meie alandlik palve sinu ette ja sina palu meie eest Issandat , oma Jumalat , kogu selle jäägi eest ; sest suurest hulgast on meid pisut järele jäänud , nagu sa meid oma silmaga näed !
24042003	Issand , su Jumal , andku meile teada tee , mida meil tuleks käia , ja seda , mida meil tuleks teha ! '
24042004	Ja prohvet Jeremija vastas neile : ' Küllap ma kuulen ! Vaata , ma palun Issandat , teie Jumalat , nõnda nagu soovite , ja ma ilmutan teile iga sõna , mis Issand teile kostab , ega salga teie ees sõnagi ! '
24042005	Siis nad ütlesid Jeremijale : ' Issand olgu meie vastu tõsine ja ustav tunnistaja , kui me ei tee iga sõna järgi , millega Issand , su Jumal , läkitab sind meie juurde !
24042006	Olgu see hea või kuri , me kuulame Issanda , oma Jumala häält . Tema juurde me läkitame sinu , et meil võiks olla hea põli , kui me kuulame Issanda , oma Jumala häält . '
24042007	Kümne päeva pärast tuli Jeremijale Issanda sõna
24042008	ja ta kutsus Joohanani , Kaareahi poja , ja kõik sõjaväepealikud , kes olid koos temaga , ja kogu rahva pisemast suuremani
24042009	ning ütles neile : ' Nõnda ütleb Issand , Iisraeli Jumal , kelle juurde te mind läkitasite , et ma paneksin teie alandliku palve tema ette :
24042010	Kui te jääte siia maale , siis ma ehitan teid ega kisu maha , siis ma istutan teid ega kitku välja , sest ma kahetsen kurja , mida ma teile olen teinud .
24042011	Ärge kartke Paabeli kuningat , keda te nüüd kardate ; ärge teda kartke , ütleb Issand , sest mina olen teiega , et teid aidata ja tema käest päästa !
24042012	Ja mina annan teile armu , et tema halastab teie peale ja laseb teid tulla tagasi teie oma maale .
24042013	Aga kui te ütlete : Me ei jää siia maale ! ega võta kuulda Issanda , oma Jumala häält ,
24042014	vaid ütlete : Ei , me läheme tõesti Egiptusesse , kus meil ei ole vaja näha sõda ega kuulda sarvehäält ja kus meil ei ole leivanälga , ja me jäämegi sinna -
24042015	siis kuule seepärast nüüd Issanda sõna , Juuda jääk : Nõnda ütleb vägede Issand , Iisraeli Jumal : Kui te tõesti pöörate oma näod Egiptuse poole ja lähete sinna võõraina elama ,
24042016	siis saab mõõk , mida te kardate , teid kätte seal , Egiptusemaal , ja nälg , mille pärast te olete mures , tuleb teile järele sinna , Egiptusesse , ja te surete seal .
24042017	Ja kõik need mehed , kes pööravad oma näo Egiptuse poole , et seal võõraina elada , surevad mõõga läbi , nälga ja katku , ja ükski neist ei saa põgeneda ega pääse õnnetuse eest , mille ma neile saadan .
24042018	Sest nõnda ütleb vägede Issand , Iisraeli Jumal : Otsekui mu viha ja raev on valatud Jeruusalemma elanike peale , nõnda valatakse mu raev teie peale , kui te lähete Egiptusesse , ja te saate sajatuseks ja hirmutuseks , needuseks ja teotuseks , ja te ei saa enam näha seda paika .
24042019	Issand ütleb teile , Juuda jääk : Ärge minge Egiptusesse ! Olgu teil hästi teada , et ma täna olen teid hoiatanud !
24042020	Sest te petsite iseendid , kui te läkitasite mind Issanda , oma Jumala juurde , öeldes : Palu meie eest Issandat , meie Jumalat ; ja mida iganes Issand , meie Jumal , ütleb , seda ilmuta meile ja me teeme nõnda !
24042021	Aga olles teile täna ilmutanud , te siiski ei kuula Issanda , oma Jumala häält kõiges , milleks ta mind teie juurde on läkitanud .
24042022	Ja nüüd teadke hästi , et mõõga , nälja ja katku läbi te surete seal paigas , kuhu te tahate minna võõraina elama . '
24043001	Ja kui Jeremija oli lõpuni rääkinud kogu rahvale kõik Issanda , nende Jumala sõnad , millega Issand , nende Jumal , oli teda läkitanud nende juurde , kõik need sõnad ,
24043002	siis ütlesid Asarja , Hoosaja poeg , ja Joohanan , Kaareahi poeg , ja kõik ülbed mehed - need ütlesid Jeremijale : ' Sa räägid valet ! Issand , meie Jumal , ei ole sind läkitanud ütlema : Ärge minge Egiptusesse võõraina elama ,
24043003	vaid Baaruk , Neerija poeg , kihutab sind meie vastu , et meid anda kaldealaste kätte , selleks et nad meid surmaksid või viiksid vangi Paabelisse ! '
24043004	Ja Joohanan , Kaareahi poeg , ja kõik sõjaväepealikud ja kogu rahvas ei kuulanud Issanda häält , et nad jääksid Juudamaale ,
24043005	vaid Joohanan , Kaareahi poeg , ja kõik sõjaväepealikud võtsid kõik Juuda järelejäänud , kes olid tagasi tulnud kõigi rahvaste keskelt , kuhu neid oli tõugatud , et elada Juudamaal :
24043006	mehed ja naised ja lapsed ja kuningatütred ja kõik hinged , keda ihukaitsepealik Nebusaradan oli jätnud Gedalja , Saafani poja Ahikami poja juurde , ja prohvet Jeremija ja Baaruki , Neerija poja ,
24043007	ja nad läksid Egiptusemaale , sest nad ei kuulanud Issanda häält ; ja nad jõudsid Tahpanheesini .
24043008	Ja Tahpanheesis tuli Jeremijale Issanda sõna ; ta ütles :
24043009	' Võta oma käega suuri kive ja peida need savisse sillutises , mis on vaarao koja sissekäigu juures Tahpanheesis , Juuda meeste nähes
24043010	ja ütle neile : Nõnda ütleb vägede Issand , Iisraeli Jumal : Vaata , ma läkitan talle järele ja võtan Paabeli kuninga Nebukadnetsari , oma sulase , ja panen tema aujärje nende kivide peale , mis ma olen peitnud , ja ta püstitab nende peale oma toreda telgi .
24043011	Tema tuleb ja lööb Egiptusemaad : kes surma , see surma , kes vangi , see vangi , ja kes mõõga kätte , see mõõga kätte !
24043012	Mina süütan tule Egiptuse jumalate templites ja tema põletab need ning viib nad ära ; ta puhastab Egiptusemaad , nagu karjane puhastab oma kuube söödikuist ; ja ta läheb sealt ära rahuga .
24043013	Ja ta lõhub Egiptuses Beet-Semesi sambad ning põletab tulega Egiptuse jumalate templid . '
24044001	Sõna , mis Jeremijale tuli kõigi juutide kohta , kes elasid Egiptusemaal , kes elasid Migdolis , Tahpanheesis , Noofis ja Patrosemaal ; ta ütles :
24044002	' Nõnda ütleb vägede Issand , Iisraeli Jumal : Te olete näinud kõike seda õnnetust , mille ma lasksin tulla Jeruusalemmale ja kõigile Juuda linnadele ; ja vaata , need on tänapäevani varemeis ja ükski ei ela neis
24044003	nende pahategude pärast , mis nad tegid minu pahandamiseks , minnes suitsutama ja teenima teisi jumalaid , keda nad ei tundnud , ei nemad , ei teie ega teie vanemad .
24044004	Ma läkitasin küll teie juurde kõik oma sulased prohvetid , läkitasin lakkamatult , öeldes : Ärge ometi tehke seda jõledust , mida ma vihkan !
24044005	Aga nemad ei kuulanud ega pööranud kõrva , et nad oleksid pöördunud oma kurjusest ega oleks suitsutanud teistele jumalatele .
24044006	Seepärast valati välja mu raev ja viha ja see põles Juuda linnades ja Jeruusalemma tänavail ja need muutusid neiks õudseiks varemeiks , nagu need tänapäeval on .
24044007	Ja nüüd ütleb Issand , vägede Jumal , Iisraeli Jumal , nõnda : Miks valmistate iseendile selle suure õnnetuse , hävitades oma mehed ja naised , lapsed ja imikud Juudast , ilma endile jääkigi järele jätmata ,
24044008	pahandades mind oma kätetööga , suitsutades teistele jumalatele Egiptusemaal , kuhu te olete tulnud võõraina elama , hävitades endid sellega ning saades sajatuseks ja teotuseks kõigi maa rahvaste seas ?
24044009	Kas te olete unustanud oma vanemate pahateod , Juuda kuningate pahateod , omaenese pahateod ja oma naiste pahateod , mis nad tegid Juudamaal ja Jeruusalemma tänavail ?
24044010	Nad ei ole murdunud tänapäevani ja nad ei karda ega käi minu Seaduse ja mu määruste järgi , mis ma olen andnud teile ja teie vanemaile .
24044011	Seepärast ütleb vägede Issand , Iisraeli Jumal , nõnda : Vaata , ma pööran oma palge teie vastu õnnetuseks ja kogu Juuda hävitamiseks .
24044012	Ja ma võtan Juuda jäägi , kes pöörasid oma näod Egiptusemaa poole , et seal võõraina elada , ja nad kõik hukkuvad ; Egiptusemaal nad langevad mõõga ja nälja läbi ; nad hukkuvad pisemast suuremani , nad surevad mõõga ja nälja läbi ning saavad sajatuseks , hirmutuseks , needuseks ja teotuseks .
24044013	Ja ma karistan neid , kes elavad Egiptusemaal , nõnda nagu ma karistasin Jeruusalemma mõõga , nälja ja katkuga .
24044014	Ja Juuda jäägist , kes tulid Egiptusemaale võõraina elama , ei jää järele põgenikke ega pääsenuid , et pöörduda tagasi Juudamaale , kuhu nende hing igatseb minna jälle elama ; sest nad ei pöördu tagasi , peale mõne päästetu . '
24044015	Aga kõik mehed , kes teadsid , et nende naised olid suitsutanud teistele jumalatele , ja kõik naised , kes seal seisid suure koguna , ja kõik rahvas , kes elas Egiptusemaal Patroses , kostsid Jeremijale , öeldes :
24044016	' Sõna , mis sa meile oled rääkinud Issanda nimel , ei võta me sinult kuulda ,
24044017	vaid me teeme teoks iga sõna , mis on tulnud meie eneste suust , suitsutame Taevakuningannale ja valame temale joogiohvreid , nõnda nagu me oleme teinud , meie ja meie vanemad , meie kuningad ja meie vürstid Juuda linnades ja Jeruusalemma tänavail ; siis oli meil leiba külluses ja hea põli , ja me ei näinud õnnetust .
24044018	Aga sellest peale , kui me lakkasime suitsutamast Taevakuningannale ja valamast temale joogiohvreid , on meil olnud puudus kõigest ja me oleme hukkunud mõõga ja nälja läbi .
24044019	Ja kui me suitsutame Taevakuningannale ja valame temale joogiohvreid , kas me siis vastu oma meeste tahtmist valmistame temale ohvrileibu , tema kuju taolisi , ja valame temale joogiohvreid ? '
24044020	Siis Jeremija kostis kogu rahvale , meestele ja naistele , kogu rahvale , kes temale nõnda oli vastanud , ja ütles :
24044021	' Eks see olnud suits , mida te suitsutasite Juuda linnades ja Jeruusalemma tänavail , teie ja teie vanemad , teie kuningad ja teie vürstid ja maa rahvas , mida Issand meenutas ja võttis oma südamesse ,
24044022	nõnda et Issand enam ei talunud teie kurje tegusid , jäledusi , mis te tegite , ja nõnda sai teie maa varemeiks , hirmutuseks ja needuseks , elanikest tühjaks , nõnda nagu see tänapäeval on .
24044023	Sellepärast et te suitsutasite ja tegite pattu Issanda vastu ja et te ei kuulanud Issanda häält ega käinud tema Seaduse ja määruste ning tunnistuste järgi , sellepärast on teid tabanud see õnnetus , nõnda nagu see tänapäeval on . '
24044024	Ja Jeremija ütles kogu rahvale ja kõigile naistele : ' Kuulge Issanda sõna , kõik juudid , kes olete Egiptusemaal !
24044025	Nõnda räägib vägede Issand , Iisraeli Jumal , ja ütleb : Teie ja teie naised olete rääkinud oma suuga , olete viinud täide oma kätega ja olete öelnud : Me teeme teoks oma tõotused , millega me oleme tõotanud suitsutada Taevakuningannale ja valada temale joogiohvreid . Pidage siis kindlasti oma tõotusi ja tehke oma tõotused teoks !
24044026	Seepärast kuulge Issanda sõna , kõik juudid , kes te elate Egiptusemaal : Vaata , ma olen vandunud oma suure nime juures , ütleb Issand , et minu nime ei nimetata enam kogu Egiptusemaal mitte ühegi Juuda mehe suus , kes võiks öelda : Nii tõesti kui Issand Jumal elab !
24044027	Vaata , ma olen nende pärast valvel õnnetuseks , aga mitte õnneks ; ja kõik Egiptusemaal olevad Juuda mehed hukkuvad mõõga ja nälja läbi , kuni neile on tulnud lõpp .
24044028	Aga mõõga eest pääsenud pöörduvad Egiptusemaalt tagasi Juudamaale väikesearvuliselt ; siis kogu Juuda jääk , kes on tulnud Egiptusemaale võõraina elama , saab teada , kelle sõna on tõeks läinud - minu või nende .
24044029	Ja see olgu teile tähiseks , ütleb Issand , kui ma teid nuhtlen siin paigas selleks , et te teaksite , et mu sõnad teie kohta lähevad tõesti täide teile õnnetuseks :
24044030	Nõnda ütleb Issand : Vaata , ma annan Egiptuse kuninga , vaarao Hofra , tema vaenlaste kätte , nende kätte , kes püüavad tema elu , nõnda nagu ma andsin Juuda kuninga Sidkija Paabeli kuninga Nebukadnetsari kätte , kes oli tema vaenlane ja ähvardas tema elu . '
24045001	Sõna , mis prohvet Jeremija rääkis Baarukile , Neerija pojale , kui see kirjutas raamatusse neid sõnu Jeremija suust Juuda kuninga Joojakimi , Joosija poja neljandal aastal ; ta ütles :
24045002	' Nõnda ütleb Issand , Iisraeli Jumal , sinu kohta , Baaruk :
24045003	Sa ütled : ' Häda mulle ! Sest Issand lisab mu valule piina ! Ma olen väsinud ohkamisest , ma ei leia hingamist ! '
24045004	Ütle siis temale nõnda : Nõnda ütleb Issand : Vaata , mis ma olen ehitanud , selle ma kisun maha , ja mis ma olen istutanud , selle ma kitkun välja - ja nimelt kogu maa !
24045005	Ja sina nõuad enesele suuri asju ! Ära nõua ! Sest vaata , ma toon õnnetuse kõigile , ütleb Issand . Ometi ma jätan sulle osaks su elu kõigis paigus , kuhu sa lähed . '
24046001	Issanda sõna , mis tuli prohvet Jeremijale rahvaste kohta :
24046002	Egiptuse kohta - Egiptuse kuninga , vaarao Neko sõjaväe kohta , kes oli Frati jõe ääres Karkemises , keda Paabeli kuningas Nebukadnetsar lõi Juuda kuninga Joojakimi , Joosija poja neljandal aastal :
24046003	' Seadke valmis kilp ja kaitsevari ning tulge sõtta !
24046004	Rakendage hobused ! Ratsanikud , istuge selga ! Asuge kohtadele , kiivrid peas ! Haljastage piigid , riietuge soomusrüüdesse !
24046005	Mis ma näen ? Neil on hirm , nad taanduvad ? Nende sangarid on löödud , nad põgenevad üha ega vaata tagasi . Hirm on igal pool - ütleb Issand .
24046006	Ei saa pakku kiire ega pääse vägev ; põhja pool , Frati jõe ääres , nad komistavad ja langevad .
24046007	Kes see on , kes tõuseb nagu Niilus , kelle veed voogavad jõgedena ?
24046008	Egiptus tõuseb nagu Niilus ja ta veed voogavad jõgedena . Ta ütleb : ' Ma tõusen , katan maa . Ma hävitan linna ja selle elanikud . '
24046009	Sööstke püsti , hobused , kihutage pööraselt , sõjavankrid ! Minge välja , võitlejad : etiooplased ja puudid , kilbikandjad , ja luudid , vilunud ammumehed !
24046010	See päev on Issandal , vägede Issandal , kättemaksupäev oma vaenlastele tasumiseks . Mõõk sööb , küllastub ja joobub nende verest ; sest Issandal , vägede Issandal , on tapaohver põhjamaal Frati jõe ääres .
24046011	Mine üles Gileadi ja võta palsamit , neitsi , Egiptuse tütar ! Asjata tarvitad palju ravimeid - sinul ei ole paranemist .
24046012	Rahvad kuulevad su häbist ja su hädakisa täidab maa ; sest vägev komistab vägeva peale ja üheskoos langevad mõlemad . '
24046013	Sõna , mis Issand rääkis prohvet Jeremijale Paabeli kuninga Nebukadnetsari tulekust Egiptusemaad lööma :
24046014	' Andke teada Egiptuses ja kuulutage Migdolis , kuulutage Noofis ja Tahpanheesis , öelge : Astu ette ja ole valmis , sest mõõk õgib juba su ümber !
24046015	Miks põgenes Apis ? Ei jäänud püsima su härg , sest Issand ajas selle ära .
24046016	Ta pani komistama paljusid , kes ka langesid üksteise peale ja ütlesid : ' Tõuskem ja mingem tagasi oma rahva juurde ja oma sünnimaale , kaugele hävitava mõõga eest ! '
24046017	Hüüdke vaaraole , Egiptuse kuningale : Kiidukukk , kes laskis silmapilgu mööda !
24046018	Nii tõesti kui ma elan , ütleb kuningas , kelle nimi on vägede Issand - tõesti , otsekui Taabor mägede keskel ja Karmel mere ääres - tuleb tema .
24046019	Sea oma kraam vangiteekonnaks valmis , sina , kes sa seal elad , Egiptuse tütar ! Sest Noof muutub õudseks , elaniketa varemeiks .
24046020	Egiptus on ilus õhvake , aga põhja poolt tuleb parm , tuleb .
24046021	Palgasõduridki tema keskel on otsekui nuumvasikad ; sest needki pöörduvad ja põgenevad üheskoos ega pea vastu , kui neile tuleb õnnetusepäev , nende karistusaeg .
24046022	Tema hääl on kui vingerdava ussi sisin . Sest nad saabuvad sõjaväega ja tulevad kirvestega tema kallale otsekui puuraiujad .
24046023	Nad raiuvad maha tema metsa , ütleb Issand , kuigi see on läbitungimatu ; sest neid on rohkem kui rohutirtse ja ükski ei suuda neid lugeda .
24046024	Häbisse jääb Egiptuse tütar , ta antakse põhjamaa rahva kätte .
24046025	Vägede Issand , Iisraeli Jumal , on öelnud : Vaata , ma karistan Noo Aamonit , ja vaaraod , Egiptust ning selle jumalaid ja kuningaid , vaaraod ja neid , kes loodavad tema peale .
24046026	Ja ma annan nad nende kätte , kes püüavad nende elu , Paabeli kuninga Nebukadnetsari ja tema sulaste kätte . Aga pärast seda elatakse seal nagu muistseil päevil , ütleb Issand .
24046027	Aga sina , mu sulane Jaakob , ära karda , ja Iisrael , ära ehmu ! Sest vaata , ma päästan sind kaugelt ja sinu soo tema vangipõlvemaalt . Jaakob tuleb tagasi ning elab rahus ja muretult , ilma et keegi teda hirmutaks .
24046028	Sina , mu sulane Jaakob , ära karda , ütleb Issand , sest mina olen sinuga . Sest ma teen lõpu kõigile rahvaile , kelle sekka ma olen sind pillutanud ; aga sinule ma ei tee lõppu : ma karistan sind õiglaselt , aga hoopis karistamata ma sind küll ei jäta . '
24047001	Issanda sõna , mis tuli prohvet Jeremijale vilistite kohta , enne kui vaarao lõi Assat .
24047002	Nõnda ütleb Issand : ' Vaata , veed tõusevad põhja poolt ja neist saab tulvav jõgi ; need ujutavad üle maa ja kõik , mis seda täidab , linna ja selle rahva . Siis inimesed kisendavad ja kõik maa elanikud uluvad .
24047003	Kui kostab tema täkkude kabjaplagin , tema vankrite mürin , tema rataste ragin , siis ei vaata isad oma laste järele - nii jõuetud on nende käed
24047004	selle päeva pärast , mis tuleb hävitama kõiki vilisteid , kaotama Tüüroselt ja Siidonilt kõiki abistajaid , kes on neile veel jäänud ; sest Issand hävitab vilistid , allesjäänud Kaftoori saarelt .
24047005	Kiilaspäisus tabab Assat , vaikima peab Askelon ! Jääk nende orus , kui kaua sa tahad lõigata oma ihu ?
24047006	Oh , Issanda mõõk , kui kaua ei ole sul rahu ? Mine tagasi oma tuppe , püsi paigal ja ära liigu !
24047007	Kuidas sa saad olla rahulik ? Sest Issand on andnud temale käsu ning on määranud ta sinna Askeloni ja mereranna vastu . '
24048001	Moabi kohta : Nõnda ütleb vägede Issand , Iisraeli Jumal : ' Häda Nebole , sest ta hävitatakse ! Häbisse jääb , vallutatakse Kirjataim , häbisse jääb ja purustatakse pelgupaik !
24048002	Moabi kuulsus kaob , Hesbonis kavatsetakse kurja tema vastu : ' Mingem ja hävitagem ta rahvaste hulgast ! ' Ka sina , Madmen , hukkud - su kannul käib mõõk !
24048003	Kuule ! Hooronaimist kostab kisa : ' Hävitus ja suur kokkuvarisemine ! '
24048004	' Moab on purustatud ! ' kostab ta lapsukeste kisa .
24048005	Jah , mööda Luuhiti tõusuteed minnakse nuttes üles , jah , Hooronaimi nõlvakult kostab hädakisa hävingu pärast :
24048006	' Põgenege , päästke oma elu ja olge nagu kadakas kõrbes ! '
24048007	Sellepärast et sa loodad oma tegude ja varanduste peale , vallutatakse ka sind . Ja Kemos läheb vangi üheskoos oma preestrite ja vürstidega .
24048008	Hävitaja tuleb iga linna kallale ja ükski linn ei pääse ; org hukkub ja tasandik rikutakse , nagu Issand on ütelnud .
24048009	Andke Moabile tiivad , ta lennaku ära ! Ta linnad muutuvad õudseks , keegi ei ela neis .
24048010	Neetud olgu , kes Issanda tööd teeb loiult , ja neetud olgu , kes hoiab oma mõõga verest eemal !
24048011	Moab on olnud muretu oma noorusest alates ja on vaikselt seisnud oma pärmi peal ; teda ei ole kallatud astjast astjasse ega ole ta pidanud minema vangi ; seepärast on talle jäänud alles ta maitse ja ta lõhn ei ole muutunud .
24048012	Seepärast , vaata , päevad tulevad , ütleb Issand , mil ma läkitan tema kallale veinilaskjad , kes teda kallutavad ; need tühjendavad tema astjad ja purustavad tema kruusid .
24048013	Siis Moab tunneb häbi Kemose pärast , nagu Iisraeli sugu tundis häbi Peeteli pärast , kelle peale nad lootsid .
24048014	Kuidas te võite öelda : ' Me oleme vägevad ja vaprad sõjamehed ! ' ?
24048015	Moab hävitatakse ja ta linnad tõusevad üles kui suits ; ta valitud noored mehed laskuvad tapetavaiks , ütleb kuningas , kelle nimi on vägede Issand .
24048016	Moabi hukatus ligineb ja tema õnnetus tõttab väga .
24048017	Tundke temale kaasa , kõik ta naabrid ja kõik , kes tunnete tema nime , öelge : ' Kuidas küll on murtud tugev kepp , see tore sau ! '
24048018	Astu alla oma auhiilgusest ja istu janus , elanik , Diiboni tütar ! Sest Moabi hävitaja tuleb su kallale , hävitama su kindlustatud linnu .
24048019	Seisa tee ääres ja vaata , Aroeri elanik ! Küsi põgenikelt ja pääsenuilt : ' Mis on juhtunud ? '
24048020	Moab on jäänud häbisse , sest ta on purustatud . Hüüdke ja karjuge , andke teada Arnoni ääres , et Moab on hävitatud .
24048021	Ja kohus tuleb tasasele maale , Holonile , Jahsale , Meefatile ,
24048022	Diibonile , Nebole , Beet-Diblataimile ,
24048023	Kirjataimile , Beet-Gaamulile , Beet-Meonile ,
24048024	Kerijotile , Bosrale ja kõigile Moabimaa linnadele kaugel ja ligidal .
24048025	Moabi sarv raiutakse maha ja tema käsivars murtakse , ütleb Issand .
24048026	Jootke ta purju , sest ta on suurustanud Issanda vastu , et Moab vehiks kätega oma okse juures ja et temagi saaks naeruks !
24048027	Eks ole Iisrael olnud sulle naeruks ? Või tabati ta varaste hulgast , et sa vangutad pead iga kord , kui sa temast räägid ?
24048028	Jätke linnad ja elage kaljudes , Moabi elanikud , olge nagu tuvi , kes pesitseb koopasuus !
24048029	Me oleme kuulnud Moabi kõrkusest - ta on väga ülbe , tema uhkusest , hooplemisest ja upsakusest ning tema südame suurelisusest .
24048030	Mina tunnen , ütleb Issand , tema jultumust ja valejutte - nad on teinud valesti .
24048031	Seetõttu ulun ma Moabi pärast , kisendan kogu Moabi pärast , kurdan Kiir-Heresi inimeste pärast .
24048032	Rohkem kui on nuttu Jaaseri pärast , nutan ma sinu pärast , Sibma viinapuu . Su lokkavad kasvud tungisid üle mere , ulatusid Jaaseri mereni . Su suvivilja ja viinamarjalõikuse kallale sööstab hävitaja .
24048033	Rõõm ja ilutsemine võetakse viljapuuaiast ja Moabimaalt . Ma lõpetan veini surutõrrest , enam ei tallata seda rõõmuhüüetega , rõõmuhüüd ei olegi enam rõõmuhüüd .
24048034	Hädahüüded on Hesbonist kuni Elaaleni ja Jahaseni , nad annavad kuulda oma häält Soarist kuni Hooronaimini ja Eglat-Selisijani , sest ka Nimrimi veed muutuvad kõrbeks .
24048035	Ja ma lõpetan Moabist selle , ütleb Issand , kes ohverdab künkal ja suitsutab oma jumalatele .
24048036	Seetõttu kaebleb mu süda Moabi pärast otsekui vilepill ; ja mu süda kaebleb Kiir-Heresi inimeste pärast otsekui vilepill , et nende kogutud vara on hävinud .
24048037	Tõesti , kõik pead on siis paljad ja kõik habemed aetud , kõigil kätel on sisselõiked ja kõigil niudeil kotiriie .
24048038	Kõigil Moabi katuseil ja tänavail on üldine leinakaebus , sest ma purustan Moabi otsekui kõlbmatu astja , mis kellelegi ei meeldi , ütleb Issand .
24048039	Kuidas ta küll on purustatud ! Ulguge ! Kuidas küll on Moab häbiga pööranud selja ! Moab saab naeruks ja hirmutuseks kõigile oma naabritele .
24048040	Sest nõnda ütleb Issand : Vaata , ta lendab nagu kotkas ja laotab oma tiibu Moabi kohal .
24048041	Linnad vallutatakse ja kindlused saadakse kätte : sel päeval on Moabi kangelaste süda otsekui lapsevaevas oleva naise süda .
24048042	Ja Moab hävitatakse rahvaste seast , sest ta on suurustanud Issanda vastu .
24048043	Pelg , püügiauk ja püüdepael on su ees , Moabi elanik , ütleb Issand .
24048044	Kes siis põgeneb pelju eest , langeb püügiauku ; ja kes tuleb välja püügiaugust , selle püüab püüdepael ; sest ma toon temale , Moabile , nende karistusaasta , ütleb Issand .
24048045	Hesboni varjus seisavad põgenikud jõuetult ; sest Hesbonist lähtub tuli ja Siihoni keskelt leek : see põletab Moabi oimud ja lärmajate pealae .
24048046	Häda sulle , Moab ! Kaduma peab Kemose rahvas , sest su pojad võetakse vangi ja su tütred peavad olema vangis !
24048047	Aga viimseil päevil ma pööran Moabi vangipõlve , ütleb Issand . ' Niipalju kohtust Moabi üle .
24049001	Ammonlaste kohta : Nõnda ütleb Issand : ' Kas Iisraelil ei ole poegi või ei ole tal pärijat ? Miks Milkom on pärinud Gaadi ja ta rahvas on asunud selle linnadesse ?
24049002	Seepärast , vaata , päevad tulevad , ütleb Issand , mil ma toon kuuldavale sõjahüüu ammonlaste Rabba vastu : see muutub hüljatud rusuhunnikuks ja selle tütarlinnad põlevad tules . Siis pärib Iisrael oma pärijad , ütleb Issand .
24049003	Ulu , Hesbon , sest Ai hävitatakse ! Kisendage , Rabba tütred , rõivastage end kotiriidesse ! Tehke leinakaebust ja uidake müüridel , sest Milkom läheb vangi koos oma preestrite ja vürstidega !
24049004	Miks sa kiitled orgudest , et su org voolab üle , sa taganenud tütar , lootes oma varanduste peale : ' Kes tuleb mulle kallale ? '
24049005	Vaata , ma toon sulle hirmu kõigilt su naabreilt , ütleb Issand , vägede Issand , ja teid pillutatakse laiali , igaüks omale poole , ja keegi ei kogu põgenikke .
24049006	Aga pärast seda pööran ma ammonlaste vangipõlve , ütleb Issand . '
24049007	Edomi kohta : Nõnda ütleb vägede Issand : ' Kas ei ole enam tarkust Teemanis ? Kas on mõistlikel kadunud nõu ? Kas nende tarkus on saanud tühjaks ?
24049008	Põgenege , pöörduge , pugege sügavale peitu , Dedani elanikud ! Sest ma toon Eesavile õnnetuse , tema karistusaja .
24049009	Kui sulle tulevad viinamarjakorjajad , ei jäta nad järelnoppimiseks midagi järele . Kui öösel tulevad vargad , varastavad nad just nõndapalju , kui nad tahavad .
24049010	Jah , mina ise paljastan Eesavi , avastan tema peidupaigad ja ta ei saa ennast peita . Hävitatakse tema sugu ja ta vennad ja naabrid - ja teda ei ole enam .
24049011	Jäta oma vaeslapsed minu elatada ja su lesknaised lootku minu peale !
24049012	Sest nõnda ütleb Issand : Vaata , ka need , kelle kohus ei olekski juua seda karikat , peavad jooma , ja sina peaksid jääma karistuseta ? Sina ei jää karistuseta , vaid sa pead tõesti jooma !
24049013	Sest ma olen vandunud iseenesele , ütleb Issand , et Bosra saab hirmutuseks , teotuseks , kõleduseks ja needuseks , ja kõik ta tütarlinnad muutuvad igavesti varemeiks .
24049014	Ma olen Issandalt kuulnud sõnumit , et käskjalg on läkitatud rahvaste juurde : ' Kogunege ja tulge temale kallale ning hakake sõdima ! '
24049015	Sest vaata , ma teen su pisikeseks rahvaste keskel , põlatuks inimeste seas .
24049016	Sind on petnud su kardetavus , su südame ülbus , kes elad kaljulõhedes , valitsed kõrgeid künkaid . Kuigi sa pesitseksid kõrgel nagu kotkas , tooksin ma su sealt alla , ütleb Issand .
24049017	Ja Edom muutub jubeduseks : igaüks , kes läheb sealt mööda , kohkub ja mõnitab teda kõigi tema nuhtluste pärast .
24049018	Otsekui Soodoma ja Gomorra ja nende naabrite segipaiskamise järel , ütleb Issand , nõnda ei ela seal keegi ega asugi sinna inimlaps .
24049019	Vaata , otsekui lõvi kargab Jordani padrikust lokkavale karjamaale , nõnda ajan ma tema sealt äkitselt ära , ja selle , kes on valitud , panen ma sinna valitsejaks . Sest kes on minu sarnane ? Ja kes võib mind kutsuda kohtusse ? Ja kes on karjane , kes võiks seista minu vastu ?
24049020	Seepärast kuulge Issanda nõu , mida ta on pidanud Edomi vastu , ja tema mõtteid , mida ta on mõlgutanud Teemani elanike vastu : tõesti , kõige pisemgi lammas veetakse ära ; tõesti , nende karjamaa jääb tühjaks nende eneste pärast .
24049021	Nende langemise mürinast väriseb maa , hädakisa kaja kostab Kõrkjamereni .
24049022	Vaata , ta tõuseb üles ja lendab nagu kotkas ja laotab oma tiibu Bosra kohal ; ja sel päeval on Edomi kangelaste süda otsekui lapsevaevas oleval naisel . '
24049023	Damaskuse kohta : ' Häbisse jäävad Hamat ja Arpad , sest nad kuulevad halba sõnumit ; nad voogavad nagu rahutu meri , mis ei jää vaikseks .
24049024	Damaskus muutub araks , pöördub põgenema , teda haarab hirm ; teda valdab ahastus ja valu nagu sünnitajat .
24049025	Kuidas küll on maha jäetud see ülistatud linn , mu rõõmulinn !
24049026	Jah , tema turgudel langevad ta noored mehed ja sel päeval hukkuvad kõik sõjamehed , ütleb vägede Issand .
24049027	Ja ma süütan Damaskuse müüridesse tule , et see põletaks Ben-Hadadi paleed . '
24049028	Keedari ja Haasori kuningriikide kohta , mis Paabeli kuningas Nebukadnetsar vallutab : Nõnda ütleb Issand : ' Tõuske , minge kallale Keedarile ja hävitage idamaalased !
24049029	Nende telgid ja karjad võetakse ära , nende telgivaibad ja kõik nende riistad ; neilt viiakse nende kaamelid ja neile hüütakse : ' Hirm on igal pool ! '
24049030	Põgenege , rännake kaugele , pugege sügavale , Haasori elanikud ! ütleb Issand . Sest Paabeli kuningas Nebukadnetsar on pidanud nõu teie vastu ja on mõlgutanud mõtteid .
24049031	Tõuske , minge kallale muretule rahvale , kes elab julgesti , ütleb Issand ; tal ei ole uksi ega riive , ta elab üksinda .
24049032	Nende kaamelid jäävad riisutavaiks ja nende veiste hulk võitjate saagiks ; ma pillutan need pöetudoimulised kõigi tuulte poole ja toon neile igast küljest õnnetuse , ütleb Issand .
24049033	Ja Haasor jääb ðaakalite pesapaigaks , igavesti laastatuks . Keegi ei ela seal ega asugi sinna inimlaps . '
24049034	Issanda sõna , mis tuli prohvet Jeremijale Eelami kohta Juuda kuninga Sidkija valitsemise alguses ; ta ütles :
24049035	' Nõnda ütleb vägede Issand : Vaata , ma murran Eelami ammu , nende peamise jõu .
24049036	Ma toon Eelami vastu neli tuult neljast taevakaarest ; ja ma hajutan nad kõigi nende tuulte kätte ega ole rahvast , kelle juurde ei tule Eelami hajutatud .
24049037	Ma hirmutan eelamlasi nende vaenlaste ees , nende hinge püüdjate ees ja toon neile õnnetuse - oma tulise viha , ütleb Issand ; ja ma läkitan mõõga neile järele , kuni olen teinud neile lõpu .
24049038	Ja ma asetan oma aujärje Eelamisse ning hävitan sealt kuninga ja vürstid , ütleb Issand .
24049039	Aga viimseil päevil ma pööran Eelami vangipõlve , ütleb Issand . '
24050001	Sõna , mis Issand kõneles Paabeli kohta , kaldealaste maa kohta prohvet Jeremija läbi :
24050002	' Teatage rahvaste seas ja kuulutage , tõstke lipp üles ; kuulutage , ärge salake , öelge : Paabel vallutatakse , Beel jääb häbisse , Merodak lüüakse puruks ! Tema pühakujud jäävad häbisse , tema ebajumalad purustatakse .
24050003	Sest tema kallale tuleb rahvas põhja poolt : see teeb tema maa jubedaks ja seal ei ela ükski - niihästi inimesed kui loomad põgenevad ja kaovad .
24050004	Neil päevil ja sel ajal , ütleb Issand , tulevad Iisraeli lapsed , nemad ja Juuda lapsed üheskoos , ja käivad üha nuttes ning otsivad Issandat , oma Jumalat .
24050005	Nad küsivad teed Siionisse , nende silmnäod on siiapoole : ' Tulgem ja hoidkem Issanda poole igavese lepinguga , mida ei unustata ! '
24050006	Mu rahvas oli nagu kadunud lambad , nende karjased eksitasid neid , juhtisid kõrvale mägedes ; nad rändasid mäelt mäele , nad unustasid oma tarad .
24050007	Kõik , kes neid leidsid , neelasid neid , ja nende vaenlased ütlesid : ' Me ei jää süüdlasteks ! Sest nad on pattu teinud Issanda , õiguse eluaseme , ja Issanda , oma vanemate lootuse vastu . '
24050008	Põgenege Paabelist , minge välja kaldealaste maalt , olge nagu sikud karja ees !
24050009	Sest vaata , ma äratan ja toon Paabeli kallale hulganisti suuri rahvaid põhjamaalt , kes asuvad rünnakule tema vastu : sealtpoolt ta vallutatakse . Nende nooled on kui vilunud võitlejal - need ei tule tühjalt tagasi .
24050010	Ja Kaldea rüüstatakse , kõik selle rüüstajad saavad küllaldaselt , ütleb Issand .
24050011	Ilutsege aga , rõõmutsege aga , mu pärisosa rüüstajad . Jah , kepsutage nagu vasikad aasal ja hirnuge nagu täkud :
24050012	teie ema jääb suurde häbisse ; kes teid on sünnitanud , peab häbenema ! Vaata , see on paganate tulevik : kõrb , kuivanud maa ja lagendik .
24050013	Issanda viha tõttu ei elata seal ja see jääb hoopis tühjaks . Igaüks , kes Paabelist mööda läheb , kohkub ja vilistab kõigi ta nuhtluste pärast .
24050014	Rivistuge ümber Paabeli , kõik , kes vinnastate ambu ! Ambuge teda , ärge säästke nooli , sest ta on pattu teinud Issanda vastu !
24050015	Tõstke tema ümber võidukisa : ' Ta tõstab käe , ta toed langevad , ta müürid kistakse maha . ' Sest see on Issanda kättemaks . Makske temale kätte , talitage temaga , nõnda kuidas tema talitas !
24050016	Kaotage Paabelist külvaja ja lõikusajal sirbihaaraja ! Hävitava mõõga eest pöördub igaüks oma rahva juurde ja igaüks põgeneb oma maale .
24050017	Iisrael oli eksinud lammas , lõvidest aetud . Esiti sõi teda Assuri kuningas , ja nüüd viimaks näris tema luid Paabeli kuningas Nebukadnetsar .
24050018	Seepärast ütleb vägede Issand , Iisraeli Jumal , nõnda : Vaata , mina karistan Paabeli kuningat ja tema maad , nõnda nagu ma karistan Assuri kuningat .
24050019	Ja ma toon Iisraeli tagasi tema enese karjamaale ning ta hakkab hoidma karja Karmelil ja Baasanis , ja ta hing küllastub Efraimi mäestikus ja Gileadis .
24050020	Neil päevil ja sel ajal , ütleb Issand , otsitakse Iisraeli süüd , aga seda ei ole , ja Juuda patte , aga neid ei leita , sest ma annan andeks neile , keda ma alles jätan .
24050021	Mine ' Topelttõrksa ' maa vastu ja ' Karistuse ' elanike kallale ! Löö maha ja hävita sootuks nende järelt , ütleb Issand , ja tee kõik , nagu ma sind olen käskinud !
24050022	Maal on sõjahüüd ja suur häving .
24050023	Kuidas küll on purustatud ja katki murtud kogu maailma vasar ! Kuidas küll Paabel on saanud jubeduseks rahvaste seas !
24050024	Mina panin sulle püüdepaela ja sind , Paabel , saadi kätte , nõnda et sa ise ei teadnudki . Sind tabati ja võeti kinni , sest sa võitlesid Issanda vastu .
24050025	Issand avas oma relvakambri ja tõi välja oma sajatuse relvad . Sest Issandal , vägede Issandal , on tööd kaldealaste maal .
24050026	Tulge kõikjalt temale kallale , avage ta aidad , kuhjake teda viljana hunnikusse ja hävitage ta sootuks , ärgu jäägu talle midagi järele .
24050027	Lööge maha kõik ta härjavärsid , mingu nad tapale ! Häda neile ! Sest on tulnud nende päev , nende karistusaeg .
24050028	Kuulge ! Põgenikud ja Paabelimaalt pääsenud jutustavad Siionis Issanda , meie Jumala kättemaksust , kättemaksust tema templi eest .
24050029	Kutsuge Paabeli kallale kütid , kõik ammuvinnastajad ! Lööge leer üles tema ümber , ärgu pääsegu ükski ! Tasuge temale ta tegude järgi , talitage temaga , nagu tema on talitanud teiega ! Sest ta on olnud ülbe Issanda vastu , Iisraeli Püha vastu .
24050030	Seepärast langevad ta turgudel tema noored mehed ja sel päeval hukkuvad kõik ta sõjamehed , ütleb Issand .
24050031	Vaata , ma olen su vastu , sina ülbe , ütleb Issand , vägede Issand , sest on tulnud su päev , aeg , mil ma sind karistan .
24050032	Siis komistab ülbe ja langeb ega ole , kes ta üles tõstaks ; ja ma süütan tema linnades tule ning see põletab kõik ümberringi .
24050033	Nõnda ütleb vägede Issand : Iisraeli lastele ja Juuda lastele on ühtviisi liiga tehtud ; kõik nende vangistajad peavad neid kinni , nad ei taha neid vabastada .
24050034	Aga nende lunastaja on vägev , vägede Issand on tema nimi . Tema seletab hästi nende riiuasja , et tuua maale rahu , aga Paabeli elanikele rahutust .
24050035	Mõõk kaldealaste kallale , ütleb Issand , ja Paabeli elanike kallale , tema vürstide ja tarkade kallale .
24050036	Mõõk ennustajate kallale , et need jääksid narrideks . Mõõk tema kangelaste kallale , et need kohkuksid .
24050037	Mõõk tema hobuste ja sõjavankrite kallale ja kogu segarahva kallale , kes on tema keskel , et see muutuks naisteks . Mõõk tema varanduste kallale , et need riisutaks .
24050038	Põud tema vete kallale , et need kuivaksid . Sest see on nikerdatud kujude maa , nad on hullud nende peletiste järele .
24050039	Seepärast hakkavad seal elama kurjad vaimud ja paharetid ja seal elutsevad jaanalinnud . Seda ei asustata enam iialgi , seal ei elata põlvede jooksul .
24050040	Otsekui Jumal paiskas segi Soodoma ja Gomorra ja nende naabrid , ütleb Issand , nõnda ei ela seal keegi ega asugi sinna inimlaps .
24050041	Vaata , rahvas tuleb põhja poolt : suur rahvas ja palju kuningaid hakkab liikuma maa viimastest äärtest .
24050042	Nad hoiavad käes ambu ja oda , nad on julmad ega tunne halastust ; nende kisa on nagu mere kohin ja nad ratsutavad hobuste seljas , nad on varustatud nagu mehed tapluseks sinu vastu , Paabeli tütar .
24050043	Kui Paabeli kuningas kuuleb neist sõnumit , siis lõtvuvad ta käed ; teda valdab ahastus nagu sünnitajat valu .
24050044	Vaata , otsekui lõvi kargab Jordani padrikust lokkavale karjamaale , nõnda äkitselt ajan ma nad sealt ära , ja selle , kes on valitud , panen ma sinna valitsejaks . Sest kes on minu sarnane ? Kes võib mind kutsuda kohtusse ? Ja kes on karjane , kes võiks seista minu vastu ?
24050045	Seepärast kuulge Issanda nõu , mida ta on pidanud Paabeli vastu , ja tema mõtteid , mida ta on mõlgutanud kaldealaste maa vastu : tõesti , kõige pisemgi lammas veetakse ära ; tõesti , nende karjamaa jääb tühjaks nende eneste pärast .
24050046	Hüüdest : ' Paabel on vallutatud ! ' väriseb maa ja rahvaste seas kuuldakse hädakisa . '
24051001	Nõnda ütleb Issand : ' Vaata , ma äratan Paabeli kallale , ' mu vastase südame ' elanike kallale hävitava tuule .
24051002	Ja ma läkitan Paabeli kallale võõraid , kes tuulavad teda ja laastavad tema maad , kui nad õnnetusepäeval on igalt poolt tema kallal .
24051003	Ammukütt vinnastagu oma amb ammuküti vastu ja selle vastu , kes suurustab oma soomusrüüs . Ärge säästke tema noori mehi , hävitage sootuks kogu ta vägi ,
24051004	et mahalöödud langeksid kaldealaste maal ja läbipistetud tema tänavail .
24051005	Sest Iisrael ja Juuda ei jää oma Jumala , vägede Issanda leskedeks , vaid kaldealaste maa on täis süüd Iisraeli Püha vastu .
24051006	Põgenege Paabelist ja igaüks päästku oma hing , et teie ei hukkuks tema süü pärast ! Sest see on Issanda kättemaksuaeg , kes tasub temale , mis ta on teinud .
24051007	Paabel oli kuldkarikas Issanda käes , mis tegi joobnuks kogu maailma ; rahvad jõid tema veini , seetõttu rahvad hullusid .
24051008	Äkitselt langeb Paabel ja purustatakse . Ulguge tema pärast ! Võtke palsamit tema haavade jaoks , vahest ta saab terveks !
24051009	Me tahtsime Paabelit ravida , aga ta ei paranenud . Jätkem ta maha ja mingem igaüks oma maale , sest kohus tema üle ulatub taevani ja tõuseb pilvedeni .
24051010	Issand on toonud esile meie õigused ; tulgem ja jutustagem Siionis Issanda , oma Jumala teost .
24051011	Teritage nooli , haarake kilbid ! Issand on äratanud Meedia kuningate vaimu , sest tema kavatsuseks Paabeli kohta on selle hävitamine . Sest see on Issanda kättemaks , kättemaks tema templi eest .
24051012	Tõstke lipp Paabeli müüride vastu , tugevdage valvet , seadke vahimehi , paigutage varitsejaid ! Sest nagu Issand on kavatsenud , nõnda tema teebki teoks , mis ta Paabeli elanike kohta on ütelnud .
24051013	Sina , kes sa elad suurte vete ääres , varandustest rikas , on tulnud sinu lõpp , küünar , kust sind katki lõigatakse .
24051014	Vägede Issand on vandunud iseenesele : tõesti , ma täidan sind inimestega otsekui rohutirtsudega , ja nad tõstavad sinu vastu sõjakisa .
24051015	Tema on oma rammuga teinud maa , tarkusega rajanud maailma ja mõistusega laotanud taeva .
24051016	Kui tema teeb häält , siis on taevas vee kohin ja ta tõstab pilved maa äärest ; tema teeb vihmale välgud ja toob tuule välja selle aitadest .
24051017	Inimesed on kõik rumalad , mõistusest ilma . Iga kullassepp jääb häbisse jumalakuju pärast , sest tema valatud kujud on pettus ja neis pole vaimu .
24051018	Need on tühised , naeruväärt töö : oma katsumisajal nad hukkuvad .
24051019	Nende sarnane ei ole see , kes on Jaakobi osa , sest tema on kõige looja ja ta pärisosa kepp . Vägede Issand on tema nimi .
24051020	Sina , Paabel , olid mulle vasaraks , relvaks , sinuga purustasin ma rahvaid ja sinuga hävitasin ma kuningriike .
24051021	Sinuga purustasin ma hobuse ja ratsaniku , sinuga purustasin ma vankri ja sõitja .
24051022	Sinuga purustasin ma mehe ja naise , sinuga purustasin ma vana ja noore , sinuga purustasin ma noormehe ja neitsi .
24051023	Sinuga purustasin ma karjase ja karja , sinuga purustasin ma põllumehe ja härjapaari , sinuga purustasin ma maavanemad ja asevalitsejad .
24051024	Aga nüüd tasun ma Paabelile ja kõigile Kaldea elanikele teie nähes kõik nende kurja , mis nad tegid Siionile , ütleb Issand .
24051025	Vaata , ma olen su vastu , sa hävitusemägi , ütleb Issand , kes hävitasid kogu maa . Ma sirutan oma käe su vastu ja veeretan sind kaljudelt alla ning teen sind põlenud mäeks .
24051026	Ja sinust ei võeta nurgakivi ega kivi alusmüüri jaoks , vaid sa jääd igavesti hävitatuks , ütleb Issand .
24051027	Tõstke maal lipp , puhuge sarve rahvaste seas , pühitsege rahvad tema vastu , kutsuge tema vastu Ararati , Minni ja Askenase kuningriigid , pange tema vastu värbamispealik , tooge üles hobuseid otsekui karuseid rohutirtsuvastseid !
24051028	Pühitsege ta vastu rahvad , Meedia kuningad , nende maavanemad ja kõik asevalitsejad ning kogu nende valitsusealune maa !
24051029	Siis väriseb maa ja viskleb valudes , sest täituvad kavatsused , mis Issandal on Paabeli vastu , et teha Paabeli maa lagedaks , kus ükski ei ela .
24051030	Paabeli kangelased lakkavad sõdimast , nad istuvad kindlustes , nende jõud hääbub , nad muutuvad naisteks ; tema hooned põletatakse , tema riivid murtakse .
24051031	Jooksja jookseb jooksjale ja sõnumiviija sõnumiviijale vastu , kuulutama Paabeli kuningale , et tema linn on igast küljest vallutatud ,
24051032	et koolmed on võetud , pilliroopaadid tules põletatud ja sõjamehed kabuhirmus .
24051033	Sest nõnda ütleb vägede Issand , Iisraeli Jumal : Paabeli tütar on nagu rehepaik selle kõvakstampimise ajal : veel pisut , siis tuleb temale lõikusaeg .
24051034	' Nebukadnetsar , Paabeli kuningas , on mind neelanud , kimbutanud , kõrvale pannud nagu tühja astja ; ta on mind neelanud nagu lohe , on täitnud oma kõhu minu maiuspaladega , ta on mind ära ajanud .
24051035	Vägivald , mida olen kannatanud , ja mu kokkuvarisemine tulgu Paabeli peale ! ' ütleb Siioni elanik . ' Ja mu veri Kaldea elanike peale ! ' ütleb Jeruusalemm .
24051036	Seepärast ütleb Issand nõnda : Vaata , mina ajan sinu riiuasja ja tasun , mis sul on tasuda ; mina lasen taheneda tema mere ja kuivatan tema allika .
24051037	Paabel muutub kivihunnikuks , ðaakalite asupaigaks , jubeduseks ja parastamise põhjuseks , kus ükski ei ela .
24051038	Nad möirgavad küll üheskoos nagu lõvid ja urisevad nagu lõvikutsikad .
24051039	Kui nad on elevil , siis ma teen neile joomingu ja lasen nad purju jääda , et nad hõiskaksid ja uinuksid igavesse unne ega ärkaks , ütleb Issand .
24051040	Mina viin nad tappa nagu talled , nagu jäärad koos sikkudega .
24051041	Kuidas küll vallutatakse Seesak , ja võetakse see , kes on kuulus kogu maal . Kuidas küll Paabel saab jubeduseks rahvaste seas !
24051042	Meri tõuseb üle Paabeli , ta kaetakse selle kohisevate lainetega .
24051043	Tema linnad muutuvad õudseks , maa põuaseks ja lagedaks , maaks , kus ükski ei ela ja millest inimlaps läbi ei lähe .
24051044	Ma karistan Beeli Paabelis ja kisun ta suust , mis ta on neelanud ; rahvad ei voola enam tema juurde , Paabeli müürgi variseb maha .
24051045	Minge ära selle keskelt , minu rahvas , ja päästke igaüks oma elu Issanda tulise viha eest !
24051046	Ärgu ainult teie süda mingu araks ja ärge kartke kuulujutte , mis maal kostavad , kui ühel aastal tuleb üks kuulujutt ja järgmisel aastal teine , kui maal on vägivald ja valitseja on valitseja vastu !
24051047	Sest vaata , päevad tulevad , mil ma karistan Paabeli nikerdatud kujusid ; ja kogu tema maa jääb häbisse ning kõik langevad surnult maha sel maal .
24051048	Siis rõõmustavad Paabeli pärast taevas ja maa ja kõik , mis neis on , kui põhja poolt tulevad tema kallale hävitajad , ütleb Issand .
24051049	Paabelgi langeb Iisraeli mahalöödute pärast , nagu Paabeli pärast langesid mahalöödud kogu maal .
24051050	Teie , mõõga eest pääsenud , minge , ärge jääge seisma ! Mõelge kaugel Issandale ja teile meenugu Jeruusalemm !
24051051	' Me häbeneme , kui kuuleme laimu ; häbi katab meie palet , kui muulased tulevad Issanda koja pühaduste kallale . '
24051052	Seepärast , vaata , päevad tulevad , ütleb Issand , mil ma karistan tema nikerdatud kujusid ja kogu ta maal oigavad haavatud .
24051053	Kuigi Paabel peaks tõusma taevani ja kuigi ta kindlustaks oma võimsa kõrgendiku , kummatigi tulevad minult tema kallale hävitajad , ütleb Issand .
24051054	Kuula ! Hädakisa Paabelist ja suurest hävingust kaldealaste maal !
24051055	Sest Issand hävitab Paabeli ja lõpetab sealt suure lärmi , kuigi ta lained kohisevad nagu suured veed ja kostab ta hüüete kära .
24051056	Sest tema kallale , Paabeli kallale , tuleb hävitaja ja tema kangelased võetakse vangi , nende ammud murtakse katki ; sest kättemaksu Jumal , Issand , maksab kindlasti kätte .
24051057	Ja ma teen joobnuks tema vürstid ja targad , maavanemad , asevalitsejad ja kangelased , et nad uinuksid igavesse unne ega ärkaks enam , ütleb kuningas , kelle nimi on vägede Issand .
24051058	Nõnda ütleb vägede Issand : Laiad Paabeli müürid kistakse maani maha , ja tema kõrged väravad põletatakse tules . Rahvad vaevavad endid ilmaaegu ja rahvahõimud väsitavad endid tule tarvis . '
24051059	Ülesanne , mille prohvet Jeremija andis Serajale , Mahseja poja Neerija pojale , kui see läks koos Juuda kuninga Sidkijaga Paabelisse selle valitsemise neljandal aastal ; Seraja oli majutuspealik .
24051060	Jeremija oli kirjutanud ühte raamatusse kogu selle õnnetuse , mis Paabelile oli tulemas , kõik need sõnad , mis Paabeli kohta on kirjutatud .
24051061	Ja Jeremija ütles Serajale : ' Kui sa jõuad Paabelisse , siis vaata , et sa loed kõik need sõnad
24051062	ja ütled : Issand , sina oled rääkinud selle paiga kohta , et sa hävitad selle , nõnda et siin ei ela ükski , ei inimene ega loom , vaid et see jääb igavesti laastatuks !
24051063	Ja kui sa selle raamatu oled lõpuni lugenud , siis seo selle külge kivi ja viska see keset Frati jõge
24051064	ning ütle : Nõnda vajub Paabel ega tõuse enam õnnetuse pärast , mille ma temale toon : nad peavad väsima ! ' Siiani on Jeremija sõnad .
24052001	Sidkija oli kuningaks saades kakskümmend üks aastat vana ja ta valitses Jeruusalemmas üksteist aastat ; ta ema nimi oli Hamutal , Jeremija tütar Libnast .
24052002	Ta tegi kurja Issanda silmis , just nagu Joojakim oli teinud .
24052003	Jah , mis sündis Jeruusalemmas ja Juudas , põhjustas Issanda viha , kuni ta heitis need ära oma palge eest .
24052004	Sidkija hakkas mässama Paabeli kuninga vastu . Ja tema valitsemise üheksandal aastal , kümnenda kuu kümnendal päeval , tuli Paabeli kuningas Nebukadnetsar , tema ja kogu ta sõjavägi Jeruusalemma vastu ja lõi leeri üles selle alla ; ja nad ehitasid selle ümber piiramisseadmed .
24052005	Ja linna piirati kuni kuningas Sidkija üheteistkümnenda aastani .
24052006	Neljanda kuu üheksandal päeval võttis nälg linnas võimust ja maa rahval ei olnud leiba .
24052007	Siis murti linna sisse ; aga kõik sõjamehed põgenesid ja läksid öösel linnast välja läbi kuninga rohuaia juures oleva müüridevahelise värava , kuigi kaldealased olid ümber linna ; ja nad läksid lagendiku poole .
24052008	Aga kaldealaste sõjavägi ajas kuningat taga ja nad said Sidkija kätte Jeeriko lagendikel , kui kõik ta sõjavägi tema juurest oli laiali läinud .
24052009	Ja nad võtsid kuninga kinni ning viisid ta Paabeli kuninga juurde Riblasse Hamatimaale , ja too mõistis kohut tema üle .
24052010	Ja Paabeli kuningas tappis Sidkija pojad tema silme ees , samuti tappis ta Riblas ka kõik Juuda vürstid .
24052011	Aga Sidkija silmad tehti pimedaks ja ta aheldati vaskahelaisse ; siis Paabeli kuningas viis ta Paabelisse ja pani vangikotta kuni ta surmapäevani .
24052012	Ja viienda kuu kümnendal päeval , see on kuningas Nebukadnetsari , Paabeli kuninga üheksateistkümnendal aastal , tuli Nebusaradan , ihukaitsepealik , kes oli Paabeli kuninga teenistuses , Jeruusalemma .
24052013	Ja tema põletas ära Issanda koja ja kuningakoja ning kõik Jeruusalemma kojad ; nimelt kõik suurnike kojad põletas ta tulega .
24052014	Ja kogu kaldealaste sõjavägi , kes oli koos ihukaitsepealikuga , kiskus maha kõik Jeruusalemma müürid ümberringi .
24052015	Ja osa vaesemast rahvast ning rahva jäägi , kes olid jäänud linna , ja ülejooksikud , kes Paabeli kuninga poole olid üle jooksnud , ja käsitööliste jäägi viis ihukaitsepealik Nebusaradan vangi .
24052016	Aga Nebusaradan , ihukaitsepealik , jättis maa vaesemast rahvast alles viinamägede harijaid ja teopäevade tegijaid .
24052017	Vasksambad , mis kuulusid Issanda koja juurde , ja alused ning vaskmere , mis olid Issanda kojas , kaldealased purustasid ja viisid kogu nende vase Paabelisse .
24052018	Potid , labidad , tahikäärid , piserdusnõud , kausid ja kõik vaskriistad , millega peeti teenistust , võtsid nad ära .
24052019	Samuti võttis ihukaitsepealik ära liuad , sütepannid , piserdusnõud , potid , lambijalad , kausid ja peekrid , mis olid puhtast kullast ja puhtast hõbedast .
24052020	Mõlema samba , vaskmere ja kaheteistkümne vaskhärja , mis olid aluste all , mis kuningas Saalomon oli teinud Issanda koja jaoks - kõigi nende asjade vask oli vaagimatu .
24052021	Mis puutub sammastesse , siis oli ühe samba kõrgus kaheksateist küünart , ja selle ümber ulatas kaheteistküünrane mõõdunöör ; selle paksus oli neli sõrme , see oli seest õõnes .
24052022	Nupp selle peal oli vasest ja nupu kõrgus oli viis küünart ; võrestik ja granaatõunad ümber nupu olid kõik vasest ; ja samasugune oli teine sammas granaatõuntega .
24052023	Granaatõunu oli väljaspool üheksakümmend kuus ; kõiki granaatõunu võrestikul ümberringi oli sada .
24052024	Ja ihukaitsepealik võttis Seraja , ülempreestri , ja Sefanja , temast järgmise preestri , ja kolm lävehoidjat ,
24052025	ja võttis linnast ühe hoovkondlase , kes oli olnud sõjameeste käsutaja , ja seitse meest kuninga lähikonnast , kes leiti linnast , ja väepealiku kirjutaja , kes värbas maa rahvast sõjaväkke , ja kuuskümmend meest maa rahva hulgast , kes leiti linnast ,
24052026	- need võttis Nebusaradan , ihukaitsepealik , ja viis Paabeli kuninga juurde Riblasse .
24052027	Ja Paabeli kuningas lõi need maha ning surmas need Riblas Hamatimaal . Nõnda viidi Juuda vangi omaenese maalt .
24052028	See on rahva arv , kelle Nebukadnetsar vangi viis : seitsmendal aastal kolm tuhat kakskümmend kolm juuti ;
24052029	kaheksateistkümnendal Nebukadnetsari aastal kaheksasada kolmkümmend kaks hinge Jeruusalemmast ;
24052030	kahekümne kolmandal Nebukadnetsari aastal viis Nebusaradan , ihukaitsepealik , juute vangi seitsesada nelikümmend viis hinge ; kõiki hingi oli neli tuhat kuussada .
24052031	Aga kolmekümne seitsmendal aastal pärast Juuda kuninga Joojakini vangiviimist , kaheteistkümnenda kuu kahekümne viiendal päeval , tõstis Paabeli kuningas Evil-Merodak , sel aastal kui ta sai kuningaks , Juuda kuninga Joojakini pea üles ja tõi tema vangikojast välja .
24052032	Ja ta kõneles temaga lahkesti ning andis temale istme ülemale nende kuningate istmeist , kes olid tema juures Paabelis .
24052033	Ja Joojakin vahetas oma vangiriided ning sõi alaliselt tema juures leiba kogu oma eluaja .
24052034	Ja ta sai Paabeli kuningalt ülalpidamise , kindla ülalpidamise , mida ta vajas iga päev , niikaua kui ta elas .
25001001	Kuidas küll istub üksinda see kord nii rahvarohke linn ! Kes rahvaste seas oli suur , on saanud lesknaise sarnaseks . Vürstitar maakondade hulgas peab tegema orjatööd .
25001002	Ta nutab öösel kibedasti , pisarad voolavad tal üle näo . Pole tal trööstijat ühestki armastajast : kõik ta sõbrad on teda petnud , on saanud ta vaenlasteks .
25001003	Juuda on sattunud viletsusse ja ränka orjusesse , ta elab paganate seas ega leia hingamist . Kõik jälitajad saavad ta kätte keset kitsikusi .
25001004	Siioni teed leinavad , et pole pühiks tulijaid . Kõik ta väravad on tühjad , ta preestrid ohkavad . Tema neitsid on kurvad ja tal enesel on kibe käes .
25001005	Tema rõhujad on saanud võimu , tema vaenlastel käib käsi hästi . Sest Issand on toonud talle häda tema paljude üleastumiste pärast . Tema lastel on tulnud minna vangidena vaenlase ees .
25001006	Siioni tütrelt on kõik ta toredus läinud . Tema vürstid on nagu hirved , kes ei leia karjamaad ; nad astuvad jõuetult tagaajaja ees .
25001007	Jeruusalemm mõtleb oma viletsuse ja kodutuse päevil kõigile kallistele asjadele , mis tal muistsest ajast on olnud . Et ta rahvas langes vaenlase kätte ja tal ei olnud aitajat , siis näevad vaenlased seda ja naeravad tema lõppu .
25001008	Jeruusalemm on raskesti patustanud , seepärast on ta saanud jäleduseks . Kõik , kes teda austasid , põlastavad teda , sest nad on näinud ta alastiolekut . Ka tema ise ohkab ja tõmbub pelgu .
25001009	Tema roojus on ta hõlmadel . Ta ei mõelnud oma lõpule ja on langenud hämmastaval viisil : tal pole trööstijat . Vaata , Issand , mu viletsust , sest vaenlane suurustab !
25001010	Vaenlane sirutab käe kõigi ta kalliste asjade järele ; sest ta sai näha , et ta pühamusse tulid paganad , need , keda sa olid keelanud , et nad ei tuleks su kogudusse .
25001011	Kogu ta rahvas ohkab ja otsib leiba : nad annavad oma aarded toidu eest , et pidada hinge sees . Vaata , Issand , ja näe , kui põlatud ma olen !
25001012	Kas see teile ei lähegi korda , kõik , kes te mööda lähete ? Vaadake ja nähke ! Ons olemas valu , minu valu sarnast , mis mulle on tehtud , millega Issand mind on nuhelnud oma tulise viha päeval ?
25001013	Ta läkitas kõrgusest tule mu luudesse ja vaevas neid ; ta laotas mu jalgadele võrgu , ta tõrjus mind tagasi ; ta jättis mind üksikuks igavesti haigena .
25001014	Mu üleastumiste ike on kokku seotud , tema käed põimisid need ühte : need tulid mu turjale , tema murdis mu jõu ; Issand andis mu nende kätte , ma ei suuda üles tõusta .
25001015	Issand heitis kõrvale mu keskelt kõik vägevad ; ta kutsus kokku peo minu vastu , et purustada mu noori mehi . Issand sõtkus surutõrt neitsile , Juuda tütrele .
25001016	Nende asjade pärast ma nutan , mu silmad , mu silmad voolavad vett . Sest kaugel on minust trööstija , kes turgutaks mu hinge . Mu lapsed on hävitatud , sest vaenlane on vägev .
25001017	Siion laiutab käsi , tal ei ole trööstijat . Issand on käsutanud vaenlastena Jaakobi vastu selle enese naabrid . Jeruusalemm on muutunud nende seas jäleduseks .
25001018	Õiglane on tema , Issand , sest mina olen tõrkunud tema käsu vastu . Kuulge ometi , kõik rahvad , ja vaadake mu valu : mu neitsid ja noored mehed on läinud vangi .
25001019	Ma kutsusin oma armastajaid , nad petsid mind . Mu preestrid ja vanemad surid linnas , kui nad otsisid enesele toitu , et turgutada oma hinge .
25001020	Vaata , Issand , kuidas mul on kitsas käes : mu sisemus käärib , mu süda pööritab sees , sest ma olen kõvasti tõrkunud . Väljas teeb mõõk mind lastetuks , sees on päris surm .
25001021	Nad on kuulnud , et ma ägan . Mul pole trööstijat . Kõik mu vaenlased on kuulnud mu õnnetusest , nad rõõmutsevad , et sina seda tegid . Too ometi päev , millest sa kuulutasid , et nende käsi käib samuti kui mul !
25001022	Tulgu kõik nende kurjus su palge ette , ja talita nendega , nagu sa talitasid minuga kõigi mu üleastumiste pärast ! Jah , mu ohkeid on palju ja mu süda on haige .
25002001	Kuidas küll Issand oma vihas kattis pilvedega Siioni tütre ! Ta heitis taevast maha Iisraeli ilu ega mõelnud oma jalgade järile oma vihapäeval .
25002002	Issand hävitas armuta kõik Jaakobi eluasemed ; oma vihas lõhkus ta maha Juuda tütre kindlused ; ta tegi need maatasa , teotas kuningriigi ja selle vürstid .
25002003	Oma tulises vihas raius ta maha kõik Iisraeli sarved . Ta tõmbas tagasi oma parema käe vaenlase ees ja süttis Jaakobis otsekui tuleleek , mis põletab ümbruse .
25002004	Ta vinnastas oma ammu nagu vaenlane , seisis tõstetud parema käega nagu rõhuja ja tappis kõik silmarõõmu Siioni tütre telgis . Ta valas oma raevu välja kui tuld .
25002005	Issand oli nagu vaenlane , ta hävitas Iisraeli ; ta hävitas kõik tema paleed , purustas ta kindlused ja tõi Juuda tütrele hulgana kurvastust ja leina .
25002006	Ta lammutas oma eluaseme otsekui aia , hävitas oma kogunemispaiga ; Issand saatis Siionis unustusse pühad ja hingamispäevad , hülgas oma viha sajatuses kuningad ja preestrid .
25002007	Issand tõukas ära oma altari , jättis maha oma pühamu , andis vaenlase kätte selle paleede müürid . Issanda kojast kostis kära otsekui pühade ajal .
25002008	Issand otsustas hävitada Siioni tütre müürid ; ta vedas mõõdunööri neist üle ega hoidnud oma kätt tagasi neid hävitamast ; ta pani leinama kaitsevalli ja müüri , need varisesid üheskoos .
25002009	Selle väravad vajusid maasse , ta hävitas ja murdis riivid . Selle kuningas ja vürstid on paganate seas , kus ei ole Seadust , prohvetidki ei saa seal Issandalt nägemust .
25002010	Vaikides istuvad maas Siioni tütre vanemad : nad on riputanud enesele tuhka pähe , rõivastunud kotiriidesse . Oma pea on painutanud maani Jeruusalemma neitsid .
25002011	Mu silmad on pisaraist kibedad , mu sisemus käärib , mu maks on valatud maha mu rahva tütre murdumise pärast . Sest linna turgudel on nõrkenud lapsed ja imikud .
25002012	Nad küsivad emadelt : ' Kus on leib ja vein ? ' , kui nad nõrkevad nagu haavatud linna turgudel , kui nad heidavad hinge oma ema süles .
25002013	Mida võiksin sulle tunnistada , millega sind võrrelda , Jeruusalemma tütar ? Mida võiksin pidada sinu sarnaseks , et sind trööstida , neitsi , Siioni tütar ? Sest su purustus on suur nagu meri , kes suudaks sind parandada !
25002014	Su prohvetid on kuulutanud sulle vääri ja mõttetuid nägemusi ; aga nad ei ole paljastanud su süüd , et pöörata su saatust , vaid on sulle ilmutanud petlikke ja eksitavaid ennustusi .
25002015	Kõik teekäijad löövad sinu pärast käsi kokku , nad vilistavad ja vangutavad pead Jeruusalemma tütre pärast : ' Kas see on linn , mille kohta öeldi : ilu täius , kogu maa rõõm ? '
25002016	Kõik su vaenlased ajavad oma suud ammuli su vastu , nad vilistavad ja kiristavad hambaid , nad ütlevad : ' Me oleme ta neelanud . See on tõesti päev , mida oleme oodanud , nüüd on see käes , me oleme seda näinud . '
25002017	Issand tegi , mida ta oli otsustanud , tegi tõeks oma sõna , mida ta oli kuulutanud muistsest ajast : ta lõhkus maha ega halastanud , ta laskis vaenlasel su pärast rõõmu tunda , ta kergitas su rõhujate sarve .
25002018	Nende süda kisendab Issanda poole . Siioni tütre müür , lase pisarail voolata jõena päeval ja öösel ! Ära luba enesele lõtvust , ärgu olgu su silmateral rahu !
25002019	Tõuse , karju öösel vahikordade alguses ! Vala oma süda välja kui vesi Issanda palge ette ! Tõsta oma käed tema poole oma laste elu pärast , kes on näljast nõrkemas igal tänavanurgal !
25002020	Vaata , Issand , ja silmitse , kellele sa nõnda oled teinud : kas naised peavad sööma oma ihuvilja , terveina sündinud lapsi ? Kas tohib Issanda pühamus tappa preestrit ja prohvetit ?
25002021	Tänavail lamab maas noor ja vana , mu neitsid ja noored mehed langesid mõõga läbi . Sina surmasid oma vihapäeval , tapsid , ei andnud armu .
25002022	Sa kutsusid kokku nagu pidupäevaks mu vaenlased igalt poolt ; Issanda vihapäeval ei jäänud põgenikku ega pääsenut : neile , keda olin ilmale toonud ja kasvatanud , tegi mu vaenlane lõpu .
25003001	Mina olen mees , kes nägi viletsust tema nuhtluse nuudi all .
25003002	Ta ajas mind ja pani mind käima pimeduses , mitte valguses .
25003003	Tõesti , ta pööras oma käe minu vastu ja tõstab seda minu vastu iga päev .
25003004	Ta kulutas mu liha ja naha , ta murdis mu luud .
25003005	Ta ehitas mu vastu kindluse ja ümbritses mind kibeduse ning vaevaga .
25003006	Ta pani mu istuma pimedusse nagu need , kes on ammu surnud .
25003007	Ta tegi mu ümber müüri ja ma ei pääse välja , ta pani mind raskeisse ahelaisse .
25003008	Kuigi ma hüüan ja karjun appi , summutab tema mu palved .
25003009	Ta tegi mu teele tahutud kividest müüri , rikkus mu teerajad .
25003010	Ta on mulle varitsevaks karuks , peidus olevaks lõviks .
25003011	Ta paiskas segi mu teed , kiskus mind lõhki , tegi mu lagedaks .
25003012	Ta tõmbas oma ammu vinna ja pani mind oma nooltele märgiks .
25003013	Ta laskis oma nooled mu neerudesse .
25003014	Ma olen kogu oma rahva naeruks , nende igapäevaseks pilkelauluks .
25003015	Ta toitis mind kibedate taimedega , jootis mind koirohuga .
25003016	Ta vajutas mu põrmu , laskis mu hambad kuluda sõmeras .
25003017	Jah , sina tõukasid mu hinge rahupõlvest välja , ma olen unustanud , mis on õnn .
25003018	Ma ütlen : Kadunud on mu jõud ja mu lootus Issanda peale .
25003019	Mõtle mu viletsusele ja kodutusele , koirohule ja mürgile !
25003020	Sina küll mõtled sellele , et mu hing on rõhutud .
25003021	Seda võtan ma südamesse , sellepärast loodan ma veel :
25003022	see on Issanda suur heldus , et me pole otsa saanud , sest tema halastused pole lõppenud :
25003023	need on igal hommikul uued - sinu ustavus on suur !
25003024	Issand on mu osa , ütleb mu hing , seepärast loodan ma tema peale .
25003025	Issand on hea neile , kes teda ootavad , hingele , kes teda otsib .
25003026	Hea on oodata kannatlikult Issanda päästet .
25003027	Hea on mehele , kui ta kannab iket oma nooruses .
25003028	Ta istugu üksi ja vakka , kui see on pandud ta peale !
25003029	Ta pistku oma suu põrmu - võib-olla on veel lootust !
25003030	Ta andku oma põsk sellele , kes teda lööb , et ta oleks küllalt teotatud !
25003031	Sest Issand ei tõuka ära igaveseks .
25003032	Kui ta on kurvastanud , siis ta ka halastab oma suure helduse pärast .
25003033	Sest ta ei alanda ega kurvasta inimlapsi mitte südamest .
25003034	Kui jalge alla tallatakse kõik vangid maal ,
25003035	kui väänatakse mehe õigust Kõigekõrgema palge ees ,
25003036	kui inimesele tehakse ülekohut tema riiuasjas - kas Issand seda ei näe ?
25003037	Kes ütleb , et midagi sünnib , ilma et Issand oleks seda käskinud ?
25003038	Eks tule Kõigekõrgema suust niihästi kuri kui hea ?
25003039	Miks inimesed elus nurisevad ? Igaüks nurisegu omaenese patu pärast !
25003040	Uurigem ja proovigem oma teid ja pöördugem tagasi Issanda juurde !
25003041	Tõstkem oma südamed ja käed Jumala poole taevas !
25003042	Me oleme üleastujad ja vastuhakkajad , sina ei andnudki meile andeks .
25003043	Sa oled peitunud vihasse , oled meid jälitanud , armuta surmanud .
25003044	Sa oled peitunud pilvesse , et palved ei pääseks läbi .
25003045	Sa oled teinud meid pühkmeiks ja jätisteks rahvaste seas .
25003046	Kõik meie vaenlased ajavad oma suu ammuli meie vastu .
25003047	Meile on tulnud hirm ja haud , hävitus ja hukkumine .
25003048	Veeojad voolavad mu silmist mu rahva tütre hävingu pärast .
25003049	Mu silmad voolavad lakkamatult , pisaratel ei ole pidamist ,
25003050	kuni Issand vaatab taevast alla ja näeb .
25003051	Mu silm teeb mu hingele valu kõigi mu linna tütarde pärast .
25003052	Tõesti , nagu lindu küttisid mind need , kes põhjuseta on mu vaenlased .
25003053	Nad tahtsid mu elu kustutada kaevus ja pildusid mu peale kive .
25003054	Vesi tõusis mul üle pea , ma ütlesin : ' Nüüd olen kadunud ! '
25003055	Ma hüüdsin su nime , Issand , sügavaimast kaevust .
25003056	Sina kuulsid mu hüüdu : ' Ära peida oma kõrva mu appihüüde eest , et saaksin kergendust ! '
25003057	Sa olid ligi , kui ma sind hüüdsin , sa ütlesid : ' Ära karda ! '
25003058	Sina , Issand , seletad mu hinge riiuasja , sina lunastad mu elu .
25003059	Sina , Issand , näed mu rõhumist , mõista mulle õigust !
25003060	Sina näed kogu nende kättemaksu , kõiki nende kavatsusi mu vastu .
25003061	Sina kuuled nende laimamist , Issand , kõiki nende kavatsusi minu vastu .
25003062	Mu vastaste huuled ja nende pomin on mu vastu iga päev .
25003063	Vaata , kas nad istuvad või tõusevad - mina olen nende pilkelaul .
25003064	Maksa neile kätte , Issand , nende kätetööd mööda !
25003065	Anna neile paadunud süda , tulgu su sajatus nende peale !
25003066	Aja neid taga raevus ja hävita nad Issanda taeva alt !
25004001	Kuidas küll on tuhmunud kuld , puhas kuld kuidas teiseks saanud ! Pühamu kivid on paisatud kõigile tänavanurkadele .
25004002	Kallid Siioni lapsed , puhtaima kullaga võrdsed , kuidas on nad nüüd saanud saviastjate sarnaseks , potisseppade käsitööks !
25004003	Ðaakalidki ulatavad nisa , et imetada oma poegi , aga mu rahva tütar on julm , otsekui jaanalind kõrbes .
25004004	Imiku keel jääb kinni suulakke janu pärast , lapsed paluvad leiba , aga pole , kes neile jagaks .
25004005	Kes enne sõid maiustusi , närbuvad tänavail ; keda hellitati purpuri peal , lebavad sõnnikuhunnikul .
25004006	Mu rahva tütre süü on suurem kui patt Soodomas , mis paisati segi silmapilkselt , kätega aitamata .
25004007	Tema vürstid olid puhtamad lumest , valgemad piimast , ihult korallidest verevamad , kujult otsekui safiirid .
25004008	Nüüd on nad näost mustemad kui nõgi , neid ei tunta tänavail ära ; nende nahk on kontidel kortsunud , kuivanud nagu puu .
25004009	Õnnelikumad olid need , kes mõõgaga maha löödi , kui need , kes surid nälga , kes põllusaagi puudumisel kidusid nagu teibasse aetud .
25004010	Kaastundlike naiste käed keetsid oma lapsi : need olid neile roaks mu rahva tütre hävingus .
25004011	Issand valas välja oma viha , tegi teoks oma tulise raevu ja süütas Siionis tule , mis põletas selle alusmüüridki .
25004012	Ei oleks uskunud maa kuningad ja kõik maailma elanikud , et vihamees ja vaenlane tuleb sisse Jeruusalemma väravaist .
25004013	See on sündinud tema prohvetite pattude , tema preestrite süü pärast ; nende pärast , kes valasid seal õigete verd .
25004014	Nad vaarusid tänavail nagu pimedad , verega roojastatud , nõnda et nende riideid ei võinud puudutada .
25004015	' Hoidke eest ! Roojane ! ' hüüti nende kohta . ' Hoidke eest , hoidke eest , ärge puudutage ! ' Nad vaarusid ka põgenedes , rahvaste seas öeldi : ' Nad ei tohi jääda siia kauemaks ! '
25004016	Issanda pale hajutas nad , ta ei vaata enam nende peale . Preestritest ei peetud lugu , vanadele ei antud armu .
25004017	Isegi veel siis , väsinud silmadega , me ootasime asjatult endile abi ; oma vahitornidest piilusime rahva poole , kes meid ei päästnud .
25004018	Meie samme luurati , me ei võinud käia oma turgudel ; meie lõpp ligines , meie päevad said täis - tõesti , meie lõpp tuli !
25004019	Meie jälitajad olid kiiremad kui kotkas taeva all ; nad ajasid meid taga mägedel , varitsesid meid kõrbes .
25004020	Issanda võitu , kes oli meile eluõhuks , püüti kinni nende aukudes , tema , kellest me ütlesime : ' Tema varjus me elame paganate seas ! '
25004021	Rõõmutse ja ole rõõmus , Edomi tütar , kes elad Uusimaal ! Sinulegi tuleb karikas : sa jääd joobnuks ja kisud enese paljaks .
25004022	Sinu süü on lõppenud , Siioni tütar , enam ta ei vii sind vangi . Aga ta karistab su süüd , Edomi tütar , ta paljastab su patud .
25005001	Mõtle , Issand , sellele , mis on meiega juhtunud , vaata ja näe meie teotust !
25005002	Meie pärisosa on läinud võõraste , meie kojad muulaste kätte .
25005003	Me oleme jäänud orbudeks , isatuiks , meie emad on lesed .
25005004	Vett me joome raha eest , puid me saame ostes .
25005005	Jälitajad on meil kaela peal , me väsime , meile ei anta asu .
25005006	Egiptusele ja Assurile me andsime käe , et saada kõhutäit leiba .
25005007	Meie vanemad tegid pattu : neid ei ole enam . Meie kanname nende süüd .
25005008	Orjad valitsevad meie üle , ei ole nende käest lahtikiskujat .
25005009	Elu ohustades toome enestele leiba , sest kõrbes on mõõk .
25005010	Meie nahk hõõgub nagu ahi näljakõrvetuste pärast .
25005011	Siionis on naised raisatud ja Juuda linnades neitsid .
25005012	Vürstid on poodud nende käe läbi , vanade vastu ei ole olnud austust .
25005013	Noored mehed peavad ajama käsikivi ja poisid komistavad puukoorma all .
25005014	Vanemad on kadunud väravast , noorukid pillimängude juurest .
25005015	On lõppenud meie südame rõõm , meie tants on muutunud leinaks .
25005016	Kroon on langenud meie peast . Häda meile , et oleme pattu teinud !
25005017	Seepärast on meie süda haige , nende asjade pärast on meie silmad jäänud pimedaks ,
25005018	Siioni mäe pärast , mis on nii laastatud , et seal luusivad rebased .
25005019	Sina , Issand , valitsed igavesti , sinu aujärg jääb põlvest põlve .
25005020	Mispärast sa tahad meid unustada alatiseks , meid maha jätta pikaks ajaks ?
25005021	Too meid , Issand , tagasi enese juurde , siis me pöördume ! Uuenda meie päevi nagu muiste !
25005022	Või oled sa meid tõuganud hoopis ära , vihastunud meie peale üliväga ?
26001001	' Kolmekümnendal aastal , neljanda kuu viiendal päeval , kui ma olin vangide seas Kebari jõe ääres , sündis , et taevad avanesid ja ma nägin Jumala nägemusi . '
26001002	Kuu viiendal päeval , kuningas Joojakini vangiviimise viiendal aastal
26001003	tuli Issanda sõna preester Hesekielile , Buusi pojale , kaldealaste maal Kebari jõe ääres ; ja Issanda käsi tuli seal tema peale .
26001004	' Ja ma vaatasin , ja ennäe , põhja poolt tuli marutuul suure pilve ja lõõmava tulega . Ja pilve ümber oli kuma , ja keskelt , tule keskelt , paistis otsekui hiilgav metall .
26001005	Ja keset seda paistis midagi , mis koosnes neljast olevusest . Nende välimus oli niisugune : nad olid inimese sarnased ,
26001006	aga igaühel oli neli nägu ja igaühel oli neli tiiba .
26001007	Nende jalad olid sirged ja nende labajalad olid nagu vasika sõrad . Ja nad hiilgasid nagu läikiv vask .
26001008	Neil olid inimese käed tiibade all , neljas küljes ; ja neil neljal olid oma näod ja oma tiivad .
26001009	Nende tiivad puudutasid üksteist . Liikudes nad ei pöördunud , igaüks läks otse edasi .
26001010	Ja nende näod olid niisugused : esiküljel inimese nägu , neliku paremal küljel lõvi nägu , neliku vasakul küljel härja nägu ja neliku tagaküljel kotka nägu .
26001011	Niisugused olid nende näod . Ja nende tiivad olid laiali laotatud ülespoole ; igaühel oli kaks tiiba vastastikuseks puudutamiseks ja kaks tiiba katsid nende ihu .
26001012	Nad liikusid igaüks otse edasi : kuhu vaim iganes tahtis minna , sinna nad läksid , liikudes nad ei pöördunud .
26001013	Ja olevuste vahel oli näha otsekui tuliseid süsi , mis põlesid tõrvikute sarnaselt , liikudes olevuste vahel sinna-tänna ; ja tulel oli kuma ning tulest tuli välja välk .
26001014	Ja olevused jooksid sinna-tänna , otsekui lööks välku .
26001015	Siis ma vaatasin olevusi , ja ennäe , olevuste kõrval , igas neljas esiküljes , oli maas üks ratas .
26001016	Rataste välimus ja nende tegumood : need helkisid nagu krüsoliit ja kõigil neljal oli ühesugune kuju . Need olid välimuselt ja tegumoelt , nagu oleks ratas olnud ratta sees .
26001017	Liikudes nad läksid neljas eri suunas , liikudes nad ei pöördunud .
26001018	Ja nende rattapöiad olid kõrged ning kohutavad ; ja sel nelikul olid rattapöiad ümberringi täis silmi .
26001019	Ja kui olevused liikusid , siis liikusid rattad nende kõrval ; ja kui olevused tõusid maast üles , siis tõusid üles ka rattad .
26001020	Kuhu vaim iganes läks , sinna läksid needki , sinna , kuhu vaim tahtis minna . Rattad tõusid üles samuti kui nemad , sest rattais oli olevuste vaim .
26001021	Kui olevused liikusid , siis liikusid nemadki , ja kui need seisid , siis seisid nemadki ; kui olevused tõusid maast üles , siis tõusid selsamal kombel ka rattad , sest rattais oli olevuste vaim .
26001022	Ja olevuste peade kohal oli midagi taevalaotuse taolist , kohutav nagu jää , mis oli välja laotatud ülal nende peade kohal .
26001023	Ja laotuse all olid nende tiivad üksteise poole välja sirutatud ; igaühel oli kaks tiiba oma keha katmiseks .
26001024	Kui nad liikusid , siis ma kuulsin nende tiibade kahinat otsekui suurte vete kohinat , otsekui Kõigevägevama häält , müristamise kaja - otsekui sõjaleeri kära . Kui nad seisid , siis nad lasksid oma tiivad longu .
26001025	Ja hääl kuuldus taevalaotuse pealt , mis oli nende peade kohal ; kui nad seisid , siis nad lasksid oma tiivad longu .
26001026	Ja nende peade kohal oleva taevalaotuse peal oli midagi , mis paistis safiirikividena , midagi aujärje sarnast . Ja selle aujärje sarnase peal , ülal selle peal , oli keegi , kes oli välimuselt inimese sarnane .
26001027	Ja ma nägin otsekui hiilgavat metalli , pealtnäha nagu tuld , millel oli kuma ümber , ülalpool sellest , mis paistis olevat ta niuded ; allpool sellest , mis paistis olevat ta niuded , nägin ma pealtnäha nagu tuld ja sellel oli kuma ümber .
26001028	Otsekui vikerkaare paiste , mis vihmapäeval on pilvis , oli kuma paiste ümberringi . See oli Issanda auhiilguse ilmutuse paiste ! Ja kui ma seda nägin , siis ma langesin silmili maha ja kuulsin häält , mis kõneles .
26002001	Ja ta ütles mulle : ' Inimesepoeg , tõuse püsti , ma tahan sinuga rääkida ! '
26002002	Kui ta minuga rääkis , siis tuli mu sisse Vaim ja pani mind jalgadele seisma ; ja ma kuulsin teda , kes minuga rääkis .
26002003	Ta ütles mulle : ' Inimesepoeg , mina läkitan sind Iisraeli laste juurde , vastupanija rahva juurde , kes on mulle vastu pannud ; nemad ja nende vanemad on mu vastu üles astunud otse tänase päevani .
26002004	Neil lastel on jultunud näod ja paadunud südamed ; ma läkitan sind nende juurde ja sa pead neile ütlema : Nõnda ütleb Issand Jumal ;
26002005	ja kuulaku nad või ärgu kuulaku - nad on ju vastupanija sugu - , nad peavad siiski teadma , et nende keskel on olnud prohvet .
26002006	Aga sina , inimesepoeg , ära karda neid ja ära karda nende sõnu , kuigi nad on tõrksad ja hülgavad sinu ja sa pead elama skorpionide seas ! Ära karda nende sõnu ja ära kohku nende ees - nad on ju vastupanija sugu - ,
26002007	vaid sina räägi neile minu sõnu , kuulaku nad või ärgu kuulaku - nad on ju vastupanijad !
26002008	Aga sina , inimesepoeg , kuula , mis mina sulle räägin ! Ära ole vastupanija nagu see vastupanija sugu ! Ava oma suu ja söö , mis mina sulle annan ! '
26002009	Siis ma vaatasin , ja ennäe , mu poole oli sirutatud käsi , ja vaata , selles oli rullraamat .
26002010	Ta tegi selle minu ees lahti ja see oli mõlemalt poolt täis kirjutatud ; sinna oli kirjutatud nutulaule , halinaid ja hädahüüdeid .
26003001	Ja ta ütles mulle : ' Inimesepoeg , söö , mis sulle antakse ! Söö ära see rullraamat ja mine räägi Iisraeli soole ! '
26003002	Siis ma avasin oma suu ja ta andis mulle süüa selle rullraamatu .
26003003	Ja ta ütles mulle : ' Inimesepoeg , täida oma kõht ja toida oma sisemus selle rullraamatuga , mille ma sulle annan ! ' Siis ma sõin ja see oli mu suus magus nagu mesi .
26003004	Ja ta ütles mulle : ' Inimesepoeg , tule ! Mine Iisraeli soo juurde ja räägi neile minu sõnu !
26003005	Sest sind ei läkitata mitte umbkeelse või kange keelega rahva juurde , vaid Iisraeli soo juurde ,
26003006	mitte paljude rahvaste juurde , kes on umbkeelsed ja kange keelega , kelle sõnu sa ei mõista . Tõesti , kui ma läkitaksin sind nende juurde , nad kuulaksid sind .
26003007	Aga Iisraeli sugu ei taha sind kuulata , sest nad ei taha mindki kuulata . Sest kogu Iisraeli sugu on kõva laubaga ja paadunud südamega .
26003008	Vaata , ma teen su palge karmiks , nagu on nende palged , ja su lauba kõvaks , nagu on nende laubad .
26003009	Teemandi sarnaseks , ränikivist kõvemaks teen ma su lauba . Ära karda neid ja ära kohku nende ees - nad on ju vastupanija sugu ! '
26003010	Ja ta ütles mulle : ' Inimesepoeg , kõik mu sõnad , mis ma sulle räägin , võta südamesse ja kuule neid oma kõrvaga !
26003011	Ja mine vangide juurde , oma rahva laste juurde , ja räägi nendega ning ütle neile : Nõnda ütleb Issand Jumal ; kuulaku nad või ärgu kuulaku ! '
26003012	Siis tõstis Vaim mu üles ja ma kuulsin enda taga suurt müra ; ' Õnnistatud olgu Issanda auhiilgus oma paigas ! ' ,
26003013	ja olevuste tiibade kahinat , mis üksteist puudutasid , ja nendega üheaegselt rataste raginat ja suurt mürinat .
26003014	Ja Vaim tõstis mu üles ja võttis minu , ja ma läksin sügava sisemise erutusega ; Issanda käsi oli tugevasti mu peal .
26003015	Ja ma tulin Tel-Abibi vangide juurde , kes elasid Kebari jõe ääres ; ja seal , kus nad elasid , istusin ma vaikides nende keskel seitse päeva .
26003016	Aga seitsme päeva pärast tuli mulle Issanda sõna ; ta ütles :
26003017	' Inimesepoeg , ma olen sind pannud vahimeheks Iisraeli soole . Ja kui sa kuuled sõna mu suust , siis sa pead neid minu poolt manitsema .
26003018	Kui ma ütlen õelale : ' Sa pead surema ! ' , kuid sina ei manitse teda ega räägi , et manitseda õelat pöörduma oma õeluse teelt , et hoida teda elus , siis see õel küll sureb oma süü pärast , aga tema verd ma nõuan sinu käest .
26003019	Aga kui sa õelat manitsed ja tema ei pöördu oma õelusest või oma õeluse teelt , siis ta sureb oma süü pärast , sina aga oled päästnud oma hinge .
26003020	Ja kui õige pöördub oma õigusest ja teeb ülekohut , siis ma panen ta ette komistuskivi ja ta peab surema ; kui sa teda ei ole manitsenud , siis ta peab surema oma patu pärast ja ta õigeid tegusid , mis ta oli teinud , ei peeta meeles ; aga tema verd ma nõuan sinu käest .
26003021	Ent kui sa õiget manitsed , et õige ei teeks pattu , ja tema ei teegi pattu , siis ta jääb tõesti elama , sest ta on lasknud ennast manitseda ja sina oled päästnud oma hinge . '
26003022	Issanda käsi tuli seal minu peale ja ta ütles mulle : ' Tõuse , mine orgu , seal räägin ma sinuga ! '
26003023	Ja ma tõusin ning läksin orgu , ja vaata , seal seisis Issanda auhiilgus , samasugune auhiilgus , mida ma olin näinud Kebari jõe ääres ; ja ma langesin silmili .
26003024	Aga minu sisse tuli Vaim ja tõstis mu jalgadele seisma ; ta rääkis minuga ja ütles mulle : ' Mine , sule ennast oma kotta !
26003025	Ja sina , inimesepoeg ! Vaata , su peale pannakse köied ja sind seotakse nendega , et sa ei saaks minna välja nende sekka .
26003026	Ja ma kinnitan su keele su suulae külge , nõnda et sa jääd tummaks ega saa olla neile noomijaks ; sest nad on vastupanija sugu .
26003027	Aga kui mina räägin sinuga , siis ma avan sinu suu , et sa räägiksid nendega : Nõnda ütleb Issand Jumal : Kes tahab kuulata , see kuulaku , kes mitte , see jätku kuulamata , sest nad on vastupanija sugu !
26004001	Ja sina , inimesepoeg , võta enesele telliskivi , pane see enese ette ja uurenda sellesse linn - Jeruusalemm !
26004002	Pane see piiramisseisukorda , ehita selle vastu piiramisseadmed , kuhja piiramisvall , aseta sõjaleerid ja paiguta müüripurustajad ümberringi !
26004003	Võta siis enesele raudpann ja pane see raudmüüriks enese ja linna vahele ning pööra oma pale kindlalt selle poole , nõnda et see oleks piiratav ja sina selle piiraja ; see olgu Iisraeli soole märgiks !
26004004	Ja sina heida magama oma vasaku külje peale ja võta enda peale Iisraeli soo süü : niipalju päevi kui sa magad selle külje peal , kannad sa nende süüd !
26004005	Ja mina määran sulle selleks päevade arvuks nende süüaastad : kolmsada üheksakümmend päeva pead sa kandma Iisraeli soo süüd !
26004006	Ja kui sa need oled lõpetanud , siis teisel korral pead sa magama parema külje peal ja kandma Juuda soo süüd nelikümmend päeva ; ma olen sulle määranud iga aasta kohta ühe päeva .
26004007	Ja pööra oma pale ja paljastatud käsivars ümberpiiratud Jeruusalemma poole ja ennusta sellele !
26004008	Ja vaata , ma panen su peale köied , et sa ei saaks pöörduda ühelt küljelt teisele , kuni sa oma piiramispäevad oled lõpetanud .
26004009	Võta nüüd enesele nisu , otri , ube , läätsi , hirssi ja okasnisu , pane need ühte astjasse ja tee neist enesele leiba , niipalju päevi kui sa magad oma külje peal : kolmsada üheksakümmend päeva pead sa seda sööma !
26004010	Ja su roog , mida sa päevas sööd , vaagigu kakskümmend seeklit ; seda pead sa sööma aeg-ajalt .
26004011	Ja vett pead sa jooma mõõdu järgi : pool toopi ; seda pead sa jooma aeg-ajalt .
26004012	Sa pead seda sööma nagu odrakooki ja küpsetama inimeste silme ees nende rooja peal . '
26004013	Ja Issand ütles : ' Nõnda peavad Iisraeli lapsed sööma oma roojast leiba paganate keskel , kuhu ma nad pillutan . '
26004014	Aga mina ütlesin : ' Oh Issand Jumal ! Vaata , mu hing ei ole iialgi saanud roojaseks ; oma noorusest tänini ei ole ma söönud raibet ega mahamurtut , ja mu suhu ei ole saanud roiskunud liha . '
26004015	Siis ta ütles mulle : ' Vaata , ma luban sulle inimrooja asemel veisesõnnikut ; valmista siis oma leiba selle peal ! '
26004016	Ja ta ütles mulle : ' Inimesepoeg , vaata , ma murran katki leivatoe Jeruusalemmas ; siis nad saavad leiba süüa kaalu järgi ja murega ning vett juua mõõdu järgi ja hirmuga ,
26004017	sellepärast et neil on puudus leivast ja veest - et nad hakkaksid üheskoos lõdisema ja kõduneksid oma süütegude sees .
26005001	Ja sina , inimesepoeg , võta enesele terav mõõk ; tarvita seda kui habemenuga ja lase see käia üle oma pea ning habeme ; siis võta enesele vaekausid ja jaota karvad :
26005002	kolmandik põleta tules keset linna , siis kui piiramispäevad on lõppenud ; kolmandik võta ja raiu mõõgaga ümber linna ; kolmandik puista tuulde , ja mina tõmban mõõga välja nende taga ;
26005003	võta neid vähesel määral ja seo oma kuuehõlma ;
26005004	võta neist veel osa ja viska tulle ning põleta tules ; siit läheb tuli kogu Iisraeli soo kallale .
26005005	Nõnda ütleb Issand Jumal : See on Jeruusalemm ; ma olen pannud selle paganate keskele ja selle ümber on maad .
26005006	Aga see on vastu pannud mu seadustele õelamalt kui paganad ja mu määrustele rohkem kui maad , mis on selle ümber ; sest nad on põlanud mu seadusi ega ole käinud mu määruste järgi .
26005007	Seepärast ütleb Issand Jumal nõnda : Et te olete rohkem vastu pannud kui teie ümberkaudsed paganad ega ole käinud mu määruste järgi , ei ole teinud mu seaduste järgi ega ole teinud ka oma ümberkaudsete paganate seaduste järgi ,
26005008	seepärast ütleb Issand Jumal nõnda : Vaata , ka mina olen sinu vastu ja mõistan kohut su keskel paganate silme all
26005009	ja ma talitan sinuga kõigi su jäleduste pärast , nagu ma enne ei ole talitanud ja milletaoliselt ma enam ei talitagi .
26005010	Sellepärast peavad sinu keskel isad sööma oma lapsi ja lapsed sööma oma isasid ; ja ma mõistan kohut sinu üle ning puistan kogu su jäägi kõigi tuulte poole .
26005011	Sellepärast , nii tõesti kui ma elan , ütleb Issand Jumal , tõesti , sellepärast et sa oled rüvetanud mu pühamu kõigi oma põlastusväärsustega ja kõigi oma jäledustega , siis lõikan minagi : mu silm ei kurvasta ja ma ei anna armu .
26005012	Kolmandik sinust sureb katku ja lõpeb su keskel nälga , kolmandik langeb su ümber mõõga läbi ja kolmandiku puistan ma kõigi tuulte poole ning tõmban mõõga välja nende taga .
26005013	Mu viha mõõt saab täis ja ma vaigistan oma raevu nende kallal ning maksan kätte . Ja nad saavad tunda , et mina , Issand , olen rääkinud oma pühas vihas , kui ma olen tühjendanud oma raevu nende peale .
26005014	Ja ma teen sind varemeks ning teotuseks su ümberkaudsete paganate seas , iga möödamineja silma ees .
26005015	Ja sa saad teotuseks ja sõimuks , hoiatuseks ja ehmatuseks su ümberkaudseile paganaile , kui ma mõistan kohut su üle vihas ja raevus ning vihaste manitsustega - mina , Issand , olen rääkinud - ,
26005016	kui ma läkitan nende kallale nälja kurjad nooled , mis ma läkitan teid hävitama ja mis saavad hukatuseks ; ja ma suurendan veelgi teie nälga ning murran katki teie leivatoe .
26005017	Ja ma läkitan teie kallale nälja ja kurjad metsloomad , kes jätavad sind lasteta ; katk ja veri käivad sinust üle ja ma toon mõõga su kallale . Mina , Issand , olen rääkinud . '
26006001	Ja mulle tuli Issanda sõna ; ta ütles :
26006002	' Inimesepoeg , pööra oma pale Iisraeli mägede poole ja kuuluta neile prohvetlikult
26006003	ning ütle : Iisraeli mäed , kuulge Issanda Jumala sõna ! Nõnda ütleb Issand Jumal mägedele ja küngastele , jäärakutele ja orgudele : Vaata , ma toon teie kallale mõõga ja hävitan teie ohvrikünkad .
26006004	Teie altarid rüüstatakse ja teie suitsutusaltarid purustatakse ; ja ma lasen teie hulgast mahalööduil langeda teie ebajumalate ette .
26006005	Ma panen Iisraeli laste laibad nende ebajumalate ette ja puistan teie luud teie altarite ümber .
26006006	Kõigis teie asupaigus muutuvad linnad varemeiks ja ohvrikünkad laastatuks ; nõnda jäävad teie altarid varemeiks ja rüüstatuks , teie ebajumalad purustatuks ja hävitatuks , teie suitsutusaltarid lammutatuks ja teie tööd ärapühituks .
26006007	Mahalöödud langevad teie keskel , ja siis te tunnete , et mina olen Issand !
26006008	Aga ma jätan järele jäägi : teil on mõõga eest pääsenuid paganate seas , kui teid maid mööda pillutatakse .
26006009	Ja need teie hulgast , kes pääsevad , mõtlevad minu peale paganate seas , kuhu nad on vangi viidud , siis kui ma olen purustanud nende truuduseta südamed , mis minu juurest on lahkunud , ja nende silmad , mis truuduseta on järginud nende ebajumalaid ; ja nad tülgastuvad oma kuritegude pärast , mis nad on teinud , kõigi oma jäleduste pärast .
26006010	Ja nad saavad tunda , et mina olen Issand ; ma ei ole ilmaaegu rääkinud , et ma valmistan neile selle õnnetuse .
26006011	Nõnda ütleb Issand Jumal : Löö käsi kokku ja trambi jalgadega ning ütle : ' Oh häda ! ' kõigi Iisraeli soo vastikute jäleduste pärast . Nad langevad mõõga , nälja ja katku läbi .
26006012	Kes on kaugel , sureb katku , ja kes on ligidal , langeb mõõga läbi , aga järelejäänu ja hoitu sureb nälga ; nõnda ma valan nende peale oma tulise viha .
26006013	Ja te saate tunda , et mina olen Issand , kui teie hulgast mahalöödud on teie ebajumalate keskel ümber teie altarite igal kõrgel künkal , kõigil mäetippudel ning iga halja puu ja iga oksliku tamme all paigus , kus nad on teinud uimastuslõhna kõigile oma ebajumalaile .
26006014	Ja ma sirutan oma käe välja nende vastu ning teen maa lagedaks ja laastatuks kõrbest kuni Riblani kõigis nende asupaigus ; ja nad saavad tunda , et mina olen Issand . '
26007001	Ja mulle tuli Issanda sõna ; ta ütles :
26007002	' Ja sina , inimesepoeg , nõnda ütleb Issand Jumal Iisraeli maale : Lõpp ! Üle nelja maapiiri tuleb lõpp !
26007003	Nüüd tuleb sulle lõpp , sest ma läkitan oma viha su peale ning mõistan kohut su üle su eluviiside kohaselt ja panen su peale kõik su jäledused !
26007004	Mu silm ei kurvasta sinu pärast ja ma ei anna armu , vaid panen su eluviisid su peale ja su jäledused tulevad su keskele ; ja te saate tunda , et mina olen Issand .
26007005	Nõnda ütleb Issand Jumal : Õnnetus ! Üksnes õnnetus ! Vaata , see tuleb !
26007006	Lõpp tuleb , tuleb lõpp ! See saabub sulle ! Vaata , see tuleb !
26007007	Järg tuleb sinu kätte , maa elanik ! Aeg tuleb , päev on ligidal : jahmatuseks , aga mitte rõõmuhõikeiks mägedel .
26007008	Nüüd varsti ma valan su peale oma tulise viha ja lasen sul tunda oma viha ; ma mõistan kohut su üle su eluviiside kohaselt ja panen su peale kõik su jäledused .
26007009	Mu silm ei kurvasta ja ma ei anna armu ; su eluviiside kohaselt tasun ma sulle ja su jäledused tulevad su keskele ; ja te saate tunda , et mina , Issand , olen see , kes teid lööb .
26007010	Vaata , päev ! Vaata , see tuleb ! Järg on tulnud , väärus õitseb , ülbus lokkab !
26007011	Vägivald tõuseb õeluse vitsaks ; neist ei jää midagi üle , ei nende rikkusest ega nende kärast ega nende ilust .
26007012	Aeg tuleb , päev ligineb ! Ostja ärgu rõõmustagu ja müüja ärgu kurvastagu , sest tuline viha tuleb kogu selle rahvahulga peale !
26007013	Jah , müüja ei pääse tagasi müüdu juurde , kui nad ongi veel elus elavate keskel ; sest nägemus kogu selle rahvahulga kohta ei pöördu ära ja oma patusse jäädes ei säilita ükski oma elu .
26007014	Puhutakse küll sarve ja seatakse kõik valmis , aga ükski ei lähe sõtta , sest mu tuline viha on kogu selle rahvahulga vastu .
26007015	Väljas on mõõk ning sees on katk ja nälg ; kes on väljal , see sureb mõõga läbi , ja kes on linnas , selle sööb nälg ja katk .
26007016	Ja kui neist mõned pääsevad , siis on need mägedel otsekui kudrutavad kuristike tuvid , igaüks nutab oma süü pärast .
26007017	Kõik käed lõtvuvad ja kõik põlved muutuvad nõrgaks .
26007018	Nad rõivastuvad kotiriidesse ja neid katab värin ; kõigi nägudel on häbi ja kõigi pead on paljaks pöetud .
26007019	Oma hõbeda nad viskavad tänavaile ja nende kuld on roojane ; nende hõbe ja kuld ei päästa neid Issanda vihapäeval , nad ei saa sellega toita oma hinge ega täita oma kõhtu ; sest see on saanud neile komistuskiviks süüsse .
26007020	Nad on tarvitanud oma kallisasju uhkuseks ja on neist valmistanud oma jäledad , põlastusväärsed kujud ; seepärast ma teen selle kõik neile roojaseks .
26007021	Ma annan selle riisumiseks võõrastele ja saagiks maa õelaile , ja need teotavad seda .
26007022	Ma pööran neist ära oma palge ja mu kallisvara teotatakse ; selle kallale tulevad röövlid ja need teotavad seda .
26007023	Valmista ahelad , sest maa on täis veresüüd ja linn on täis vägivalda !
26007024	Ja ma toon kõige halvemad paganaist ja need pärivad nende kojad ; ma lõpetan nende vägevate kõrkuse ja nende pühamud teotatakse .
26007025	Ahastus tuleb ja nad otsivad rahu , aga seda ei ole .
26007026	Õnnetus tuleb õnnetuse peale , kuulujutt kuulujutu järele ; siis nad nõuavad prohvetilt nägemust , aga Seadus on kadunud preestreilt ja nõu vanemailt .
26007027	Kuningas leinab , vürst rüütab enese ehmatusega ja maa rahva käed värisevad ; ma kohtlen neid nende eluviiside kohaselt ja mõistan kohut nende üle nende oma seaduste järgi ning nad saavad tunda , et mina olen Issand . '
26008001	Ja kuuendal aastal , kuuenda kuu viiendal päeval sündis , et ma istusin oma kojas ja Juuda vanemad istusid mu ees ; siis langes seal Issanda Jumala käsi mu peale .
26008002	Ja ma vaatasin , ja ennäe , see oli mingi tule sarnane ilmutis : allpool sellest , mis paistis olevat ta niuded , oli tuli , ja ta niudeist ülalpool paistis nagu sära , otsekui mingi metalli hiilgus .
26008003	Ja ta sirutas midagi käe sarnast ning võttis kinni mu juuksetukast ; ja Vaim tõstis mu maa ja taeva vahele ning viis mu Jumala nägemustes Jeruusalemma , sisemise värava suhu , mis on põhja pool , sinna , kus oli selle kuju asukoht , mis põhjustas Issanda püha viha .
26008004	Ja vaata , seal oli Iisraeli Jumala auhiilgus selle nägemuse sarnaselt , mida ma orus olin näinud .
26008005	Ja ta ütles mulle : ' Inimesepoeg , tõsta nüüd oma silmad üles põhja poole ! ' Siis ma tõstsin oma silmad põhja poole , ja vaata , põhja pool , altari väravas , sissekäigu juures oli see püha viha põhjustav kuju .
26008006	Ja ta ütles mulle : ' Inimesepoeg , kas sa näed , mis nad teevad , neid suuri häbitegusid , mis Iisraeli sugu siin teeb , et ma peaksin minema kaugele oma pühamust ? Aga sa saad näha veel suuremaid jäledusi . '
26008007	Siis ta viis mind õueukse juurde ; ja ma vaatasin , ja ennäe , seinas oli auk .
26008008	Ja ta ütles mulle : ' Inimesepoeg , murra nüüd läbi seina ! ' Ja ma murdsin seinast läbi , ja vaata , seal oli uks .
26008009	Ja ta ütles mulle : ' Mine sisse ja vaata neid nurjatuid häbitegusid , mida nad siin teevad ! '
26008010	Siis ma läksin sisse ja vaatasin , ja ennäe , kõiksugu pilte jäledaist roomajaist ja loomadest ning kõiksugu Iisraeli soo ebajumalaid oli joonistatud seina peale ümberringi .
26008011	Ja nende piltide ees seisis seitsekümmend meest Iisraeli soo vanemaist , ja Jaasanja , Saafani poeg , seisis nende keskel ; igaühel oli käes oma suitsutuspann ja lõhnav suitsupilv tõusis üles .
26008012	Siis ta ütles mulle : ' Kas sa näed , inimesepoeg , mida Iisraeli soo vanemad pimedas teevad , igaüks oma kuju kambris ? Sest nad ütlevad : Issand ei näe meid , Issand on maa maha jätnud . '
26008013	Ja ta ütles mulle : ' Sa saad näha veelgi suuremaid häbitegusid , mida nad teevad . '
26008014	Siis ta viis mind Issanda koja värava suhu , mis on põhja pool , ja vaata , seal istusid naised , nuttes taga Tammust .
26008015	Ja ta ütles mulle : ' Kas sa näed , inimesepoeg ? Sa saad näha veelgi suuremaid häbitegusid kui need . '
26008016	Siis ta viis mind Issanda koja sisemisse õue , ja vaata , Issanda templi ukse juures , eeskoja ja altari vahel , oli umbes kakskümmend viis meest ; neil olid seljad Issanda templi poole ja näod ida poole , ja nad kummardasid päikest ida pool .
26008017	Ja ta ütles mulle : ' Kas sa näed , inimesepoeg ? Kas on Juuda sool veel vähe neid häbitegusid , mida nad siin on teinud , et nad täidavad maa vägivallaga ja ärritavad mind veel rohkem ? Ja vaata , nad pistavad viinapuuvääte endale ninasse !
26008018	Seepärast talitan minagi tulises vihas : mu silm ei kurvasta ja ma ei anna armu ; ja kuigi nad hüüavad mu kõrvu suure häälega , ei kuule ma neid . '
26009001	Siis ta hüüdis mu kuuldes valju häälega , öeldes : ' Tulge siia , linna nuhtlejad , ja igaühel olgu käes hävitusriist ! '
26009002	Ja vaata , kuus meest tuli Ülavärava poolt , mis on põhja poole , ja igaühel oli käes oma purustusriist ; aga nende seas oli mees , linased riided seljas ja kirjutustarbed puusal ; ja nad tulid ning asusid vaskaltari kõrvale .
26009003	Ja Iisraeli Jumala auhiilgus tõusis keerubi pealt , mille peal ta oli , koja lävele ja hüüdis linaste riietega meest , kellel olid kirjutustarbed puusal .
26009004	Ja Issand ütles temale : ' Mine läbi linna , läbi Jeruusalemma , ja tee märk nende laubale , kes ohkavad ja ägavad jäleduste pärast , mida selles linnas tehakse ! '
26009005	Ja neile teistele ütles ta minu kuuldes : ' Minge tema järel läbi linna ja lööge ! Teie silm ärgu kurvastagu ja ärge andke armu !
26009006	Tapke sootuks vanad , noored mehed ja neitsid , lapsed ja naised , aga ärge puudutage ühtegi , kellel on märk küljes ! Ja alustage minu pühamust ! ' Ja nad alustasid meestest , vanemaist , kes olid koja ees .
26009007	Ja ta ütles neile : ' Rüvetage koda ja täitke õued mahalöödutega ! Minge ! ' Ja nad läksid välja ning alustasid linnas tapatööd .
26009008	Aga kui nad olid maha löömas ja mina olin üksi jäänud , siis ma langesin silmili maha ja kisendasin ning ütlesin : ' Oh Issand Jumal ! Kas sa tahad hävitada kogu Iisraeli jäägi , et sa valad oma tulise viha Jeruusalemma peale ? '
26009009	Siis ta ütles mulle : ' Iisraeli ja Juuda soo süü on väga suur ; maa on täis veresüüd ja linn on täis õiguseväänamist , sest nad ütlevad : Issand on maa maha jätnud , Issand ei näe !
26009010	Sellepärast minugi silm ei kurvasta ja ma ei anna armu . Ma panen nende eluviisid neile pea peale . '
26009011	Ja vaata , linaste riietega mees , kellel olid kirjutustarbed puusal , tõi sõna , öeldes : ' Ma tegin , nagu sa mind käskisid . '
26010001	Siis ma vaatasin , ja ennäe , taevalaotuses , mis oli keerubite pea kohal , olid nagu safiirikivid ; midagi , mis paistis aujärjena , nähti nende kohal .
26010002	Ja ta rääkis mehega , kellel olid linased riided seljas , ja ütles : ' Mine rataste vahele , mis on iga keerubi all , ja täida pihud tuliste sütega keerubite vahelt ning pillu need linna peale ! ' Ja mees läks sisse minu nähes .
26010003	Keerubid seisid kojas paremal pool , kui mees läks , ja pilv täitis sisemise õue .
26010004	Siis tõusis Issanda auhiilgus keerubi kohalt koja lävele , koda täitus pilvest ja õu täitus Issanda auhiilguse särast .
26010005	Ja keerubite tiibade kahinat kuuldus kuni välimise õueni nagu Kõigeväelise Jumala häält , kui ta kõneleb .
26010006	Ja kui ta käskis meest , kellel olid linased riided seljas , öeldes : ' Võta tuld rataste vahelt , keerubite vahelt ! ' , siis läks see ja asetus ratta kõrvale .
26010007	Ja üks keerub pistis oma käe keerubite vahelt tule juurde , mis oli keerubite vahel , ja võttis seda ning andis linasesse riietatu pihkudesse ; ja see võttis ning läks välja .
26010008	Keerubitel paistis tiibade all olevat otsekui inimese käsi .
26010009	Ja ma vaatasin , ja ennäe , keerubite kõrval oli neli ratast , iga keerubi kõrval oli ratas , ja rattad olid välimuselt nagu krüsoliidikivid .
26010010	Ja neil neljal oli ühesugune välimus , otsekui oleks ratas olnud ratta sees .
26010011	Kui nad liikusid , siis nad said minna iga nelja külje suunas , käigul pöördumata ; sest sinna , kuhu oli pööratud esikülg , läksid nad selle järel ; käigul nad ei pöördunud .
26010012	Ja kogu nende keha , seljad , käed , tiivad ja rattad olid ümberringi täis silmi ; sel nelikul olid rattad
26010013	ja rattaid nimetati , nagu ma kuulsin , ' ratastikuks ' .
26010014	Ja igaühel oli neli nägu : üks oli keerubi nägu , teine inimese nägu , kolmas lõvi nägu ja neljas kotka nägu .
26010015	Ja keerubid tõusid üles , need olid samad olevused , keda ma olin näinud Kebari jõe ääres .
26010016	Ja kui keerubid liikusid , siis liikusid rattad nende kõrval ; ja kui keerubid tõstsid tiibu , et maa pealt üles tõusta , siis ei pöördunud ka rattad ära nende kõrvalt .
26010017	Kui ühed seisid , siis seisid ka teised , ja kui ühed tõusid üles , siis tõusid teised koos nendega , sest nende sees oli olevuse vaim .
26010018	Siis Issanda auhiilgus läks ära koja lävelt ja seisis keerubite kohal .
26010019	Ja minnes tõstsid keerubid oma tiibu ning tõusid maast üles mu silme all , ja nende rattad samuti nagu nad isegi ; nad jäid seisma Issanda koja idapoolse värava suus ja Iisraeli Jumala auhiilgus oli ülal nende kohal .
26010020	Need olid needsamad olevused , keda ma olin näinud Iisraeli Jumala all Kebari jõe ääres ; ja ma mõistsin , et need olid keerubid .
26010021	Igaühel oli neli nägu ja igaühel oli neli tiiba , ja neil olid otsekui inimese käed tiibade all .
26010022	Ja nende nägude kuju : need olid näod , mida ma olin näinud Kebari jõe ääres , nende välimus ja need ise ; igaüks läks edasi omaette .
26011001	Siis Vaim tõstis minu üles ja viis mu Issanda koja Idaväravasse , mis on ida poole ; ja vaata , värava suus oli kakskümmend viis meest ja ma nägin nende keskel Jaasanjat , Assuri poega , ja Pelatjat , Benaja poega , rahva ülemaid .
26011002	Ja ta ütles mulle : ' Inimesepoeg , need on mehed , kes kavatsevad nurjatust ja peavad kurja nõu selle linna vastu ;
26011003	nad ütlevad : ' Aeg ei ole käes , et ehitada kodasid . See linn on pott ja meie oleme liha . '
26011004	Seepärast kuuluta neile prohvetlikult , kuuluta prohvetlikult , inimesepoeg ! '
26011005	Siis langes mu peale Issanda Vaim ja ütles mulle : ' Räägi : Nõnda ütleb Issand : Nii te ütlete , Iisraeli sugu , ja mis teil mõttes on , seda ma tean !
26011006	Palju on teie poolt mahalööduid selles linnas ja te olete mahalöödutega täitnud selle tänavad .
26011007	Seepärast ütleb Issand Jumal nõnda : Teie mahalöödud , keda te olete pannud selle keskele , on liha , ja see linn on pott , aga ma viin teid sellest välja .
26011008	Mõõka te kardate , aga mina toon mõõga teie kallale , ütleb Issand Jumal .
26011009	Ma viin teid välja selle keskelt ja annan teid võõraste kätte ; otsused teie kohta viin ma täide .
26011010	Te langete mõõga läbi , Iisraeli piiril mõistan ma kohut teie üle ja te saate tunda , et mina olen Issand .
26011011	See linn ei ole teile potiks ja teie ei ole lihaks selle sees : Iisraeli piiril mõistan ma kohut teie üle .
26011012	Ja te saate tunda , et mina olen Issand , sest te ei ole käinud mu määruste järgi ega ole teinud mu seaduste järgi , vaid olete teinud nende paganate seaduste järgi , kes asuvad teil ümberkaudu . '
26011013	Aga kui ma prohvetlikult kuulutasin , suri Pelatja , Benaja poeg ; siis ma langesin silmili ja kisendasin suure häälega ning ütlesin : ' Oh Issand Jumal ! Kas sa teed lõpu Iisraeli jäägile ? '
26011014	Ja mulle tuli Issanda sõna ; ta ütles :
26011015	' Inimesepoeg , su vennad , su vennad , sugulased ja kogu Iisraeli sugu üheskoos on need , kelle kohta Jeruusalemma elanikud ütlevad : ' Nad on Issandast kaugel , maa on antud omandiks meile ! '
26011016	Seepärast ütle : Nõnda ütleb Issand Jumal : Kuigi ma olen nad viinud kaugele paganate sekka ja kuigi ma olen nad pillutanud mööda maid , olen ma siiski pisut olnud neile pühamuks maades , kuhu nad on sattunud .
26011017	Seepärast ütle : Nõnda ütleb Issand Jumal : Mina kogun teid rahvaste seast ja korjan teid maadest , kuhu teid on pillutatud , ja ma annan teile Iisraeli maa .
26011018	Siis nad tulevad sinna ja kõrvaldavad sealt kõik selle põlastusväärsused ja kõik selle jäledused .
26011019	Mina annan neile ühesuguse südame ja annan nende sisse uue vaimu : ma kõrvaldan nende ihust kivise südame ja annan neile lihase südame ,
26011020	et nad käiksid mu määruste järgi ning peaksid mu seadusi ja täidaksid neid ; siis on nad mulle rahvaks ja mina olen neile Jumalaks .
26011021	Aga kelle süda käib nende põlastusväärsuste ja nende jäleduste meele järgi , nende eluviisid panen ma nende oma pea peale , ütleb Issand Jumal . '
26011022	Siis tõstsid keerubid oma tiivad ja üheaegselt nendega tõusid rattad ning ülal nende kohal oli Iisraeli Jumala auhiilgus .
26011023	Ja Issanda auhiilgus tõusis üles linna keskelt ning jäi seisma mäele , mis on ida pool linna .
26011024	Aga Vaim tõstis mind üles ja viis mind Kaldeasse vangide juurde nägemuses , Jumala Vaimus ; siis kadus mul nägemus , mida ma olin näinud .
26011025	Ja ma jutustasin vangidele kõigist Issanda sõnadest , mis ta mulle oli ilmutanud .
26012001	Ja mulle tuli Issanda sõna ; ta ütles :
26012002	' Inimesepoeg , sa elad vastupanija soo hulgas , kellel on silmad nägemiseks , aga nad ei näe , kõrvad kuulmiseks , aga nad ei kuule , sest see on vastupanija sugu .
26012003	Aga sina , inimesepoeg , valmista enesele teekonnavarustus ja mine teele päevaajal nende nähes ; mine nende nähes oma asupaigast teise paika ; vahest nad märkavad , kuigi nad on vastupanija sugu !
26012004	Vii välja päeva ajal nende nähes oma asjad , nagu teekonnavarustus ; ise aga mine õhtul välja nende nähes , nagu vangiminejad lähevad !
26012005	Murra nende nähes müürist läbi ja vii asjad sealtkaudu välja !
26012006	Tõsta need nende nähes õlale , vii pimedas välja ; kata nägu , et sa ei näeks maad , sest ma olen pannud sind endeks Iisraeli soole ! '
26012007	Ja ma tegin , nagu mind kästi : ma viisin päeval välja asjad , nagu teekonnavarustuse ; õhtul aga murdsin ma oma käega müürist läbi , pimeduses viisin need välja , tõstsin nende nähes õlale .
26012008	Aga hommikul tuli mulle Issanda sõna ; ta ütles :
26012009	' Inimesepoeg , kas pole Iisraeli sugu , see vastupanija sugu , sinult küsinud : ' Mis sa teed ? '
26012010	Vasta neile : Nõnda ütleb Issand Jumal : See on ennustus Jeruusalemma vürsti ja kogu Iisraeli soo kohta , kes teie keskel on .
26012011	Ütle : Mina olen teile endeks . Nõnda nagu mina tegin , nõnda tehakse nendega - nad lähevad vangiteekonnale .
26012012	Ja vürst , kes on nende keskel , peab pimedas kandami õlale tõstma ja välja minema - müürist murtakse läbi , et asju sealtkaudu välja viia - ; ta peab katma oma näo , et ta ei näeks oma silmaga maad .
26012013	Mina laotan oma võrgu tema peale ja ta püütakse mu püünisesse ; ma viin ta Paabelisse , kaldealaste maale , aga ta ei saa seda näha ja seal ta sureb .
26012014	Ja kõik , kes ümberkaudu on temale abiks , ja kõik ta väesalgad hajutan ma kõigi tuulte poole ja tõmban mõõga nende taga .
26012015	Ja nad saavad tunda , et mina olen Issand , kui ma neid olen pillutanud paganate sekka ja puistanud mööda maid .
26012016	Aga ma jätan neist pisut inimesi mõõga , nälja ja katku käest alles , et nad jutustaksid paganate seas , kuhu nad tulevad , kõigist oma häbitegudest ; ja nad saavad tunda , et mina olen Issand . '
26012017	Ja mulle tuli Issanda sõna ; ta ütles :
26012018	' Inimesepoeg , söö oma leiba vabisedes ja joo oma vett värisedes ja murega
26012019	ning ütle maa rahvale : Nõnda ütleb Issand Jumal Jeruusalemma elanike kohta Iisraeli maal : Nad peavad sööma oma leiba murega ja jooma oma vett suure hirmuga , sellepärast et nende maa laastatakse kõigest , mis seal on , kõigi seal elavate vägivalla pärast .
26012020	Asustatud linnad muutuvad varemeiks ja maa jääb lagedaks ; ja te saate tunda , et mina olen Issand . '
26012021	Ja mulle tuli Issanda sõna ; ta ütles :
26012022	' Inimesepoeg , mis kõneviis see teil on Iisraeli maal , et te ütlete : ' Aeg venib pikale ja kõik nägemused lähevad tühja ' ?
26012023	Seepärast ütle neile : Nõnda ütleb Issand Jumal : Ma lõpetan selle kõneviisi ja nõnda ei kõnelda enam Iisraelis . Ja ütle neile : Ligidal on aeg ja kõigi nägemuste täitumine .
26012024	Sest edaspidi ei ole enam ühtegi valenägemust ega kahtlast ennustust Iisraeli soo keskel .
26012025	Sest mina , Issand , räägin : See sõna , mis ma ütlen , läheb täide ega viibi enam ; sest teie päevil , sa vastupanija sugu , ütlen ma sõna ja viin selle täide , ütleb Issand Jumal . '
26012026	Ja mulle tuli Issanda sõna ; ta ütles :
26012027	' Inimesepoeg , vaata , Iisraeli sugu ütleb : ' Nägemus , mida see näeb , täitub ehk hulga aja pärast , ja ta kuulutab prohvetlikult kaugetest aegadest . '
26012028	Seepärast ütle neile : Nõnda ütleb Issand Jumal : Ei viibi enam ükski mu sõna . Sõna , mis ma ütlen , läheb täide , ütleb Issand Jumal . '
26013001	Ja mulle tuli Issanda sõna ; ta ütles :
26013002	' Inimesepoeg , kuuluta prohvetlikult Iisraeli kuulutavaile prohveteile ja ütle neile , kes enda arvates on prohvetid : Kuulge Issanda sõna !
26013003	Nõnda ütleb Issand Jumal : Häda jõledaile prohveteile , kes käivad omaenese vaimu järgi ega ole midagi näinud !
26013004	Nagu rebased varemete vahel on su prohvetid , Iisrael .
26013005	Te ei ole läinud pragude ette ega ole teinud müüri Iisraeli soo ümber , et see püsiks võitluses Issanda päeval .
26013006	Nad on näinud tühja ja nende ennustused , kes ütlevad : ' See on Issanda sõna ! ' , on valed , sest Issand ei ole neid läkitanud ; ometi nad ootavad , et sõna täide läheks !
26013007	Eks te ole näinud tühja nägemust ja ennustanud valet , kui olete öelnud : ' See on Issanda sõna ! ' , kuigi mina ei ole rääkinud ?
26013008	Seepärast ütleb Issand Jumal nõnda : Et te räägite tühja ja näete valet , vaata , siis ma tulen teile kallale , ütleb Issand Jumal .
26013009	Minu käsi on prohvetite vastu , kes näevad tühja ja ennustavad valet ; nad ei tohi olla minu rahva osaduses , neid ei tohi kirjutada Iisraeli soo kirja ja nad ei tohi tulla Iisraeli maale . Ja te saate tunda , et mina olen Issand Jumal .
26013010	Sellepärast , jah sellepärast , et nad eksitavad mu rahvast , öeldes : ' On rahu ' , kuigi rahu ei ole . Ja kui rahvas ehitab seina , vaata , siis nad võõpavad seda lubjaga .
26013011	Ütle lubjaga võõpajaile , et see variseb ! Tuleb uputav sadu , teie , raheterad , langete , ja sina , marutuul , puhked .
26013012	Jah , vaata , sein variseb ! Eks siis küsita teilt : ' Kus on võõp , millega te võõpasite ? '
26013013	Seepärast ütleb Issand Jumal nõnda : Ma lasen oma tulises vihas puhkeda marutuule , mu vihas tuleb uputav sadu ja mu raevus tulevad raheterad , et teha lõpp .
26013014	Ma lõhun ära seina , mille te olete lubjaga võõbanud , ja paiskan selle maha , nõnda et alusmüür paljastub ; kui see langeb , saate te sealjuures otsa . Ja te saate tunda , et mina olen Issand .
26013015	Ma vaigistan oma viha seina kallal ja nende kallal , kes on seda lubjaga võõbanud , ja ütlen teile : Ei ole enam seina ega selle võõpajaid ,
26013016	Iisraeli prohveteid , kes kuulutavad prohvetlikult Jeruusalemmale ja näevad sellele nägemust rahust , kuigi rahu ei ole , ütleb Issand Jumal .
26013017	Aga sina , inimesepoeg , pööra pale oma rahva tütarde poole , kes enda arvates kuulutavad prohvetlikult , ja kuuluta neile
26013018	ning ütle : Nõnda ütleb Issand Jumal : Häda neile , kes õmblevad sidemeid kõigile randmeile ja valmistavad peakatteid nii suurtele kui väikestele , et püüda hingi ! Kas tahate püüda mu rahva hingi ja iseenese jaoks jätta hinged elama ?
26013019	Te teotate mind mu rahva ees peotäie otrade ja leivapalukeste eest , surmates hinged , kes ei pea surema , ja jättes elama hinged , kes ei pea jääma ellu , valetades mu rahvale , kes kuulab meeleldi valet .
26013020	Seepärast ütleb Issand Jumal nõnda : Vaata , ma tulen teie sidemete kallale , millega te seal püüate hingi nagu linde , ja rebin need teie käsivartelt ning päästan hinged lahti , hinged , keda te olete püüdnud nagu linde .
26013021	Ja ma käristan lõhki teie katted ning päästan oma rahva teie käest , ja nad ei ole enam saagiks teie kätele ; ja te saate tunda , et mina olen Issand .
26013022	Et te olete valmistanud valega õige südamele valu , aga mina ei ole valmistanud temale valu , ja et te olete kinnitanud õela käsi , et ta ei pöörduks oma kurjalt teelt oma elu hoidmiseks ,
26013023	siis ei saa te enam näha tühja ega teha valeennustusi , vaid ma päästan oma rahva teie käest ; ja te saate tunda , et mina olen Issand . '
26014001	Minu juurde tuli mehi Iisraeli vanemate hulgast ja nad istusid mu ees .
26014002	Ja mulle tuli Issanda sõna ; ta ütles :
26014003	' Inimesepoeg , need mehed on võtnud oma ebajumalad südamesse ja on pannud oma süü komistuskivi oma palge ette . Kas ma tõesti pean laskma ennast nende poolt küsitleda ?
26014004	Seepärast räägi nendega ja ütle neile : Nõnda ütleb Issand Jumal : Igale Iisraeli soost mehele , kes võtab oma ebajumalad südamesse , paneb oma süü komistuskivi oma palge ette ja tuleb siis prohveti juurde , temale kostan mina , Issand ise , tema paljude ebajumalate pärast ,
26014005	et saaksin haarata Iisraeli sugu nende südamest , sellepärast et nad kõik on minust võõrdunud oma ebajumalate tõttu !
26014006	Seepärast ütle Iisraeli soole : Nõnda ütleb Issand Jumal : Pöörduge ümber ja taganege oma ebajumalaist ning pöörake ära oma palged kõigist oma jäledatest häbitegudest !
26014007	Sest kes iganes Iisraeli soost või Iisraelis asuvaist võõraist loobub minust ja võtab oma ebajumalad enesele südamesse ja kes paneb oma komistuskivi oma palge ette ning tuleb siis prohveti juurde , küsima minult enesele nõu , sellele vastan mina , Issand , ise .
26014008	Mina pööran oma palge selle mehe vastu ning teen ta märklauaks ja pilkesõnaks , ja ma hävitan tema oma rahva seast ; ja te saate tunda , et mina olen Issand .
26014009	Ja kui prohvet laseb ennast eksitada ning ütleb sõna , siis olen mina , Issand , selle prohveti eksitaja ; ja ma sirutan oma käe tema vastu ning hävitan tema oma Iisraeli rahva seast .
26014010	Nad peavad kandma oma süüd - nagu küsija süü , nõnda on ka prohveti süü - ,
26014011	et Iisraeli sugu enam ei eksiks ära minu juurest ega rüvetaks ennast enam kõigi oma üleastumistega , vaid et nad oleksid mulle rahvaks ja mina oleksin neile Jumalaks , ütleb Issand Jumal . '
26014012	Ja mulle tuli Issanda sõna ; ta ütles :
26014013	' Inimesepoeg ! Kui maa teeb pattu minu vastu , olles täiesti truudusetu , ja kui ma sirutan oma käe tema vastu ja murran katki tema leivatoe , läkitan sinna nälja ja hävitan sealt inimesed ja loomad ,
26014014	ja selle keskel oleksid ka need kolm meest : Noa , Taaniel ja Iiob , siis päästaksid nad oma õiguse tõttu ainult omaenese hinged , ütleb Issand Jumal .
26014015	Või kui ma lasen kurjad metsloomad käia mööda maad ja selle lastetuks teha , ja see muutub lagedaks , nõnda et see pole läbitav metsloomade tõttu ,
26014016	siis need kolm meest selle keskel , nii tõesti kui ma elan , ütleb Issand Jumal , ei päästaks oma poegi ega tütreid , vaid nad pääseksid ainult ise ja maa jääks lagedaks .
26014017	Või kui ma lasen mõõga tulla üle selle maa ja ütlen : ' Mõõk , käi maa läbi ! ' ning hävitan sealt inimesed ja loomad ,
26014018	ja need kolm meest oleksid selle keskel , siis nii tõesti kui ma elan , ütleb Issand Jumal , ei päästaks nad oma poegi ega tütreid , vaid nemad üksi pääseksid .
26014019	Või kui ma läkitan sellele maale katku ja valan oma viha selle peale verena , et hävitada sealt inimesi ja loomi ,
26014020	ja Noa , Taaniel ja Iiob oleksid selle keskel , nii tõesti kui ma elan , ütleb Issand Jumal , ei päästaks nad oma poega ega tütart , nad päästaksid omaenese hinged oma õiguse tõttu .
26014021	Sest nõnda ütleb Issand Jumal : Jah , kui ma läkitan oma neli kurja nuhtlust : mõõga , nälja , kurjad metsloomad ja katku Jeruusalemma kallale , et sealt hävitada inimesi ja loomi ,
26014022	vaata , siis jääb sinna järele pääsenuid , kes toovad sealt välja oma poegi ja tütreid ; vaata , need tulevad välja teie juurde ja te näete nende viise ja tegusid , ja te võite endid trööstida õnnetuse pärast , mis ma Jeruusalemmale olen toonud , kõige pärast , mis ma talle olen toonud .
26014023	Ja nemad trööstivad teid , kui te näete nende viise ja tegusid ; ja te saate tunda , et ma ei ole mitte asjata teinud kõike , mis ma seal olen teinud , ütleb Issand Jumal . '
26015001	Ja mulle tuli Issanda sõna ; ta ütles :
26015002	' Inimesepoeg , kas on siis viinapuu , metsapuude seas olev väät , parem kui kõik teised puud ?
26015003	Kas võetakse sellest puud , et teha tarbeasja ? Või kas võetakse sellest varn , et riputada sinna igasugu riistu ?
26015004	Vaata , see antakse tuleroaks . Tuli põletab selle mõlemaid otsi ja selle keskpaik kõrvetatakse - kas see kõlbab veel millekski ?
26015005	Vaata , kui see oli rikkumata , siis ei saadud seda tarvitada millekski ; veelgi vähem saab seda millekski tarvitada , kui tuli on seda põletanud ja kõrvetanud .
26015006	Seepärast ütleb Issand Jumal nõnda : Nii nagu ma metsapuude seast olen andnud viinapuu tuleroaks , nõnda loovutan ma Jeruusalemma elanikud .
26015007	Ja ma pööran oma palge nende vastu : nad on pääsenud tulest , aga tuli sööb nad . Ja te saate tunda , et mina olen Issand , kui ma pööran oma palge teie vastu .
26015008	Ja ma teen maa lagedaks , sellepärast et nad on olnud täiesti truuduseta , ütleb Issand Jumal . '
26016001	Ja mulle tuli Issanda sõna ; ta ütles :
26016002	' Inimesepoeg , ilmuta Jeruusalemmale tema häbiteod
26016003	ja ütle : Nõnda ütleb Issand Jumal Jeruusalemmale : Sinu päritolu ja sinu põlvnemine on kaananlaste maalt ; sinu isa oli emorlane ja sinu ema hetitar .
26016004	Ja su sünd oli nõnda : päeval , mil sa sündisid , ei lõigatud su nabavääti , sind ei pestud veega , sind ei hõõrutud soolaga ega mähitud mähkmeisse .
26016005	Ükski silm ei kurvastanud sinu pärast , et ta kaastundest sinu vastu oleks sulle teinud ühegi neist asjust , vaid sind visati lagedale väljale ; nõnda põlastatud oli su hing päeval , mil sa sündisid .
26016006	Aga mina läksin sinust mööda ja nägin sind siplemas oma veres , ja ma ütlesin sulle , kui olid oma veres : ' Jää elama ! ' Jah , ma ütlesin sulle , kui olid oma veres : ' Jää elama ,
26016007	ma kasvatan sind nagu lillekest väljal ! ' Ja sa kasvasid , sirgusid suureks ja sulle tuli küpsusaeg : su rinnad paisusid ja sulle võrsusid karvad ; aga veel olid sa alasti ja paljas .
26016008	Siis ma läksin sinust mööda ja nägin sind , ja vaata , sa olid jõudnud armastusikka . Ma laotasin oma hõlma su üle ja katsin su alastuse . Ja ma vandusin sulle ning tegin sinuga lepingu , ütleb Issand Jumal , ja sa said minu omaks .
26016009	Siis ma pesin sind veega , loputasin su pealt vere ja võidsin sind õliga .
26016010	Ma riietasin sind kirjatud riidesse , sidusin sulle jalga merilehmanahksed sandaalid , mähkisin sulle pähe linase peakatte ja katsin sind siidiga .
26016011	Ma ehtisin sind ehetega , panin sulle käevõrud käte ümber ja kee kaela ;
26016012	ma panin sulle ninarõnga ninasse , kõrvarõngad kõrvadesse ja ilusa krooni pähe .
26016013	Nõnda olid sa ehitud kulla ja hõbedaga ja su riietuseks olid linased , siidised ja kirjatud riided ; sa sõid nisuteri , mett ja oliive ; sa kasvasid väga ilusaks ja olid kuningate vääriline .
26016014	Su nimi sai paganate seas kuulsaks su ilu pärast , sest see oli täiuslik kaunistuste tõttu , mis ma olin sulle ümber pannud , ütleb Issand Jumal .
26016015	Aga sina olid kindel oma ilus ja hoorasid oma kuulsuse varal ning pillasid oma armatsemisi igale möödaminejale : ' Temale saagu see ! '
26016016	Sa võtsid oma riided seljast ja tegid enesele kirevad ohvrikünkad ning armatsesid nende peal , mida ei ole enne olnud ega saagi olema .
26016017	Sa võtsid oma ehteasjad minu kullast ja hõbedast , mis ma sulle olin andnud , ja valmistasid enesele mehekujusid ning armatsesid nendega .
26016018	Sa võtsid oma kirjatud riided ja katsid neid ; ja sa panid mu õli ja suitsutusrohu nende ette .
26016019	Mu leiva , mis ma sulle andsin - ma söötsin sind nisuteradega , oliivide ja meega - , panid sa nende ette magusaks lõhnaks . Nõnda sündis , ütleb Issand Jumal .
26016020	Sa võtsid oma pojad ja tütred , keda sa mulle olid sünnitanud , ja ohverdasid need neile roaks . Kas su hooramisest oli veel vähe ,
26016021	et sa tapsid mu poegi ja loovutasid need , lastes neid tulest läbi käia nende heaks ?
26016022	Kõigi oma häbitegude ja hooramiste juures ei mõtelnud sa oma nooruspäevile , mil olid alasti ja paljas ja siplesid oma veres .
26016023	Ja lisaks kogu oma patususele - ' Häda , häda sulle ! ' ütleb Issand Jumal -
26016024	ehitasid sa enesele altarimõika ja tegid enesele künka iga turu peale ;
26016025	igale teeotsale ehitasid sa oma künka ja sa häbistasid oma ihu , ajasid jalad laiali igale möödaminejale ja tegid palju hooratööd .
26016026	Sa hoorasid oma naabritega , Egiptuse poegadega , kelle ihud olid toekad , ja tegid minu pahandamiseks palju hooratööd .
26016027	Ja vaata , ma sirutasin oma käe su vastu ja vähendasin sulle määratud osa ; ja ma andsin sinu su vihkajate vilistite tütarde meelevalda , kes häbenesid su liiderliku eluviisi pärast .
26016028	Siis hoorasid sa Assuri poegadega , ilma et oleksid küllastunud , jah , sa hoorasid nendega , aga ei saanud ikka veel küllalt .
26016029	Siis hoorasid sa palju kaubitsejate maaga , Kaldeaga , aga sellestki ei saanud sa küllalt .
26016030	Kui himur on küll su süda , ütleb Issand Jumal , et sa teed kõike seda , mida teeb jultunuim hooranainegi ,
26016031	ehitades oma altarimõika igale teeotsale ja tehes oma künka iga turu peale . Aga sa ei olnud tavalise hoora sarnane , sest sa põlgasid tasu -
26016032	abielurikkuja naine , kes oma mehe asemel võtad vastu võõraid !
26016033	Igale hoorale antakse and , aga sina andsid omalt poolt ande ja meelehead kõigile oma armastajaile , et nad igalt poolt tuleksid su juurde su hooramise pärast .
26016034	Nõnda olid sinu hooramised teistsugused kui teistel naistel : sinule ei joostud hooramiseks järele , sina andsid tasu , kuid sinule ei antud tasu ; nõnda olid sa teistmoodi .
26016035	Seepärast , hoor , kuule Issanda sõna :
26016036	Nõnda ütleb Issand Jumal : Et sa oma armatsemistes oled pillanud oma kuuverd ja oled paljastanud oma häbet oma armastajaile , samuti kõigi su jäledate ebajumalate pärast ja su laste vere pärast , mida sa neile oled andnud ,
26016037	siis sellepärast , vaata , kogun ma kõik su armastajad , kellele sa meeldisid , ja kõik , keda sa armastasid , ja kõik , keda sa vihkasid ; ma kogun need su vastu igalt poolt ja paljastan neile su häbeme , et nad näeksid kogu su alastust .
26016038	Ma mõistan kohut su üle abielurikkujate ja verevalajate kohta käivate seaduste järgi ning lasen raevus ja vihas su verel voolata .
26016039	Ja ma annan su nende kätte , ja nad hävitavad su altarimõika , kisuvad maha su künkad , rebivad sult riided , võtavad su ilusad ehted ning jätavad sind paljaks ja alasti .
26016040	Nad toovad su vastu rahvajõugu , viskavad sind kividega ja raiuvad sind mõõkadega .
26016041	Nad põletavad su kojad tulega ja viivad täide kohtuotsused su kohta paljude naiste silme ees ; nõnda ma teen lõpu su hooramisele ja sina ei anna ka enam hooratasu .
26016042	Ja ma vaigistan oma viha su kallal , nõnda et mu püha viha viimaks hoidub sinust ja ma rahunen ega pahanda enam .
26016043	Et sa ei ole mõelnud oma nooruspäevile , vaid oled mind pahandanud kõige sellega , vaata , siis laon minagi su eluviisid su pea peale , ütleb Issand Jumal . Eks ole sa teinud neid häbitegusid lisaks kõigile oma jäledustele ?
26016044	Vaata , iga tähendamissõna lausuja ütleb sinu kohta : ' Nagu ema , nõnda tütar ! '
26016045	Sina oled oma ema tütar , selle , kes põlastas oma meest ja lapsi ; sa oled oma õdede õde , nende , kes põlastasid oma mehi ja lapsi : teie ema oli hetitar ja isa emorlane .
26016046	Sinu vanem õde on Samaaria , kes oma tütardega elab sinust vasakul pool ; ja sinu õde , kes on sinust noorem ja elab sinust paremal pool , on Soodom ja tema tütred .
26016047	Aga sina , vähe sellest et käia nende teedel ja teha nende jäledusi , tegid veel halvemini kui nemad kõigis oma eluviisides .
26016048	Nii tõesti kui ma elan , ütleb Issand Jumal , ei ole su õde Soodom ise ega tema tütred teinud nõnda , nagu oled teinud sina ja su tütred .
26016049	Vaata , su õe Soodoma süü oli see : temal ja ta tütreil oli uhkus , leivaküllus ja muretu rahu , aga viletsa ja vaese kätt ta ei kinnitanud ,
26016050	vaid nad olid upsakad ja tegid mu ees jäledusi ; aga ma saatsin nad ära , kui ma seda nägin .
26016051	Ja Samaaria ei teinud pooltki seda pattu mis sina ; sina oled teinud palju rohkem jäledusi kui nemad ja oled kõigi oma jäleduste läbi , mis sa oled teinud , õigustanud oma õdesid .
26016052	Seepärast kanna ka sina oma häbi , kui oled astunud oma õdede asemele oma pattude tõttu , mida sa oled teinud jäledamalt kui nemad , nõnda et nad on sinust õigemad ! Häbene ka sina ja kanna oma häbi , kui oled õigustanud oma õdesid !
26016053	Ja ma pööran nende saatuse , Soodoma ja tema tütarde saatuse , ja Samaaria ja tema tütarde saatuse ; ja ma pööran sinu enda saatuse nende keskel ,
26016054	et sa kannaksid oma häbi ja häbeneksid kõige selle pärast , mis sa tegid , kui sa neid trööstisid .
26016055	Su õde Soodom ja tema tütred pöörduvad tagasi oma endisesse põlve , ja su õde Samaaria ja tema tütred pöörduvad tagasi oma endisesse põlve , ja sina ja su tütred pöördute tagasi oma endisesse põlve .
26016056	Eks olnud Soodom , su õde , sõnakõlksuks sinu suus su kõrkuse ajal ,
26016057	enne kui ilmnes sinu enda kurjus ? Tema sarnane oled sa nüüd , teotada Arami tütreile ja kõigile tema naabreile , vilistite tütreile , kes naabritest sind põlgavad .
26016058	Oma häbitegu ja jäledusi pead sa ise kandma , ütleb Issand .
26016059	Sest nõnda ütleb Issand Jumal : Mina talitan sinuga , nagu sina oled talitanud , sellepärast et sa oled halvustanud vannet ja oled murdnud lepingu .
26016060	Aga mina pean meeles oma lepingut sinuga su nooruspäevilt ja tahan sinuga teha igavese lepingu .
26016061	Siis sa mõtled oma eluviisidele ja häbened , kui sa võtad oma õed , kes on sinust vanemad või kes on sinust nooremad , ja ma annan nad sulle tütreiks - hoolimata sinu lepingupidamisest .
26016062	Ma teen sinuga oma lepingu ja sa saad tunda , et mina olen Issand ,
26016063	et sa mõtleksid ja häbeneksid ega avaks enam oma suud häbi pärast , kui ma sulle andeks annan kõik , mis sa oled teinud , ütleb Issand Jumal . '
26017001	Ja mulle tuli Issanda sõna ; ta ütles :
26017002	' Inimesepoeg , anna mõistatus ja lausu tähendamissõna Iisraeli soole
26017003	ning ütle : Nõnda ütleb Issand Jumal : Suur kotkas , suurte tiibadega , pikkade hoosulgedega , rikkaliku kirju sulestikuga , tuli Liibanonile ja haaras seedrilt ladva .
26017004	Ta katkus ära selle võsude tipud ja viis kaubitsejate maale , asetas kaupmeeste linna .
26017005	Siis ta võttis maa seemet ja heitis külvipõllule ; võttis , pani otsekui paju rohke vee äärde .
26017006	See võrsus ja sai vohavaks , madalat kasvu viinapuuks , lehestik pööratud kotka poole ja juured tema all . Ja see sai viinapuuks , ajas harusid ja sirutas välja võrseid .
26017007	Aga oli veel üks suur kotkas , suurte tiibadega ja rohke sulestikuga ; ja vaata , see viinapuu pööras oma juured tolle poole ja sirutas oma oksad temale vastu peenralt , kuhu see oli istutatud , et too kastaks teda paremini .
26017008	Heale põllule , rohke vee äärde oli see istutatud , et see oksi ajades ja vilja kandes võiks saada toredaks viinapuuks .
26017009	Ütle : Nõnda ütleb Issand Jumal : Kas sellest saab asja ? Eks selle juured kista välja , vili muudeta kestaseks ja kõik värsked võsud kuivatata ? See kuivab , ei ole tarvis tugevat käsivart ega palju rahvast , et seda juurte küljest lahti kiskuda .
26017010	Jah , vaata , see on istutatud , aga kas sellest saab asja ? Eks see kuiva hoopis ära , kui idatuul seda puudutab ? See kuivab oma kasvupeenral . '
26017011	Ja mulle tuli Issanda sõna ; ta ütles :
26017012	' Ütle ometi vastupanijale soole : Eks te tea , mis see on ? Ütle : Vaata , Paabeli kuningas tuli Jeruusalemma ja võttis selle kuninga ja vürstid ning viis need enese juurde Paabelisse .
26017013	Seejärel võttis ta ühe kuninglikust soost ja tegi temaga lepingu ning laskis tal vanduda ; aga maa võimukandjad viis ta ära ,
26017014	et kuningriik jääks jõuetuks ega ajaks ennast püsti , vaid hoolitseks , et ta leping jääks püsima .
26017015	Aga see hakkas temale vastu ja läkitas oma käskjalad Egiptusesse , et talle antaks hobuseid ja palju rahvast . Kas sellest saab asja ? Kas pääseb see , kes niimoodi teeb ? Kas pääseb lepingumurdja ?
26017016	Nii tõesti kui ma elan , ütleb Issand Jumal , ta sureb selle kuninga asupaigas , tema juures Paabelis , kes tegi tema kuningaks , kelle vannet ta põlastas ja kelle lepingu ta murdis .
26017017	Vaarao suure sõjaväega ja hulga rahvaga ei aita teda sõjas , kui kuhjatakse piiramisvall ja ehitatakse piiramisseadmed paljude elude hävitamiseks .
26017018	Ta põlastas vannet ja murdis lepingu : vaata , kuigi ta andis oma käe , tegi ta ometi seda kõike - ta ei pääse !
26017019	Seepärast ütleb Issand Jumal nõnda : Nii tõesti kui ma elan , minu vande , mida ta põlastas , ja minu lepingu , mille ta murdis , laon ma tõepoolest tema pea peale .
26017020	Ma laotan oma võrgu tema peale ja ta püütakse minu püünisesse . Ma viin ta Paabelisse ja mõistan seal kohut tema üle truudusetuse pärast , mida ta on osutanud minu vastu .
26017021	Ja kõik ta põgenikud kõigis ta väehulkades langevad mõõga läbi , aga järelejäänud pillutatakse kõigi tuulte poole ; ja te saate tunda , et mina , Issand , olen rääkinud .
26017022	Nõnda ütleb Issand Jumal : Aga mina ise võtan tipu kõrge seedri ladvast ja istutan selle maha ; ma katkun selle võsude tippudest kõige õrnema ja istutan kõrgele ja järsule mäele .
26017023	Iisraeli kõrgele mäele istutan ma selle : see ajab oksi ja kannab vilja ning saab toredaks seedriks . Selle alla asuvad kõik linnud ; kõik tiivulised elavad selle okste varjus .
26017024	Ja kõik metsapuud saavad tunda , et mina olen Issand , kes teeb madalaks kõrge puu , kõrgeks madala puu , kuivaks toore puu ja paneb haljendama kuivanud puu . Mina , Issand , olen rääkinud , ja ma teen seda . '
26018001	Ja mulle tuli Issanda sõna ; ta ütles :
26018002	' Mis teil on mõttes , kui lausute seda kõnekäändu Iisraeli maa kohta , öeldes : ' Isad sõid tooreid viinamarju , aga laste hambad on hellad ' ?
26018003	Nii tõesti kui ma elan , ütleb Issand Jumal , ei tohi teil enam olla selle kõnekäänu lausujat Iisraelis .
26018004	Vaata , kõik hinged on minu päralt : nagu isa hing , nõnda poja hing - need on minu . Hing , kes teeb pattu , peab surema !
26018005	Aga kui keegi on õige ja teeb , mis on seadusepärane ja õige :
26018006	ei söö mägedel , ei tõsta silmi Iisraeli soo ebajumalate poole , ei häbista oma ligimese naist , ei ligine naisele , kellel on kuuveri ,
26018007	ei rõhu kedagi , annab tagasi oma võlglase pandi , ei röövi , annab oma leiba näljasele , riietab alastiolijat ,
26018008	ei anna raha rendi peale ega võta liigkasu , hoiab oma käe ülekohtust , teeb tõelist õigust inimeste vahel ,
26018009	käib mu määruste järgi ja peab mu seadusi , neid ustavalt täites - see on õige : ta peab tõesti elama , ütleb Issand Jumal .
26018010	Aga kui temale sünnib üleannetu poeg , kes valab verd ja kes teeb üheainsagi neist tegudest -
26018011	kusjuures tema ise ei ole aga teinud kõike seda - , ja too sööb mägedel , häbistab oma ligimese naist ,
26018012	rõhub viletsat ja vaest , röövib , ei anna panti tagasi , tõstab silmad ebajumalate poole , teeb jäledust ,
26018013	annab raha rendi peale ja võtab liigkasu - kas peaks too jääma elama ? Ta ei jää , ta on teinud kõiki neid jäledusi , ta peab surema , ta veri tulgu tema peale !
26018014	Aga vaata , kui temale sünnib poeg , kes näeb kõiki oma isa patte , mida see on teinud , ja ta kardab ega tee nõnda :
26018015	tema ei söö mägedel , ei tõsta silmi Iisraeli soo ebajumalate poole , ei häbista oma ligimese naist ,
26018016	ei rõhu kedagi , ei võta panti , ei röövi , annab oma leiba näljasele , riietab alastiolijat ,
26018017	hoiab oma käe viletsa kallalt , ei võta renti ega liigkasu , teeb mu seaduste järgi , käib mu määruste järgi - tema ei sure oma isa süü pärast , ta jääb tõesti elama .
26018018	Aga tema isa , vaata , peab surema oma süü pärast , sest ta on rõhunud , on röövinud oma venda ja on teinud oma rahva keskel , mis ei ole hea .
26018019	Ja teie küsite : ' Mispärast ei kanna poeg isa süüd ? ' Kui poeg on teinud , mis on kohus ja õige , on pidanud kõiki mu määrusi ja on neid täitnud - siis peab ta tõesti jääma elama !
26018020	Hing , kes teeb pattu , peab surema ! Poeg ei kanna isa süüd ja isa ei kanna poja süüd : õige peale tulgu tema õigus ja õela peale tema õelus !
26018021	Aga kui õel pöördub kõigist oma pattudest , mis ta on teinud , ja peab kõiki mu määrusi ja teeb , mis on kohus ja õige - siis peab ta tõesti elama ; ta ei sure .
26018022	Ühtegi tema üleastumist , mis ta on teinud , ei tule meeles pidada ; oma õiguse pärast , mida ta on osutanud , peab ta jääma elama .
26018023	Kas mul tõesti peaks olema hea meel õela surmast , ütleb Issand Jumal ? Kas mitte sellest , et ta pöördub ära oma teedelt ja jääb elama ?
26018024	Ja kui õige pöördub oma õigusest ja teeb ülekohut , teeb kõiki neidsamu jäledusi , mida õel teeb , kas ta peaks jääma elama ? Ühtegi tema õiget tegu , mis ta on teinud , ei tule meeles pidada ; oma truudusetuse pärast , mida ta on osutanud , ja oma patu pärast , mida ta on teinud , peab ta surema .
26018025	Aga teie ütlete : ' Issanda tee ei ole õige ! ' Kuulge ometi ! Iisraeli sugu ! Minu tee ei olevat õige ! Kas mitte nõnda : teie oma teed ei ole õiged ?
26018026	Kui õige pöördub oma õigusest ja teeb ülekohut ning nende pärast sureb , siis ta sureb oma ülekohtu pärast , mida ta on teinud .
26018027	Ja kui õel pöördub oma õelusest , mida ta on teinud , ja teeb , mis on kohus ja õige , siis ta hoiab oma elu alles .
26018028	Sest kui ta näeb ja pöördub kõigist oma üleastumistest , mida ta on teinud , siis ta jääb tõesti elama ; ta ei sure .
26018029	Aga Iisraeli sugu ütleb : ' Issanda tee ei ole õige ! ' Minu teed ei olevat õiged , Iisraeli sugu ! Kas mitte nõnda : teie oma teed ei ole õiged ?
26018030	Seepärast ma mõistan kohut teie üle , Iisraeli sugu , igaühe üle ta eluviiside kohaselt , ütleb Issand Jumal . Pöörduge ja taganege kõigist oma üleastumistest , et teie süü ei saaks teile komistuseks .
26018031	Heitke eneste pealt ära kõik oma üleastumised , millega te olete üle astunud , ja valmistage enestele uus süda ja uus vaim ! Miks te tahate surra , Iisraeli sugu ?
26018032	Sest mul ei ole head meelt surija surmast , ütleb Issand Jumal . Seepärast pöörduge ja elage !
26019001	Aga sina alusta nutulaulu Iisraeli vürstide pärast
26019002	ja ütle : Missugune emalõvi oli küll sinu ema lõvide hulgas ! ? Ta lebas noorte lõvide keskel , ta kasvatas oma kutsikaid .
26019003	Nõnda ta kasvatas üles ühe oma kutsikaist : sellest sai noor lõvi , kes õppis saaki murdma , kes sõi inimesi .
26019004	Aga paganad kuulsid temast , ta püüti kinni nende augus ja viidi ninakonksudega Egiptusemaale .
26019005	Kui ema nägi , et ta oli asjata oodanud , et ta lootus oli kadunud , siis ta võttis oma kutsikaist veel ühe , kasvatas selle nooreks lõviks .
26019006	Ja see käis lõvide keskel , kasvas nooreks lõviks , õppis saaki murdma , sõi inimesi .
26019007	Ta rüüstas nende paleesid , laastas nende linnu ; maa ja mis seda täitis , kohkus tema möirgamisest .
26019008	Siis panid paganad tema ümber püüniseid ja laotasid tema üle oma võrgu , ta püüti kinni nende augus .
26019009	Ta pandi ahelais puuri ja viidi Paabeli kuninga ette ; ta viidi linnusesse , et ta häält enam ei kuuldaks Iisraeli mägedel .
26019010	Su ema oli otsekui viinapuu su sarnane , vee äärde istutatud ; ta oli viljakas ja täis oksi rohke vee tõttu .
26019011	Ja tal oli tugev oks valitsuskepiks ; see kasvas kõrgeks okste vahel ja paistis oma kõrguse tõttu tema paljude okste hulgast .
26019012	Aga ta kisti üles tulises vihas , paisati maha ja idatuul kuivatas ta vilja ; ta tugev oks murti ja kuivas ära - tuli sõi selle .
26019013	Nüüd on ta istutatud kõrbe , kuivale ja põuasele maale .
26019014	Ta oksast puhkes tuli , mis sõi ära ta võsud ja vilja . Nõnda ei olegi tal tugevat oksa , mis kõlbaks valitsuskepiks . ' See on nutulaul ja on jäänud nutulauluks .
26020001	Ja seitsmendal aastal , viienda kuu kümnendal päeval tuli mehi Iisraeli vanemaist Issandalt nõu küsima , ja nad istusid mu ees .
26020002	Ja mulle tuli Issanda sõna ; ta ütles :
26020003	' Inimesepoeg , räägi Iisraeli vanematega ja ütle neile : Nõnda ütleb Issand Jumal : Te olete tulnud minult nõu küsima . Nii tõesti kui ma elan , ei luba ma teid minult nõu küsida , ütleb Issand Jumal .
26020004	Kas sa ei mõistaks neid hukka , kas sa ei mõistaks hukka , inimesepoeg ? Tee neile teatavaks nende vanemate jäledused
26020005	ja ütle neile : Nõnda ütleb Issand Jumal : Sel päeval , kui ma valisin Iisraeli , tõstsin ma oma käe üles , vandudes Jaakobi soo seemnele ja tehes ennast neile tuttavaks Egiptusemaal ; ma tõstsin oma käe üles neile vandudes ja öeldes : Mina olen Issand , teie Jumal .
26020006	Sel päeval tõstsin ma oma käe üles , vandudes neile , et ma viin nad Egiptusemaalt maale , mille ma nende jaoks olin välja vaadanud , mis voolab piima ja mett , mis on ilusaim kõigist maadest .
26020007	Ja ma ütlesin neile : Igaüks heitku ära oma silma ees olevad põlastusväärsed kujud ja ärge rüvetage endid Egiptuse ebajumalatega : mina olen Issand , teie Jumal !
26020008	Aga nad hakkasid mulle vastu ega tahtnud mind kuulata ; ükski ei heitnud ära oma silma ees olevaid põlastusväärseid kujusid ega jätnud maha Egiptuse ebajumalaid . Siis ma mõtlesin valada nende peale oma tulise viha , et vaigistada nende kallal oma viha juba Egiptusemaal .
26020009	Aga ma talitsesin end oma nime pärast , et seda ei teotataks paganate hulgas , kelle keskel nad olid , kelle silme ees ma olin ennast neile tutvustanud , viies nad Egiptusemaalt välja .
26020010	Ma tõin nad välja Egiptusemaalt ja viisin nad kõrbe .
26020011	Ma andsin neile oma määrused ja õpetasin neid tundma oma seadusi , mida inimene peab täitma , et ta nende varal võiks elada .
26020012	Ja ma andsin neile ka oma hingamispäevad kui leppemärgi minu ja nende vahel , et nad teaksid , et mina olen Issand , kes neid pühitseb .
26020013	Aga kõrbes hakkas Iisraeli sugu mulle vastu : nad ei käinud mu määruste järgi ja hülgasid mu seadused , mida inimene peab täitma , et ta nende varal võiks elada ; ja nad teotasid väga mu hingamispäevi . Siis ma mõtlesin valada oma tulise viha nende peale kõrbes , et teha neile lõpp .
26020014	Aga ma talitsesin end oma nime pärast , et seda ei teotataks paganate hulgas , kelle nähes ma olin nad Egiptusest välja toonud .
26020015	Siis tõstsin ma ka kõrbes oma käe üles neile vandudes , et ma ei vii neid maale , mille ma olin neile andnud , mis voolab piima ja mett , mis on ilusaim kõigist maadest ,
26020016	sellepärast et nad hülgasid mu seadused ega käinud mu määruste järgi , vaid teotasid mu hingamispäevi , sest nende süda käis nende ebajumalate järel .
26020017	Aga mu silm andis neile armu , nõnda et ma ei hävitanud neid kõrbes ega teinud neile lõppu .
26020018	Ja ma ütlesin kõrbes nende lastele : Ärge käige oma vanemate määruste järgi , ärge pidage nende seadusi ja ärge rüvetage endid nende ebajumalatega !
26020019	Mina olen Issand , teie Jumal , käige minu määruste järgi , pidage minu seadusi ja täitke neid
26020020	ja pühitsege minu hingamispäevi , et need oleksid leppemärgiks minu ja teie vahel , teadmiseks teile , et mina olen Issand , teie Jumal !
26020021	Aga lapsed hakkasid mulle vastu , nad ei käinud mu määruste järgi ega pidanud mu seadusi , et nad oleksid teinud nende järgi , mida inimene peab tegema , et ta nende varal võiks elada ; nad teotasid mu hingamispäevi . Siis ma mõtlesin valada oma tulise viha nende peale , et vaigistada oma viha nende kallal kõrbes .
26020022	Aga ma tõmbasin oma käe tagasi ja talitsesin end oma nime pärast , et seda ei teotataks paganate hulgas , kelle nähes ma olin nad Egiptusest välja toonud .
26020023	Siis ma tõstsin ka kõrbes oma käe üles neile vandudes , et ma pillutan nad paganate sekka ja puistan nad laiali mööda maid ,
26020024	sellepärast et nad ei olnud teinud mu seaduste järgi , vaid olid hüljanud mu määrused ja olid teotanud mu hingamispäevi ja et nende silmad olid vahtinud nende vanemate ebajumalate poole .
26020025	Siis andsin ka mina neile määrused , mis ei olnud head , ja seadused , mille varal nad ei saanud elada .
26020026	Ma lasksin nad saada rüvedaks nende ohvriandide läbi , kui nad kõik esmasündinud lasksid tulest läbi käia ; ma kohutasin neid , et nad tunneksid , et mina olen Issand .
26020027	Seepärast räägi Iisraeli sooga , inimesepoeg , ja ütle : Nõnda ütleb Issand Jumal : Veel sellegagi on teie vanemad mind teotanud , et nad ei olnud mulle truud .
26020028	Kui ma olin nad toonud maale , mille pärast ma olin oma käe üles tõstnud neile vandudes , et ma annan selle neile , ja nad nägid mõnda kõrgemat küngast või mõnda leherikast puud , siis nad ohverdasid seal oma tapaohvreid ja viisid sinna oma pahameelt tekitava ohvrianni ; nad tegid seal oma uimastuslõhna ja valasid sinna oma joogiohvreid .
26020029	Siis ma ütlesin neile : Mis ohvriküngas see on , kuhu te lähete ? Ja sellepärast nimetatakse seda tänapäevani ohvrikünkaks .
26020030	Seepärast ütle Iisraeli soole : Nõnda ütleb Issand Jumal : Kas tahate endid rüvetada oma vanemate viisil ja truudust murdes käia nende põlastusväärsuste järel ?
26020031	Te rüvetate endid tänapäevani kõigi oma ebajumalatega , tuues oma ohvriande , lastes oma lapsi tulest läbi käia . Ja mina peaksin teid lubama minult nõu küsida , oh Iisraeli sugu ! Nii tõesti kui ma elan , ütleb Issand Jumal , ei luba ma teil mind küsitleda .
26020032	Ja see , mis teile on meelde tulnud , ei sünni iialgi , see , mis te ütlete : ' Olgem paganate sarnased , muude maade suguvõsade sarnased , teenides puud ja kivi ! '
26020033	Nii tõesti kui ma elan , ütleb Issand Jumal , tahan ma teid tõepoolest valitseda vägeva käe ja väljasirutatud käsivarrega ning väljavalatud tulise vihaga .
26020034	Ja ma toon teid ära rahvaste seast ja kogun teid maadest , kuhu teid on pillutatud , vägeva käe ja väljasirutatud käsivarrega ning tulise vihaga .
26020035	Ja ma viin teid rahvaste kõrbe ning käin seal teiega kohut pale palge vastu .
26020036	Nii nagu ma käisin kohut teie vanematega Egiptuse kõrbes , nõnda ma käin kohut teiega , ütleb Issand Jumal .
26020037	Ma lasen teid läbi käia vitsa alt ja viin teid lepingusidemesse .
26020038	Ma eraldan teie seast vastupanijad ja minu vastu ülesastujad : ma toon nad välja maalt , kus nad asuvad , aga Iisraeli maale nad ei tule ; ja te saate tunda , et mina olen Issand .
26020039	Aga teie , Iisraeli sugu , nõnda ütleb Issand Jumal : Minge ja teenige igaüks oma ebajumalaid ; aga pärast seda te tõepoolest kuulate mind ega teota enam mu püha nime oma ohvriandide ja ebajumalatega .
26020040	Sest minu pühal mäel , Iisraeli kõrgel mäel , ütleb Issand Jumal , teenib mind kogu Iisraeli sugu , kõik seal maal ; seal on mul neist hea meel ja seal ma nõuan teie tõstelõive ja teie uudseande koos kõigi teie pühade andidega .
26020041	Otsekui meeldivast lõhnast , nõnda on mul hea meel teist , kui ma viin teid ära rahvaste seast ja kogun teid maadest , kuhu teid on pillutatud ; ja ma näitan ennast pühana teie juures paganate silme ees .
26020042	Ja te saate tunda , et mina olen Issand , kui ma toon teid Iisraeli pinnale , maale , mille pärast ma oma käe vandudes üles tõstsin , et ma annan selle teie vanemaile .
26020043	Ja seal te peate mõtlema oma teede ja kõigi oma tegude peale , millega te endid olete rüvetanud ; siis te tunnete iseeneste ees tülgastust kõigi oma kuritegude pärast , mis te olete teinud .
26020044	Ja te saate tunda , et mina olen Issand , kui ma teiega nõnda talitan oma nime pärast , aga mitte teie halbade eluviiside ja hukatuslike tegude kohaselt , oh Iisraeli sugu , ütleb Issand Jumal . '
26020045	Ja mulle tuli Issanda sõna ; ta ütles :
26020046	' Inimesepoeg , pööra oma pale lõuna poole ja lase oma sõnad voolata lõunasse ! Kuuluta prohvetlikult metsamaa kohta Lõunamaal
26020047	ja ütle Lõunamaa metsale : Kuule Issanda sõna ! Nõnda ütleb Issand Jumal : Vaata , ma süütan su külge tule ja see põletab sinus kõik toored puud ja kõik kuivanud puud . See lõõmav leek ei kustu ja selles kõrbevad kõik palged lõunast põhja .
26020048	Ja kõik näevad , et mina , Issand , olen süüdanud selle põlema ; see ei kustu . '
26020049	Mina aga ütlesin : ' Oh Issand Jumal ! Nad ütlevad minu kohta : Küllap ta räägib tähendamissõnu . '
26021001	Ja mulle tuli Issanda sõna ; ta ütles :
26021002	' Inimesepoeg , pööra oma pale Jeruusalemma poole ja lase oma sõnad voolata pühapaikade vastu ! Ja kuuluta prohvetlikult Iisraeli maa kohta
26021003	ning ütle Iisraeli maale : Nõnda ütleb Issand : Vaata , ma olen sinu vastu ja tõmban oma mõõga tupest ning hävitan sinust õige ja õela .
26021004	Sellepärast et ma tahan sinust hävitada õige ja õela , tuleb mu mõõk oma tupest välja kõigi vastu lõunast põhja .
26021005	Ja kõik saavad tunda , et mina , Issand , olen tõmmanud oma mõõga tupest välja - see ei lähe enam sinna tagasi .
26021006	Aga sina , inimesepoeg , oiga ! Murdunud niuetega ja kibedust tundes oiga nende silme ees !
26021007	Ja kui nad sinult küsivad : ' Mispärast sa oigad ? ' , siis vasta : Sõnumi pärast . Kui see tuleb , siis nõrkeb iga süda ja lõtvuvad kõik käed ; iga vaim lööb araks ja kõik põlved nõtkuvad . Vaata , see tuleb ja sünnib , ütleb Issand Jumal . '
26021008	Ja mulle tuli Issanda sõna ; ta ütles :
26021009	' Inimesepoeg , kuuluta prohvetlikult ja ütle : Nõnda ütleb Issand . Ütle : Mõõk , mõõk on ihutud ja juba haljaks nühitud .
26021010	Ihutud , et see hästi tapaks , haljaks nühitud , et see välguks . Või peaksime rõõmutsema ? Mu poja kepp põlgab iga puud .
26021011	Haljana on see antud pihku haaramiseks : mõõk on ihutud ja haljaks nühitud , et selle saaks anda tapja kätte .
26021012	Kisenda ja ulu , inimesepoeg , sest see tuleb mu rahva kallale , kõigi Iisraeli vürstide kallale : nad antakse koos mu rahvaga mõõga ette ! Sellepärast löö endale vastu puusa !
26021013	Sest katsumine tuleb - aga kuidas , kui ei ole vihatud vitsagi ? ütleb Issand Jumal .
26021014	Aga sina , inimesepoeg , kuuluta prohvetlikult ja löö käsi kokku ! Ja kahekordistugu mõõk , saagu kolmekordseks mahalöömise mõõk , see suur mahalöömise mõõk , mis käib nende ümber ,
26021015	et südamed vabiseksid ja komistusi oleks palju ! Kõigi nende väravate juurde olen ma pannud ähvardusmõõga : see on tehtud välkumiseks , ihutud tapmiseks .
26021016	Koondu paremale , suundu vasakule , kuhu iganes su teral on kästud !
26021017	Minagi löön käsi kokku ja vaigistan oma tulist viha . Mina , Issand , olen rääkinud . '
26021018	Ja mulle tuli Issanda sõna ; ta ütles :
26021019	' Sina , inimesepoeg , tee kaks teed Paabeli kuninga mõõga tulekuks , samalt maalt tulgu mõlemad ; ja valmista teetulp , valmista see linnatee otsa juurde .
26021020	Märgi mõõga tuleku tee ammonlaste Rabbasse ja Juudasse , kindlustatud Jeruusalemma !
26021021	Sest Paabeli kuningas seisab teelahkmel , mõlema tee alguses , liisku heites : ta raputab nooli , küsitleb teeraveid , uurib maksa .
26021022	Tema paremas käes on liisk ' Jeruusalemm ' : tuleb üles seada müürimurdjad , avada suu sõjakisaks , tõsta häält hõiskamiseks , panna müürimurdjad väravate vastu , kuhjata piiramisvall , ehitada piiramisseadmed !
26021023	See on Jeruusalemma elanike silmis küll valeennustus : neile on ju antud vanded . Tema aga meenutab süütegu , et oleks põhjust vallutamiseks .
26021024	Seepärast ütleb Issand Jumal nõnda : Et te meenutate oma süüd , millega teie üleastumised on saanud avalikuks ja teie patud kõigis teie tegudes nähtavaks , ja et teid on meenutatud , siis võetakse teid pihku .
26021025	Ja sina , süüga teotatud Iisraeli vürst , kelle päev on tulnud , aeg lõplikuks karistamiseks ,
26021026	nõnda ütleb Issand Jumal : Heida ära peakate , võta peast kroon ! Mis on , ei jää selleks , mis ta on : alandlik ülendatakse , kõrk alandatakse .
26021027	Varemeiks , varemeiks , varemeiks teen ma selle ! Seegi ei jää selleks , mis ta on , kuni tuleb see , kellel on õigus selle peale , ja mina annan selle temale .
26021028	Ja sina , inimesepoeg , kuuluta prohvetlikult ja ütle : Nõnda ütleb Issand Jumal ammonlaste ja nende teotuse kohta ! Ja ütle siis : Mõõk , mõõk on paljastatud tapmiseks , ihutud hävitamiseks , et see välguks -
26021029	siis kui sulle nähakse tühje nägemusi , ennustatakse valet - , et seda panna süüga teotatute kaela peale , kelle päev on tulnud , aeg lõplikuks karistamiseks !
26021030	Pista see tagasi tuppe ! Paigas , kus sa oled loodud , su sünnimaal , mõistan ma kohut su üle .
26021031	Ma valan su peale oma sajatuse , ma lõõtsun su peale vihatule . Ma annan sind jõhkrate meeste kätte , kes on osavad hävitajad .
26021032	Sa saad tuleroaks , su veri on keset maad , sind ei meenutata enam . Sest mina , Issand , olen nõnda öelnud . '
26022001	Ja mulle tuli Issanda sõna ; ta ütles :
26022002	' Sina , inimesepoeg , kas sina ei mõistaks hukka , kas sina ei mõistaks hukka veresüüga linna ? Tee temale teatavaks kõik ta häbiteod
26022003	ja ütle : Nõnda ütleb Issand Jumal : Linnale , kes valab verd enese sees ja kes valmistab enesele ebajumalaid , et ennast rüvetada , tuleb aeg !
26022004	Oma vere läbi , mida sa oled valanud , oled sa süüdlaseks saanud ja oma ebajumalate läbi , keda sa oled valmistanud , oled sa rüvetatud ; sa oled toonud ligidale oma päevad ja oled jõudnud oma aastateni . Seepärast ma annan sind paganaile teotamiseks ja kõigile maadele pilkeks .
26022005	Lähedased ja kauged pilkavad sind kui seda , kelle nimi on rüvetatud , kelle seas valitseb segadus .
26022006	Vaata , Iisraeli vürstid sinu sees loodavad igaüks oma käsivarre peale ja valavad verd .
26022007	Su sees põlatakse isa ja ema , tehakse liiga võõrale , kes on su keskel , ja rõhutakse vaeslast ja lesknaist .
26022008	Mis minule on püha , seda sa halvustad ja sa teotad mu hingamispäevi .
26022009	Su sees on keelekandjaid inimesi , kes põhjustavad verevalamist , su sees süüakse mägedel , su keskel tehakse häbitegu .
26022010	Su sees paljastatakse isa häbet , kasutatakse kurjasti kuuverest roojastatud naist .
26022011	Su sees teeb üks jäledust ligimese naisega , teine rüvetab häbiteoga oma miniat , kolmas kasutab kurjasti oma õde , oma isa tütart .
26022012	Su sees võetakse meelehead verevalamiseks ; sa võtad renti ja liigkasu ning tahad oma ligimeselt saada tulu vägivallaga , aga unustad minu , ütleb Issand Jumal .
26022013	Aga vaata , mina löön oma käed kokku su kasu pärast , mis sa oled saanud , ja su veresüü pärast , mis su keskel on .
26022014	Kas su süda peab vastu ? Või on su käed tugevad neil päevil , kui ma nõuan sinult aru ? Mina , Issand , olen rääkinud ja teen seda .
26022015	Ma pillutan sind paganate sekka ja puistan sind mööda maid ning lõpetan sinu roojuse su seest .
26022016	Sa oled ennast teotanud paganate silme ees ja sa saad tunda , et mina olen Issand . '
26022017	Ja mulle tuli Issanda sõna ; ta ütles :
26022018	' Inimesepoeg , Iisraeli sugu on muutunud mulle räbuks . Nad kõik on nagu vask , tina , raud ja seatina : sulatusahjus on nad muutunud hõbeda räbuks .
26022019	Seepärast ütleb Issand Jumal nõnda : Et te kõik olete muutunud räbuks , vaata , siis kogun ma teid Jeruusalemma keskele .
26022020	Otsekui hõbedat , vaske , rauda , seatina ja tina kogutakse sulatusahju , et sulatamiseks lõõtsuda neile tuld peale , nõnda kogun ma teid oma vihas ja raevus , panen ahju ja sulatan .
26022021	Ma kogun teid , lõõtsun teie peale oma vihatuld ja te sulate selle sees .
26022022	Nõnda nagu hõbedat sulatatakse ahjus , nõnda sulatatakse teid selle sees . Ja te saate tunda , et mina , Issand , olen valanud oma tulise viha teie peale . '
26022023	Ja mulle tuli Issanda sõna ; ta ütles :
26022024	' Inimesepoeg , ütle temale : Sina oled maa , mida ei puhastata ega niisutata sajatuse päeval .
26022025	Sinu prohvetite vandenõu on keset maad nagu möirgav lõvi , kes murrab saaki : nad neelavad hingi , võtavad varandusi ja kalleid asju ning teevad paljud naised leskedeks su maal .
26022026	Su preestrid tarvitavad vägivalda mu Seaduse kallal ja teotavad mu pühi asju ; nad ei tee vahet püha ja ebapüha vahel , ei õpeta roojase ja puhta vahet ; nad peidavad oma silmad mu hingamispäevade eest ja ma olen teotatud nende keskel .
26022027	Su peamehed su maal on nagu saaki murdvad hundid : valavad verd , hävitavad hingi , et saada suurt kasu .
26022028	Su prohvetid võõpavad neile kõik lubjaga üle , nähes tühje nägemusi ja ennustades sulle valet , öeldes : Nõnda ütleb Issand Jumal , kuigi Issand ei ole rääkinud .
26022029	Maa rahvas vägivallatseb ja toimetab röövimist : nad rõhuvad viletsat ja vaest ja teevad võõrale õigusevastaselt liiga .
26022030	Ma otsisin nende hulgast meest , kes laoks müüri üles ja seisaks minu ees müüripraos maa heaks , et ma seda ei hävitaks ; aga ma ei leidnud .
26022031	Seepärast ma valan oma sajatuse nende peale , teen oma vihatulega neile lõpu ja laon nende eluviisid neile pea peale , ütleb Issand Jumal . '
26023001	Ja mulle tuli Issanda sõna ; ta ütles :
26023002	' Inimesepoeg ! Oli kaks naist , ühe ema tütred .
26023003	Nad hoorasid Egiptuses , nad hoorasid oma noorpõlves . Seal rudjuti nende rindu ja seal pigistati nende neitsilikke põuesid .
26023004	Nende nimed olid : vanem Ohola , ja tema õde Oholiba . Nad said mu omaks ning sünnitasid poegi ja tütreid . Ja nende nimed on vasted : Ohola on Samaaria ja Oholiba on Jeruusalemm .
26023005	Aga Ohola murdis truudust , kuigi ta oli minu , ja ihaldas oma armastajaid , võitlustublisid assüürlasi ,
26023006	kes olid riietatud purpurisse , asevalitsejaid ja maavanemaid , kes kõik olid toredad noored mehed , ratsanikke , kes ratsutasid hobuste seljas .
26023007	Ta pakkus oma armatsemisi neile , kes kõik olid Assuri valitud pojad ; ja kõigega , mida ta himustas , kõigi nende ebajumalatega ta rüvetas ennast .
26023008	Ta ei jätnud ka oma hooramisi egiptlastega , sest need olid temaga maganud ta noorpõlves , olid muljunud ta neitsilikku põue ja olid teda üle puistanud oma armatsemisega .
26023009	Seepärast andsin ma tema ta armastajate kätte , Assuri poegade kätte , kelle järele ta himustas .
26023010	Need paljastasid ta häbeme , võtsid ära ta pojad ja tütred ning tapsid ta mõõgaga ; ta jäi hirmutuseks naistele , kui ta üle oli kohut mõistetud .
26023011	Aga kuigi ta õde Oholiba seda nägi , oli ta oma himus temast veelgi halvem ja tema hooramisi oli veel rohkem kui ta õe hooramisi .
26023012	Ta himustas Assuri poegi , asevalitsejaid ja maavanemaid , tublisid võitlejaid , kes kandsid uhkeid riideid , ratsanikke , kes ratsutasid hobuste seljas - kõik toredad noored mehed .
26023013	Ja ma nägin , et ta ennast oli rüvetanud : neil mõlemal oli ühesugune tee .
26023014	Aga ta läks oma hooramises veelgi kaugemale ; kui ta nägi seinale maalitud mehi , kaldealaste pilte , värvitud punase värviga ,
26023015	niudepõlled vööna puusadel , toredad mähised peas , võitlejate välimus kõigil , sarnased Paabeli poegadega , kelle sünnimaa on Kaldea ,
26023016	siis , olles neid silmadega näinud , hakkas ta neid himustama ja läkitas käskjalad nende juurde Kaldeasse .
26023017	Ja Paabeli pojad tulid tema juurde armuvoodisse ning rüvetasid teda oma hooramisega ; ja alles siis , kui ta oli ennast nendega rüvetanud , tüdines ta neist .
26023018	Ja kui ta tegi avalikuks oma hooramised ja paljastas oma häbeme , siis tõmbus minu hing temast eemale , nõnda nagu mu hing oli tõmbunud eemale tema õest .
26023019	Aga ta rohkendas oma armatsemisi , mõeldes oma nooruspäevile , mil ta armatses Egiptusemaal .
26023020	Ja ta himustas nende liigmehi , kelle liha on otsekui eeslite liha ja kelle seemnevool on otsekui täkkude seemnevool .
26023021	Nõnda oli sul igatsus oma noorpõlve kõlvatuse järele , kui egiptlased muljusid su põue su nooruslike rindade pärast .
26023022	Seepärast , Oholiba , ütleb Issand Jumal nõnda : Vaata , ma kihutan sulle kallale su armastajad , kellest su hing eemale tõmbus , ja toon nad su kallale igalt poolt :
26023023	Paabeli pojad ja kõik kaldealased , Pekodi , Soa ja Koa , ja koos nendega kõik Assuri pojad , toredad noored mehed , asevalitsejad ja maavanemad , võitlejad ja tublid mehed , kõik hobuste seljas ratsutajad .
26023024	Nad tulevad su kallale vankrite ja ratastega ning rahvaste hulgaga ; nad seavad su vastu ümberringi kaitsevarju , kilbi ja kiivri . Ma annan nende kätte kohtumõistmise ja nad mõistavad kohut su üle oma seaduste järgi .
26023025	Ma juhin su vastu oma püha viha , et nad kohtleksid sind vihas : nad lõikavad ära su nina ja kõrvad , ja mis sinust üle jääb , langeb mõõga läbi . Nad võtavad ära su pojad ja tütred ning su jäägi neelab tuli .
26023026	Nad rebivad sul riided seljast ja võtavad ära su ehted .
26023027	Nõnda teen ma lõpu su kõlvatusele ja su Egiptusemaalt pärit hooramisele , et sa enam ei tõstaks silmi nende poole ega mõtleks Egiptusele .
26023028	Sest nõnda ütleb Issand Jumal : Vaata , ma annan su nende kätte , keda sa vihkad , nende kätte , kellest su hing on eemale tõmbunud .
26023029	Need kohtlevad sind vihaselt , võtavad ära kogu su töövaeva ning jätavad su paljaks ja alasti : su hooralik häbe , su kõlvatus ja su hooramised saavad avalikuks .
26023030	Seda tehakse sinuga , et sa truudust murdes jooksid paganate järele , et sa ennast rüvetasid nende ebajumalatega .
26023031	Sa käisid oma õe teed , sellepärast ma annan tema karika sinu kätte .
26023032	Nõnda ütleb Issand Jumal : Sa pead jooma oma õe karikat , sügavat ja laia ; sa muutud naeruks ja pilkeks , sest see mahutab palju .
26023033	Sa jääd joobnuks ja täitud murega : hirmu - ja õudusekarikas on su õe Samaaria karikas .
26023034	Seda pead sa jooma ja rüüpama , närima selle kilde ja rebestama oma rindu . Sest mina olen rääkinud , ütleb Issand Jumal .
26023035	Seepärast ütleb Issand Jumal nõnda : Et sa oled minu unustanud ja heitnud oma selja taha , siis kanna sinagi oma kõlvatust ja hooramisi ! '
26023036	Ja Issand ütles mulle : ' Inimesepoeg , kas sa ei tahaks kohut mõista Ohola ja Oholiba üle ? Siis tee neile teatavaks nende jäledused !
26023037	Sest nad on rikkunud abielu ja nende käte küljes on veri : nad on rikkunud abielu oma ebajumalatega ja nad on ka oma lapsed , keda nad mulle olid sünnitanud , lasknud tulest läbi käia oma ebajumalatele roaks .
26023038	Nad on mulle teinud veel sedagi : nad on samal ajal rüvetanud mu pühamut ja teotanud mu hingamispäevi .
26023039	Olles tapnud oma lapsi oma ebajumalaile , tulid nad samal päeval mu pühamusse seda teotama ; jah , vaata , nõnda on nad teinud keset mu koda .
26023040	Veelgi enam , nad läkitasid meeste järele , kes tulid kaugelt ; kui nende juurde läkitati käskjalg , vaata , siis tulid need , kelle jaoks sa ennast olid pesnud , silmi värvinud ja ehetega ehtinud .
26023041	Ja sa istusid valmis seatud voodi peale ning selle ette kaeti laud ; sa panid selle peale mu suitsutusrohtu ja õli .
26023042	Siis kostis sealt muretut lärmi ning lisaks rahvasummast võetud meestele toodi kõrbest saabalasi ; need panid naistele käte ümber keed ja pähe ilusad kroonid .
26023043	Aga mina ütlesin : Nõnda rikutakse abielu . Nüüd hooravad nad temaga ja tema nendega omalt poolt .
26023044	Tema juurde mindi , nagu minnakse hooranaise juurde : nõnda läksid nad Ohola ja Oholiba juurde , nende häbitute naiste juurde .
26023045	Aga õiglased mehed mõistavad kohut nende üle abielurikkujate seaduse ja verevalajate seaduse järgi , sest nad on abielurikkujad ja nende kätel on veri .
26023046	Sest nõnda ütleb Issand Jumal : Rahvahulk tõusku nende vastu ja nad antagu hirmutada ning rüüstata !
26023047	Jõuk visaku neid kividega ja raiugu mõõkadega ; nad tapku nende pojad ja tütred ja põletagu nende kojad tulega !
26023048	Nõnda ma lõpetan maalt kõlvatuse ja kõik naised peavad laskma endid hoiatada , et nad ei teeks häbitegu nagu teie .
26023049	Teie häbitegu pannakse teie peale ja te peate kandma oma ebajumalatega tehtud patte . Ja te saate tunda , et mina olen Issand Jumal . '
26024001	Ja üheksandal aastal , kümnenda kuu kümnendal päeval tuli mulle Issanda sõna ; ta ütles :
26024002	' Inimesepoeg , kirjuta enesele üles päeva nimi , just tänase päeva nimi : Paabeli kuningas ründab Jeruusalemma just täna !
26024003	Ja räägi vastupanijale soole tähendamissõna ning ütle neile : Nõnda ütleb Issand Jumal : Pane pott tulele , pane , ja vala sisse ka vett !
26024004	Kogu sellesse lihatükid , kõik head tükid : saps ja abaluu , täida see valitud kontidega !
26024005	Võta valitud lammas ja lao selle alla ka puid ; keeda vägevasti , hauta selle sees ta kontegi !
26024006	Seepärast ütleb Issand Jumal nõnda : Häda veresüüga linnale , roostetanud potile , mille küljest rooste ära ei lähe ! Tühjenda see tükk tüki järel ilma liisku heitmata !
26024007	Sest tema valatud veri on tema keskel : ta pani selle palja kalju peale ega valanud maha , et seda põrmuga katta .
26024008	Viha õhutamiseks , kättemaksu teostamiseks panin ka mina tema vere palja kalju peale , et seda ei saaks peita .
26024009	Seepärast ütleb Issand Jumal nõnda : Häda veresüüga linnale ! Minagi suurendan tuleriita .
26024010	Lisa puid , süüta tuli , keeda liha pehmeks , keeda leent , nii et kondid hakkavad kõrbema !
26024011	Pane siis pott tühjalt süte peale , et see kuumeneks ja vask hakkaks hõõguma , et selle mustus sulaks , rooste kaoks !
26024012	Vaeva on nähtud , aga selle küljest ei ole läinud see rohke rooste - see ei kadunud tuleski !
26024013	Oma häbiväärse mustuse tõttu - ma tahtsin sind küll puhastada , aga sina ei läinud puhtaks oma mustusest - sina ei saagi enam puhtaks , enne kui ma olen su kallal vaigistanud oma viha .
26024014	Mina , Issand , olen rääkinud . See sünnib ja seda ma teen . Ma ei jäta seda unarusse ja ma ei kurvasta ega kahetse : su teede ja tegude järgi mõistetakse kohut su üle , ütleb Issand Jumal . '
26024015	Ja mulle tuli Issanda sõna ; ta ütles :
26024016	' Inimesepoeg , vaata , äkilise surma läbi ma võtan sinult ära su silmarõõmu , aga ära kaeba ega nuta ja sul ärgu tulgu pisaratki !
26024017	Oiga tasa , ära tee leinakaebust surnute pärast ! Mähi enesele peamähis pähe ja pane jalatsid jalga , ära kata kinni oma habet ja ära söö leinaleiba ! '
26024018	Kui ma hommikul rääkisin seda rahvale - õhtul oli surnud mu naine ja ma tegin järgmisel hommikul , nagu mind oli kästud - ,
26024019	siis ütles rahvas mulle : ' Kas sa ei seletaks meile , mis tähendus on sellel meie kohta , et sa nõnda teed ? '
26024020	Ja ma vastasin neile : ' Mulle tuli Issanda sõna ; ta ütles :
26024021	Ütle Iisraeli soole : Nõnda ütleb Issand Jumal : Vaata , mina teotan ära oma pühamu , teie võimu uhkuse , teie silmade rõõmu ja teie hinge igatsuse ; ja teie pojad ja tütred , kes teile järele jäävad , langevad mõõga läbi .
26024022	Siis te teete , nagu mina olen teinud : te ei kata kinni oma habet ega söö leinaleiba ,
26024023	teil on peamähis peas ja jalatsid jalas ; te ei kaeba ega nuta , vaid hääbute oma süütegudes ja ägate isekeskis .
26024024	Hesekiel on teile endeks : just nagu tema on teinud , peate teiegi tegema . Kui see sünnib , siis te saate tunda , et mina olen Issand Jumal .
26024025	Ja sina , inimesepoeg ! Tõesti , sel päeval , kui ma võtan neilt ära nende pelgupaiga , nende suurepärase rõõmu , nende silmarõõmu ja hinge igatsuse , nende pojad ja tütred ,
26024026	sel päeval jõuab su juurde põgenik , et seda kuulutada su kõrvade kuuldes .
26024027	Sel päeval , kui põgenik tuleb , avaneb su suu ja sa räägid ega ole enam tumm . Sina oled neile endeks ja nad saavad tunda , et mina olen Issand . '
26025001	Ja mulle tuli Issanda sõna ; ta ütles :
26025002	' Inimesepoeg , pööra oma pale ammonlaste poole ja kuuluta neile prohvetlikult
26025003	ning ütle ammonlastele : Kuulge Issanda Jumala sõna ! Nõnda ütleb Issand Jumal : Et sa ütled : ' Paras ! ' mu pühamu kohta , et seda on teotatud , ja Iisraeli maa kohta , et seda on laastatud , ja Juuda soo kohta , et nad läksid vangi ,
26025004	vaata , siis ma annan sind omandiks idamaalastele ning need püstitavad su maale oma telklaagrid ja paigutavad sinna oma eluasemed ; ja nad söövad su maa vilja ja joovad su piima .
26025005	Ma teen Rabba kaamelite karjamaaks ja Ammoni lammaste puhkepaigaks . Ja te saate tunda , et mina olen Issand .
26025006	Sest Issand Jumal ütleb nõnda : Et sa oled plaksutanud käsi ja oled trampinud jalaga ja oled kogu oma hingest põlastust tundes rõõmutsenud Iisraeli maa pärast ,
26025007	vaata , siis ma sirutan sinu vastu oma käe ja annan su paganaile saagiks ; ma kaotan su rahvaste seast ja kustutan su maade hulgast . Ma hävitan sinu . Ja sa saad tunda , et mina olen Issand .
26025008	Nõnda ütleb Issand Jumal : Et Moab ja Seir on öelnud : ' Vaata , Juuda sugu on nagu kõik muudki rahvad ' ,
26025009	vaata , siis ma teen Moabi nõlvaku lagedaks linnadest , kõigist linnadest , mis on maa toreduseks : Beet-Jesimot , Baal-Meon ja Kirjataim .
26025010	Ma annan selle koos ammonlastega omandiks idamaalastele , et ammonlasi enam ei meenutataks rahvaste seas .
26025011	Ma mõistan kohut Moabi üle ja nad saavad tunda , et mina olen Issand .
26025012	Nõnda ütleb Issand Jumal : Et Edom on talitanud Juuda sooga kättemaksu taotledes ja on neile kätte makstes ennast koormanud suure süüga ,
26025013	siis ütleb Issand Jumal nõnda : Ma sirutan oma käe Edomi vastu ja hävitan sealt inimesed ja loomad ning teen ta varemeiks ; Teemanist kuni Dedanini langevad nad mõõga läbi .
26025014	Ma maksan Edomile kätte oma Iisraeli rahva läbi ja nemad talitavad Edomiga minu viha ja raevu kohaselt , et ta tunneks minu kättemaksu , ütleb Issand Jumal .
26025015	Nõnda ütleb Issand Jumal : Et vilistid on talitanud kättemaksuhimuliselt ja on maksnud kätte , põlgus hinges , ning on toonud hävitust igaveses vaenus ,
26025016	siis ütleb Issand Jumal nõnda : Vaata , ma sirutan oma käe vilistite vastu ja hävitan kreedid ning kaotan ülejäägi mererannast .
26025017	Ma teostan nende kallal suure kättemaksu vihaste nuhtlustega . Ja nad saavad tunda , et mina olen Issand , kui ma neile kätte maksan . '
26026001	Ja üheteistkümnendal aastal , esimese kuu esimesel päeval tuli mulle Issanda sõna ; ta ütles :
26026002	' Inimesepoeg ! Kuna Tüüros ütleb Jeruusalemma kohta : ' Paras talle ! Purustatud on rahvaste uks ! Minu kasuks on sündinud pööre : mina täitun , tema on tühi ! ' ,
26026003	siis ütleb Issand Jumal nõnda : Vaata , ma olen su vastu , Tüüros , ja lasen tõusta su vastu palju rahvaid , otsekui meri tõstab oma laineid .
26026004	Need hävitavad Tüürose müürid ja kisuvad maha ta tornid ; ja mina pühin sealt ära ta põrmugi ning teen ta paljaks kaljuks .
26026005	Temast saab nootade kuivatuspaik , mis asub keset merd - sest mina olen rääkinud , ütleb Issand Jumal - ja ta jääb rahvaile saagiks .
26026006	Tema tütarlinnad maismaal tapetakse mõõgaga ja nad saavad tunda , et mina olen Issand .
26026007	Sest nõnda ütleb Issand Jumal : Vaata , ma toon põhja poolt Tüürose kallale Paabeli kuninga Nebukadnetsari , kuningate kuninga , hobuste , sõjavankrite , ratsanike ja suure sõjaväega .
26026008	Su tütarlinnad maismaal tapab ta mõõgaga , ja paneb su vastu piiramisseadmed , kuhjab su vastu valli , püstitab su vastu kaitsevarju ,
26026009	juhib oma müüripurustaja hoobid su müüridesse ja kisub su tornid maha oma raudriistadega .
26026010	Tema hobuste rohkuse pärast katab sind tolm ning ratsanike , rataste ja vankrite mürinast värisevad su müürid , kui ta tuleb sisse su väravaist , nagu tullakse sisse vallutatud linna .
26026011	Oma hobuste kapjadega trambib ta puruks kõik su tänavad , ta tapab mõõgaga su rahva ja su tugevad kivisambad langevad maha .
26026012	Nad riisuvad su vara ja röövivad su kauba ; nad kisuvad maha su müürid ja lammutavad su kaunid kojad ; su kivid , palgid ja prügi heidavad nad merre .
26026013	Nõnda ma lõpetan su laulude kõla ja enam ei ole kuulda su kannelde helinat .
26026014	Ma teen sind paljaks kaljuks , sinust saab nootade kuivatuspaik , sind ei ehitata enam üles . Sest mina , Issand , olen rääkinud , ütleb Issand Jumal .
26026015	Nõnda ütleb Issand Jumal Tüürosele : Eks värise saared su langemise mürinast , kui haavatud oigavad , kui toimub tapmine su sees ?
26026016	Kõik mere vürstid astuvad alla oma aujärgedelt , heidavad ära oma mantlid ja võtavad seljast kirjatud kuued ; nad riietuvad hirmuvärinaisse , istuvad maas , vabisevad üha ja on kohkunud sinu pärast .
26026017	Ja nad alustavad sinu pärast nutulaulu ning ütlevad sulle : ' Kuidas sa küll oled hukkunud , meresõitjatest asustatu , ülistatud linn , kes merel oli vägev , tema ise ja ta elanikud , kes täitis hirmuga kõiki ümberkaudu .
26026018	Nüüd värisevad saared su langemispäeval , jah , meresaared on kohkunud su lõpu pärast . '
26026019	Sest nõnda ütleb Issand Jumal : Kui ma teen sind laastatud linnaks , linnade sarnaseks , milles ei elata , kui ma lasen süvaveel tulvata sinust üle ja suurveel su katta ,
26026020	siis ma tõukan sind alla nende juurde , kes on hauda läinud , muistse rahva juurde ; ja ma panen sind elama maa sügavustesse , ürgsete varemete keskele koos nendega , kes on hauda läinud , et sa enam ei pöörduks tagasi ; aga elavate maale annan ma kauniduse .
26026021	Ma teen sind hirmutiseks ja sind ei ole enam : kui sind otsitakse , siis ei leita sind mitte iialgi , ütleb Issand Jumal . '
26027001	Ja mulle tuli Issanda sõna ; ta ütles :
26027002	' Ja sina , inimesepoeg , alusta nutulaulu Tüürose pärast
26027003	ja ütle Tüürosele , kes elab mere väravate juures ja kaubitseb rahvastega paljudelt saartelt : Nõnda ütleb Issand Jumal : Tüüros , sa ise ütled : ' Mina olen täiuslikult ilus ! '
26027004	Su rajad on merede südames , su ehitajad tegid su täiuslikult ilusaks .
26027005	Nad ehitasid sind Seniiri küpressidest , kõik , mis puutub laudadesse ; nad võtsid Liibanonilt seedrid , et valmistada sulle maste .
26027006	Su aerud tehti Baasani tammedest , su käil oli kaetud elevandiluuga , pealistuseks kittide saarte küpressidele .
26027007	Su puri oli Egiptuse linasest riidest , see oli su tundemärk ; su varikatus oli sinisest ja purpurpunasest riidest Eliisa saartelt .
26027008	Su sõudjaiks olid Siidoni ja Arvadi elanikud , su oma targad , Tüüros , olid su sees : nemad olid su kiprid .
26027009	Gebali vanemad ja targad tihendasid su pragusid . Sinu sisse tulid kõik mere laevad ja nende meeskonnad , et vahetada sinuga kaupa .
26027010	Pärsia , Luud ja Puut olid sõdureiks su sõjaväes ; sinu juures riputasid nad üles oma kilbid ja kiivrid , nemad andsid sulle su toreduse .
26027011	Su müüridel ümberringi olid arvadlased ja su sõjavägi , ja su tornides olid gammadlased ; nemad riputasid oma kilbid ümberringi su müüride külge , nemad tegid su ilu täiuslikuks .
26027012	Tarsis oli su kaubamuretseja , sest sinul oli rohkesti igasugu vara ; nad andsid sulle vahetuskaubaks hõbedat , rauda , tina ja seatina .
26027013	Jaavan , Tubal ja Mesek kauplesid sinuga ; nad andsid sulle vahetuskaubaks orje ning vaskriistu .
26027014	Toogarma sugu andis sulle kauba eest hobuseid , ratsahobuseid ja muulasid .
26027015	Rodanlased kauplesid sinuga ; paljud saared olid su teenistuses kaubamuretsejaina : nad tõid sulle maksuna elevandiluud ja eebenipuud .
26027016	Süüria oli su kaubamuretseja , sest sul oli rohkesti tooteid : nad andsid sulle kauba eest türkiise , purpurpunaseid , kirjatud ja peeni valgeid kangaid , koralle ja rubiine .
26027017	Juuda ja Iisraeli maa , nemadki kauplesid sinuga : Minniti nisu , vaha ja mett , õli ja vaiku andsid nad sulle vahetuskaubaks .
26027018	Damaskus oli su kaubamuretseja su paljude toodete vastu , sest sul oli rohkesti igasugu vara : veini Helbonist ja villa Saharist .
26027019	Daan ja Jaavan Uusalist andsid sulle kauba eest taotud rauda , kassiat ja kalmust , mis tulid sulle vahetuskaubana .
26027020	Dedan kauples sinuga ratsutamiseks tarvitatavate sadulatekkidega .
26027021	Araablased ja kõik Keedari vürstid olid su teenistuses kaubamuretsejaina : nad hankisid sulle kaubana tallesid , jäärasid ja sikke .
26027022	Seeba ja Raama kaupmehed kauplesid sinuga : nad andsid su kauba eest parimat kõigist palsameist , igasugu kalliskive ja kulda .
26027023	Haaran , Kanne ja Eden , Seeba , Assuri ja Kilmadi kaupmehed kauplesid sinuga :
26027024	nemad kauplesid sinuga su turul kauniste kangastega , siniste ja kirjatud mantlitega , kirjude vaipadega ja tugevate punutud köitega .
26027025	Tarsise laevade karavanid vedasid su kaupu . Nõnda sa täitusid raske lastiga ja said väga toredaks merede südames .
26027026	Su sõudjad viisid sind suurtele vetele , aga idatuul murrab su merede südames :
26027027	su varandus , su kaup , su vahetuskaup , su meremehed ja su kiprid , su pragudetihendajad ja su kaubavahetajad ja kõik su sõjamehed , kes on su sees , ja kogu su rahvahulk , kes on su sees , vajuvad merede südamesse su langemispäeval .
26027028	Lained laksuvad su kiprite kisast .
26027029	Oma laevadelt astuvad alla kõik aerudehoidjad ; laevurid , kõik kiprid astuvad maale ,
26027030	lasevad sinu pärast kuulda oma häält ja kaebavad kibedasti ; nad puistavad enestele põrmu pähe , nad püherdavad tolmus .
26027031	Nad ajavad sinu pärast pead paljaks ja rõivastuvad kotiriidesse ; nad nutavad sinu pärast kibedasti ja valusas leinas .
26027032	Nad alustavad kurtes sinu pärast nutulaulu ja laulavad sinust : Kes on iial jäänud nii hääletuks nagu Tüüros keset merd ?
26027033	Kui su kaubad saabusid meredelt , küllastasid sa paljusid rahvaid ; oma rohkete varade ja kaupadega tegid sa rikkaks kuningaid .
26027034	Nüüd oled sa purustatud , eemal meredest , vete sügavustes ; su vahetuskaup ja kogu su meeskond on vajunud koos sinuga .
26027035	Kõik saarte elanikud on sinu pärast kohkunud , ja nende kuningaid on haaranud ärevus , nende näod on hirmunud .
26027036	Kaupmehed rahvaste seas põlastavad sind : sa oled muutunud hirmutiseks ja sind ei ole enam iialgi . '
26028001	Ja mulle tuli Issanda sõna ; ta ütles :
26028002	' Inimesepoeg , ütle Tüürose vürstile : Nõnda ütleb Issand Jumal : Et su süda on ülbe ja sa ütled : ' Mina olen jumal , ma istun jumalate istmel merede südames ! ' - sina aga oled inimene , mitte jumal , kuigi sa enda meelest oled jumala sarnane - ,
26028003	vaata , sa olid küll targem kui Taaniel , ükski saladus ei jäänud su eest varju :
26028004	oma tarkuse ja taibuga soetasid sa enesele varanduse , hankisid kulda ja hõbedat oma varaaitadesse .
26028005	Oma suure tarkuse tõttu kauplemises suurendasid sa oma varandust ja nõnda läks su süda ülbeks su varanduse pärast -
26028006	seepärast ütleb Issand Jumal nõnda : Et sa enda meelest oled jumala sarnane ,
26028007	vaata , siis toon ma su kallale võõrad , kõige julmemad paganaist ; nemad tõmbavad oma mõõgad su tarkuse ilu vastu ja teotavad su hiilguse .
26028008	Nad tõukavad sind alla hauda ja sa sured mahalöödu surma merede südames .
26028009	Kas sa veelgi julgeksid öelda oma tapja ees : ' Mina olen jumal ! ' , sina , kes sa oled inimene , aga mitte jumal nende käes , kes sind maha löövad ?
26028010	Sa sured ümberlõikamatute surma võõraste käe läbi . Jah , ma olen rääkinud , ütleb Issand Jumal . '
26028011	Ja mulle tuli Issanda sõna , ta ütles :
26028012	' Inimesepoeg , alusta nutulaulu Tüürose kuninga pärast ja ütle temale : Nõnda ütleb Issand Jumal : Sa olid nagu eeskujulikkuse pitserimärk täis tarkust ja täiuslikult ilus .
26028013	Sa olid Eedenis , Jumala aias , sul olid katteks kõiksugu kalliskivid : rubiin , topaas ja jaspis , krüsoliit , karneool ja nefriit , safiir , türkiis ja smaragd ; su raamistised ja õnarused olid kullast tehtud , valmistatud su loomispäeval .
26028014	Sa olid nagu keerub , hiilgav kaitsja , ja ma panin sind pühale mäele ; sa olid otse jumalik olend , kes võis käia tuliste kivide keskel .
26028015	Sa olid laitmatu oma teedel alates su loomispäevast , kuni sinus leiti ülekohut .
26028016	Sinu suure kaubitsemise tõttu täitus su sisemus vägivallaga ja sa tegid pattu . Sellepärast tõukasin ma su Jumalamäelt ja hävitasin su , kaitsja keerub , tuliste kivide keskelt .
26028017	Su ilu tõttu läks su süda ülbeks , oma hiilguse pärast sa kaotasid tarkuse . Ma viskasin su maa peale , ma panin su kuningate ette , et nad saaksid sind vahtida .
26028018	Oma paljude süütegudega , oma ülekohtuse kaubitsemisega teotasid sa oma pühamuid ; sellepärast ma lasksin su keskel puhkeda tule - see neelas sinu . Ma tegin su maa peale tuhaks kõigi silme ees , kes sind nägid .
26028019	Kõik , kes sind tundsid rahvaste seas , on sinu pärast kohkunud . Sa muutusid hirmutiseks ja sind ei ole enam iialgi . '
26028020	Ja mulle tuli Issanda sõna ; ta ütles :
26028021	' Inimesepoeg , pööra oma pale Siidoni poole ja kuuluta sellele prohvetlikult
26028022	ning ütle : Nõnda ütleb Issand Jumal : Vaata , ma olen su vastu , Siidon , ja ma ilmutan su keskel oma au . Nad saavad tunda , et mina olen Issand , kui ma seal mõistan kohut ja näitan ennast pühana .
26028023	Ma läkitan sinna katku ja selle tänavaile vere ; mahalöödud langevad veres mõõga läbi , mis on nende vastu igalt poolt . Ja nad saavad tunda , et mina olen Issand .
26028024	Siis ei ole Iisraeli sool enam torkavat okast ega kibuvitsa , mis teeks valu , kõigi nende naabrite hulgas , kes neid põlgasid . Ja nad saavad tunda , et mina olen Issand Jumal .
26028025	Nõnda ütleb Issand Jumal : Kui ma kogun Iisraeli soo rahvaste seast , kelle sekka nad on pillutatud , siis ma näitan ennast nende kaudu pühana paganate silme ees ja nad võivad elada oma maal , mille ma andsin oma sulasele Jaakobile .
26028026	Nad elavad seal julgesti ja ehitavad kodasid ja istutavad viinamägesid . Nad elavad julgesti , kui ma mõistan kohut kõigi nende naabrite üle , kes neid on põlanud . Ja nad saavad tunda , et mina olen Issand , nende Jumal . '
26029001	Kümnendal aastal , kümnenda kuu kaheteistkümnendal päeval tuli mulle Issanda sõna , ta ütles :
26029002	' Inimesepoeg , pööra oma pale vaarao , Egiptuse kuninga poole ja kuuluta prohvetlikult temale ja kogu Egiptusele !
26029003	Räägi ja ütle : Nõnda ütleb Issand Jumal : Vaata , ma tulen sulle kallale , vaarao , Egiptuse kuningas - suur krokodill , kes sa lamad jõgede keskel , kes sa ütled : ' Mu Niilus on mu päralt ja mina olen selle enesele teinud . '
26029004	Ma panen su lõuapäradesse haagid ja lasen su jõgede kalad hakata su soomuste külge ; ma tõmban jõgede keskelt üles sinu ja kõik su jõgede kalad , kes on hakanud su soomuste külge .
26029005	Ma viskan su kõrbe , sinu ja kõik su jõgede kalad ; sa kukud lagedale maale , sind ei koristata ega maeta , ma annan su roaks metsloomadele ja taeva lindudele .
26029006	Ja kõik Egiptuse elanikud saavad tunda , et mina olen Issand , sellepärast et nad on olnud pillirookepiks Iisraeli soole :
26029007	kui nad käega haarasid sinust kinni , siis sa läksid katki ja rebestasid neil kogu käe ; ja kui nad toetusid su peale , siis sa murdusid ja halvasid neil kõigil niuded .
26029008	Seepärast ütleb Issand Jumal nõnda : Vaata , ma toon su kallale mõõga ja hävitan sinust inimesed ja loomad ,
26029009	ning Egiptusemaa muutub lagedaks ja varemeiks . Ja nad saavad tunda , et mina olen Issand . Sest ta on öelnud : ' Niiluse jõgi on minu päralt ja mina olen selle teinud . '
26029010	Seepärast , vaata , ma tulen sinu ja su jõgede kallale ja teen Egiptusemaa varemeiks , kuivaks lagendikuks Migdolist Seveeneni ja kuni Etioopia piirini .
26029011	Ei astu seal inimese jalg ega astu seal looma jalg , ja seal ei elata nelikümmend aastat .
26029012	Ma teen Egiptusemaa lagedaks lagedate maade hulgas ja selle linnad jäävad neljakümneks aastaks laastatuks varemeis linnade hulgas ; ja ma pillutan egiptlased rahvaste sekka ning puistan nad laiali mööda maid .
26029013	Sest nõnda ütleb Issand Jumal : Neljakümne aasta pärast kogun ma egiptlased rahvaste seast , kuhu nad olid pillutatud ,
26029014	ja ma pööran Egiptuse saatuse ning toon nad tagasi Patrosemaale , nende päritolumaale . Ja seal on nad tähtsuseta kuningriik :
26029015	see on kuningriikidest tähtsusetuim ega tõsta ennast enam üle rahvaste ; ja ma vähendan neid nõnda , et nad ei valitse enam rahvaste üle .
26029016	Nad ei ole enam lootuseks Iisraeli soole , mis meelde tuletaks tema süütegu , kui ta pöörduks nende poole . Ja nad saavad tunda , et mina olen Issand Jumal . '
26029017	Ja kahekümne seitsmendal aastal , esimese kuu esimesel päeval tuli mulle Issanda sõna ; ta ütles :
26029018	' Inimesepoeg , Paabeli kuningas Nebukadnetsar on pannud oma sõjaväe tegema rasket tööd Tüürose kallal : kõigil on pead läinud paljaks ja kõigil on õlad hõõrdunud , aga palka ei ole Tüürosest saanud ei tema ega ta sõjavägi töö eest , mida ta selle kallal on teinud .
26029019	Seepärast ütleb Issand Jumal nõnda : Vaata , ma annan Paabeli kuningale Nebukadnetsarile Egiptusemaa ; ta viib ära selle rikkuse , võtab sealt saaki ja riisub , mis riisuda on , ja see saab ta sõjaväele palgaks .
26029020	Tasuks töö eest , mida ta selle kallal on teinud , annan ma temale Egiptusemaa , sest nad on teinud seda minu heaks , ütleb Issand Jumal .
26029021	Sel päeval ma lasen Iisraeli soole kasvada sarve ja annan sinule võime avada oma suu nende keskel . Ja nad saavad tunda , et mina olen Issand . '
26030001	Ja mulle tuli Issanda sõna ; ta ütles :
26030002	' Inimesepoeg , kuuluta prohvetlikult ja ütle : Nõnda ütleb Issand Jumal : Ulguge : ' Oh seda päeva ! '
26030003	Sest päev on ligidal , Issanda päev on ligidal . Pilvine päev , paganate tund on tulnud .
26030004	Mõõk tuleb Egiptuse kallale ja Etioopias on ahastus , kui Egiptuses langevad mahalöödud , võetakse tema rikkus ja kistakse maha alusmüürid .
26030005	Etioopia , Puut , Luud ja kõik segarahvad ja Kuub ja liidumaa pojad langevad koos nendega mõõga läbi .
26030006	Nõnda ütleb Issand : Egiptuse toed langevad ja selle kõrk vägevus vajub alla . Migdolist Seveeneni langevad nad seal mõõga läbi , ütleb Issand Jumal .
26030007	See muutub lagedaks laastatud maade hulgas ja selle linnad on varemeiks tehtud linnade hulgas .
26030008	Ja nad saavad tunda , et mina olen Issand , kui ma süütan tule Egiptuses ja kõik selle abistajad varisevad kokku .
26030009	Sel päeval lähevad mu juurest käskjalad laevadel hirmutama muretut Etioopiat ; ja neile tuleb ahastus Egiptuse päeval : tõesti , vaata , see tuleb !
26030010	Nõnda ütleb Issand Jumal : Ma teen lõpu Egiptuse toredusele Paabeli kuninga Nebukadnetsari käe läbi .
26030011	Tema ja ta rahvas koos temaga , julmimad paganate hulgast , tuuakse maad hävitama ; nemad paljastavad oma mõõgad Egiptuse vastu ja täidavad maa mahalöödutega .
26030012	Ma teen jõed kuivaks ja müün maa kurjade kätte ; ma laastan maa ja kõik , mis seal on , võõraste käe läbi . Mina , Issand , olen rääkinud .
26030013	Nõnda ütleb Issand Jumal : Ma hävitan ebajumalad ning kaotan võimukandjad Noofist ja vürstid Egiptusemaalt - neid ei ole enam . Ma toon Egiptusemaale hirmu .
26030014	Ma laastan Patrose , süütan tule Soanis ja mõistan kohut Noo üle .
26030015	Ma valan oma tulise viha Siini , Egiptuse kantsi peale , ja hävitan Noo toreduse .
26030016	Ma süütan tule Egiptuses , Siin väänleb suurtes valudes , Noo vallutatakse ja Noofil on vaenupäevad .
26030017	Aaveni ja Pii-Beseti noored mehed langevad mõõga läbi ja nad ise peavad minema vangi .
26030018	Tahpanheesis pimeneb päev , kui ma murran seal Egiptuse valitsuskepid ; siis lõpeb seal tema kõrk vägevus , pilv katab teda ja ta tütred lähevad vangi .
26030019	Nõnda ma mõistan kohut Egiptuse üle , ja nad saavad tunda , et mina olen Issand . '
26030020	Üheteistkümnendal aastal , esimese kuu seitsmendal päeval tuli mulle Issanda sõna ; ta ütles :
26030021	' Inimesepoeg , ma olen murdnud vaarao , Egiptuse kuninga käsivarre , ja vaata , seda ei seota , et see paraneks , ega panda sidet , et see seotuna oleks tugev mõõga haaramiseks .
26030022	Seepärast ütleb Issand Jumal nõnda : Vaata , ma tulen vaarao , Egiptuse kuninga kallale ja murran tema käsivarred , niihästi tugeva kui murtu , ja lasen mõõga ta käest langeda .
26030023	Ma pillutan egiptlased rahvaste sekka ja puistan neid mööda maid .
26030024	Ma kinnitan Paabeli kuninga käsivarsi ja annan tema kätte oma mõõga ; aga vaarao käsivarred ma murran ja ta oigab tema ees , nagu haavatud oigavad .
26030025	Ma kinnitan Paabeli kuninga käsivarred , aga vaarao käsivarred langevad alla ; ja nad saavad tunda , et mina olen Issand , kui ma annan oma mõõga Paabeli kuninga kätte , et ta sirutaks selle Egiptusemaa vastu .
26030026	Ma pillutan egiptlased rahvaste sekka ja puistan neid laiali mööda maid ; ja nad saavad tunda , et mina olen Issand . '
26031001	Ja üheteistkümnendal aastal , kolmanda kuu esimesel päeval tuli mulle Issanda sõna ; ta ütles :
26031002	' Inimesepoeg , ütle vaaraole ja tema hiilgusele : Kelle sarnane sa oled oma suuruses ?
26031003	Vaata küpressi , Liibanoni seedrit , mis on okstelt ilus , metsataolist varju andev , kasvult kõrge ja mille latv on keset pilvi .
26031004	Veed kasvatasid seda , põhjavesi laskis sirguda sel suureks , pannes voolama oma jõed ümber selle istutuspaiga ja lähetades nired kõigi metsapuude juurde .
26031005	Seetõttu oli selle kasv kõrgem kõigist metsapuudest , sel oli palju harusid ja selle oksad kasvasid pikaks rohkest veest , kui see ennast sirutas .
26031006	Selle harudel pesitsesid kõiksugu taeva linnud , selle okste all poegisid kõiksugu metsloomad ja selle varjus elasid kõik suured rahvad .
26031007	Ilus oli see oma suuruses oma lopsaka lehestikuga , sest selle juur oli rohke vee ääres .
26031008	Seedrid Jumala aias ei olnud sellega võrdsed , küpressid ei olnud harude poolest selle sarnased , ja plataanidel ei olnud selle oksi ; ükski puu Jumala aias ei olnud ilu poolest selle sarnane .
26031009	Mina tegin selle nii ilusaks rikkaliku lehestikuga ja kõik Eedeni puud , mis olid Jumala aias , kadestasid seda .
26031010	Seepärast ütleb Issand Jumal nõnda : Et see sai kasvult kõrgeks ja sirutas oma ladva pilvedesse ning et selle süda läks ülbeks oma kõrgusest ,
26031011	siis andsin ma selle ühe rahvaste valitseja kätte : tema talitas sellega nagu tahtis , vastavalt selle süüle . Mina tõukasin selle ära .
26031012	Ja võõrad , julmimad rahvaste seast , raiusid selle maha ning jätsid sinna ; selle lehed langesid mägedele ja kõigisse orgudesse , ja selle oksad jäid murtuina kõigisse maa ojadesse ; kõik maa rahvad läksid ära selle varju alt ja jätsid selle maha .
26031013	Selle langetatud tüve peale asusid kõik taeva linnud ja selle okste peale kõik metsloomad -
26031014	et ükski veeäärne puu ei läheks ülbeks oma kasvu pärast ega sirutaks oma latva pilvede vahele , ja et oma ülbuses ei jääks püsima võimsamad neist , kõik , kellel on rohkesti vett - , sest need kõik antakse surma , maa sügavustesse inimlaste sekka , kes on läinud alla hauda .
26031015	Nõnda ütleb Issand Jumal : Päeval , kui ta astus alla surmavalda , korraldasin ma leinamise ; ma katsin tema pärast põhjavee ja hoidsin tagasi tema jõed , suured veed peeti kinni ; ma tegin tema pärast Liibanoni mustaks ja tema pärast närbusid kõik metsapuud .
26031016	Tema langemise raginast panin ma rahvad värisema , kui ma tõukasin ta surmavalda koos haudaminejatega . Maa sügavustes leidsid troosti kõik Eedeni puud , valitud ja parimad Liibanonilt , kõik , kellel oli rohkesti vett ,
26031017	needki läksid koos temaga surmavalda mõõgaga mahalöödute juurde , jah , pillutati need , kes istusid tema varju all rahvaste keskel .
26031018	Millisega Eedeni puude seast saaks sind võrrelda au ja suuruse poolest ? Sind tõugatakse koos Eedeni puudega maa sügavustesse , sa magad ümberlõikamatute keskel koos mõõgaga mahalöödutega . Nõnda käib vaarao ja tema hiilguse käsi , ütleb Issand Jumal . '
26032001	Ja kaheteistkümnendal aastal , kaheteistkümnenda kuu esimesel päeval tuli mulle Issanda sõna ; ta ütles :
26032002	' Inimesepoeg , alusta nutulaulu vaarao , Egiptuse kuninga pärast ja ütle talle : Rahvaste lõvi , sa pead vaikima ! Sa olid küll nagu krokodill jõgedes ja purskasid puristades ; sa segasid oma jalgadega vett ja tegid sogaseks nende jõed .
26032003	Nõnda ütleb Issand Jumal : Ma laotan su peale oma võrgu paljude rahvaste hulgaga ja nad tõmbavad sind üles minu noodas .
26032004	Ma jätan su maa peale , viskan su lagedale väljale ; ma panen su peale elama kõik taeva linnud ja toidan sinuga kogu maa loomi .
26032005	Ma loobin su liha mägede peale ja täidan su raipega orud .
26032006	Ma kastan maad sellega , mis sinust voolab , su verega kuni mägedeni , ja ojad saavad sind täis .
26032007	Ma katan taevad , kui ma su kustutan , ja teen nende tähed tumedaks ; ma katan pilvega päikese ja teen , et kuu ei anna oma valgust .
26032008	Kõik taevast paistvad valgused teen ma su kohal tuhmiks ja ma panen su maale pimeduse , ütleb Issand Jumal .
26032009	Ma teen murelikuks paljude rahvaste südamed , kui ma viin su hävingu rahvaste sekka , maadesse , mida sa ei tunne .
26032010	Ma lasen sinu pärast ehmuda paljusid rahvaid ja sinu pärast haarab nende kuningaid hirm , kui ma vehin nende ees oma mõõgaga ; nad värisevad iga silmapilk , igaüks oma hinge pärast su langemispäeval .
26032011	Sest nõnda ütleb Issand Jumal : Paabeli kuninga mõõk tuleb sulle kallale .
26032012	Kangelaste mõõkade läbi lasen ma langeda su hiilguse - nad kõik on julmimad rahvaste seas . Nad kaotavad Egiptuse kõrkuse ja kogu selle hiilgus hävitatakse .
26032013	Ja ma hävitan kõik selle loomad suurte vete äärest : neid vesi ei sega enam inimjalg ega kariloomade sõrad .
26032014	Siis ma lasen selgida nende veed ja panen nende jõed õlina voolama , ütleb Issand Jumal .
26032015	Kui ma teen Egiptusemaa lagedaks ja maa saab paljaks kõigest , mis seal on , kui ma kõik , kes seal elavad , maha löön , siis nad tunnevad , et mina olen Issand .
26032016	See on nutulaul ja nii seda lauldakse . Rahvaste tütred laulavad seda Egiptuse ja kogu selle hiilguse pärast - nii nad laulavad seda , ütleb Issand Jumal . '
26032017	Ja kaheteistkümnendal aastal , esimese kuu viieteistkümnendal päeval tuli mulle Issanda sõna ; ta ütles :
26032018	' Inimesepoeg , kaeba Egiptuse hiilguse pärast , saada see ja vägevate rahvaste tütred maa sügavustesse haudaläinute juurde !
26032019	Kellest oled sa nüüd veel meelepärasem ? Astu alla ja heida magama ümberlõikamatute juurde !
26032020	Nad langevad mõõgaga mahalöödute keskele . Mõõk on antud . Tõmmake alla tema ja kogu ta hiilgus !
26032021	Vägevad kangelased räägivad surmavallast tema ja ta abistajate puhul : ' Nad on tulnud alla , nad lamavad , need ümberlõikamatud ja mõõgaga mahalöödud . '
26032022	Seal on Assur ja kogu ta jõuk , tema ümber on nende hauad ; need kõik on maha löödud , langenud mõõga läbi ,
26032023	nende hauad on augu sügavaimas põhjas ; tema jõuk on ümber ta haua ; need kõik on maha löödud , mõõga läbi langenud , kes tekitasid hirmu elavate maal .
26032024	Seal on Eelam ja kogu ta toredus ümber ta haua , need kõik on maha löödud , mõõga läbi langenud , ümberlõikamatuna on astunud alla maa sügavustesse need , kes tekitasid hirmu elavate maal ; nad kannavad oma häbi koos nendega , kes on läinud alla hauda .
26032025	Mahalöödute keskele on antud ase temale ja kõigile ta väehulkadele ; tema ümber on ta hauad . Kõik need ümberlõikamatud on mõõgaga maha löödud , sest nende pärast tekkis hirm elavate maal ; nad kannavad oma häbi koos nendega , kes on läinud alla hauda ; ta on pandud mahalöödute keskele .
26032026	Seal on Mesek , Tubal ja kogu ta väehulk ; tema ümber on ta hauad ; kõik need ümberlõikamatud on mõõgaga maha löödud , sest nende pärast tekkis hirm elavate maal .
26032027	Nad magavad koos muiste langenud kangelastega , kes läksid alla surmavalda oma relvadega , kelle mõõgad pandi neile pea alla ja kelle patud on nende luude peal ; sest elavate maal oli hirm nende kangelaste ees .
26032028	Sindki murtakse ümberlõikamatute keskel ja sa pead magama koos mõõgaga mahalöödutega .
26032029	Seal on Edom , tema kuningad ja kõik ta vürstid , kes hoolimata nende kangelaslikkusest on pandud mõõgaga mahalöödute juurde ; nad magavad koos ümberlõikamatutega ja haudaläinutega .
26032030	Seal on põhjamaa vürstid tervikuna ja kõik siidonlased , kes koos mahalöödutega on läinud alla , kes hoolimata hirmust nende vägevuse ees on jäänud häbisse ; nad magavad ümberlõikamatuna mõõgaga mahalöödute juures ja kannavad oma häbi koos nendega , kes on läinud alla hauda .
26032031	Neid saab vaarao näha ja võib ennast trööstida kogu oma hiilguse pärast , mõõgaga mahalöödud vaarao ja kõik ta sõjavägi , ütleb Issand Jumal .
26032032	Sest ma panen ta hirmu elavate maale . Seepärast pannakse vaarao ja kogu ta väehulk magama ümberlõikamatute sekka koos mõõgaga mahalöödutega , ütleb Issand Jumal . '
26033001	Ja mulle tuli Issanda sõna ; ta ütles :
26033002	' Inimesepoeg , räägi oma rahva lastega ja ütle neile : Kui ma toon mõõga maa kallale , aga maa rahvas on võtnud enese keskelt ühe mehe ning on pannud selle enesele vahimeheks -
26033003	ja kui see näeb mõõga tulevat maa kallale ja puhub sarve ning hoiatab rahvast - ,
26033004	siis , kui keegi kuuleb sarvehäält , aga ei lase ennast hoiatada , tuleb mõõk ja võtab tema ära ; tema veri tuleb ta enese pea peale :
26033005	ta kuulis sarvehäält , aga ei lasknud ennast hoiatada ; tema veri tuleb ta enese peale . Aga oleks ta lasknud ennast hoiatada , siis ta oleks päästnud oma hinge .
26033006	Aga kui vahimees näeb mõõga tulevat , aga ei puhu sarve ega hoiata rahvast ja mõõk tuleb ning võtab ära nende hulgast ühe hinge , siis võetakse see küll ta oma süü pärast , kuid tema verd ma nõuan vahimehe käest .
26033007	Ja sina , inimesepoeg , sinu olen ma pannud Iisraeli soole vahimeheks . Kui sa kuuled sõna minu suust , siis sa pead neid hoiatama minu poolt .
26033008	Kui ma ütlen õelale : Õel , sa pead surema ! , sina aga ei räägi , et manitseda õelat pöörduma tema teelt , siis see õel küll sureb oma süü pärast , kuid tema verd ma küsin sinu käest .
26033009	Aga kui sa manitsed õelat tema tee pärast , et ta sellelt pöörduks , tema aga ei pöördu oma teelt , siis ta sureb oma süü pärast ja sina oled päästnud oma hinge .
26033010	Ja sina , inimesepoeg , ütle Iisraeli soole : Nõnda te räägite ja ütlete : Meie üleastumised ja patud on meie peal ja nende tõttu me hääbume ; kuidas me siis võiksime jääda elama ?
26033011	Ütle neile : Nii tõesti kui ma elan , ütleb Issand Jumal , ei ole mul hea meel õela surmast , vaid sellest , et õel pöörduks oma teelt ja jääks ellu . Pöörduge , pöörduge oma kurjadelt teedelt , sest miks peaksite surema , Iisraeli sugu !
26033012	Ja sina , inimesepoeg , ütle oma rahva lastele : Õige õigus ei päästa teda tema üleastumise päeval , ja õela õelus ei pane teda komistama päeval , kui ta pöördub oma õelusest ; õige ei või elada oma õigusest päeval , kui ta pattu teeb .
26033013	Kui ma ütlen õigele , et ta tõesti jääb elama , tema aga loodab oma õiguse peale ja teeb ülekohut , siis ei peeta meeles ühtegi ta õiget tegu , vaid ta sureb oma ülekohtu pärast , mida ta tegi .
26033014	Ja kui ma ütlen õelale , et ta peab surema , tema aga pöördub oma patust ja teeb , mis on kohus ja õige -
26033015	kui see õel annab tagasi pandi , asendab röövitu ja käib elu seaduste järgi ilma ülekohut tegemata - , siis ta jääb tõesti elama , ta ei sure .
26033016	Ühtegi ta pattu , mis ta on teinud , ei peeta meeles tema vastu : ta on teinud , mis on kohus ja õige , ta jääb tõesti elama .
26033017	Ometi ütlevad su rahva lapsed : ' Issanda tee ei ole õige ! ' Kuid nende enda tee ei ole õige !
26033018	Kui õige pöördub oma õigusest ja teeb ülekohut , siis ta sureb selle pärast .
26033019	Ja kui õel pöördub oma õelusest ja teeb , mis on kohus ja õige , siis ta jääb selle pärast elama .
26033020	Aga teie ütlete veel : ' Issanda tee ei ole õige ! ' Mina mõistan kohut igaühe üle teie seast tema teede kohaselt , oh Iisraeli sugu . '
26033021	Ja meie vangipõlve kaheteistkümnendal aastal , kümnenda kuu viiendal päeval tuli mu juurde põgenik Jeruusalemmast ja ütles : ' Linn on vallutatud ! '
26033022	Aga Issanda käsi oli tulnud mu peale õhtul , enne kui põgenik tuli , ja ta oli avanud mu suu , enne kui too jõudis hommikul mu juurde . Nõnda avati mu suu ja ma ei olnud enam tumm .
26033023	Ja mulle tuli Issanda sõna ; ta ütles :
26033024	' Inimesepoeg ! Need , kes elavad neis laastatud paigus Iisraeli maal , räägivad ja ütlevad : ' Aabraham oli ainult üksinda ja ta päris maa ; meid aga on palju , maa on antud meile pärandiks . '
26033025	Seepärast ütle neile : Nõnda ütleb Issand Jumal : Te sööte liha verega , tõstate oma silmad oma ebajumalate poole ja valate verd ; ja teie peaksite pärima maa ?
26033026	Te seisate oma mõõga najal , teete jäledust ja rüvetate igaüks oma ligimese naist ; ja teie peaksite pärima maa ?
26033027	Ütle neile nii : Nõnda ütleb Issand Jumal : Nii tõesti kui ma elan , langevad need , kes on laastatud paigus , mõõga läbi , ja need , kes on lagedal väljal , annan ma metsalistele toiduks , ja need , kes on varjupaikades ja koobastes , surevad katku .
26033028	Ja ma teen maa tühjaks ja lagedaks ning tema kõrgil vägevusel on lõpp ; Iisraeli mäed jäävad lagedaks ja ükski ei käi seal .
26033029	Ja nad saavad tunda , et mina olen Issand , kui ma teen maa tühjaks ja lagedaks kõigi nende jäleduste pärast , mis nad on teinud .
26033030	Ja sina , inimesepoeg ! Su rahva lapsed räägivad sinust seinte ääres ja kodade lävel ning ütlevad isekeskis üksteisele nõnda : ' Tulge ometi ja kuulake , milline sõna nüüd tuleb Issandalt ! '
26033031	Nad tulevad su juurde , nagu rahval on viisiks tulla , ja nad istuvad su ees nagu minu rahvas ja kuulevad su sõnu , aga nad ei tee nende järgi ; sest neil on meelitused suus , nad teevad nende järgi ja nende süda ajab taga omakasu .
26033032	Ja vaata , sa oled neile nagu armastuslaul , ilus kõlalt ja kaunisti kanneldatud : nad kuulevad küll su sõnu , aga nad ei tee nende järgi .
26033033	Aga kui see täide läheb , vaata , see läheb täide , siis saavad nad teada , et nende keskel on olnud prohvet . '
26034001	Ja mulle tuli Issanda sõna ; ta ütles :
26034002	' Inimesepoeg , kuuluta prohvetlikult Iisraeli karjastele , kuuluta prohvetlikult ja ütle neile karjastele : Nõnda ütleb Issand Jumal : Häda Iisraeli karjastele , kes karjatavad iseendid ! Kas karjased ei peaks karjatama lambaid ?
26034003	Te joote piima , katate endid villaga , tapate nuumloomi , aga lambaid te ei karjata .
26034004	Te ei kinnita nõtra , ei ravi haiget , ei seo haavatut , ei too tagasi eksinut ega otsi kadunut , vaid valitsete neid valjuse ja vägivallaga .
26034005	Ja nad on laiali pillatud , sest ei ole karjast ; et nad on laiali pillatud , siis on nad saanud roaks kõigile metsloomadele .
26034006	Minu lambad ekslevad kõigil mägedel ja igal kõrgel künkal ; üle kogu maa on mu lambad laiali pillatud ja ükski ei küsi ega otsi neid .
26034007	Seepärast , karjased , kuulge Issanda sõna :
26034008	Nii tõesti kui ma elan , ütleb Issand Jumal , tõesti , kuna mu lambaid riisutakse ja kuna mu lambad on roaks kõigile metsloomadele , sellepärast et ei ole karjast , ja kuna mu karjased ei hooli mu lammastest , vaid karjatavad iseendid , mitte minu lambaid ,
26034009	kuulge seepärast , karjased , Issanda sõna :
26034010	Nõnda ütleb Issand Jumal : Vaata , ma hakkan kimbutama karjaseid ja nõuan neilt oma lambaid ning teen lõpu nende lammaste karjatamisele , et karjased ei saaks enam karjatada iseendid . Ma päästan oma lambad nende suust ja need ei jää neile roaks .
26034011	Sest nõnda ütleb Issand Jumal : Vaata , mina ise otsin oma lambaid ja hoolitsen nende eest .
26034012	Otsekui karjane tunneb muret oma karja pärast , siis kui ta on oma laialipillatud lammaste keskel , nõnda tunnen mina muret oma lammaste pärast ja päästan need kõigist paigust , kuhu nad on pillutatud pilvisel ja pimedal päeval .
26034013	Ma viin nad välja rahvaste hulgast , kogun neid maadest ja toon nad nende oma maale ; ja ma karjatan neid Iisraeli mägedel , veeojade ääres ja kõigis maa asustatud paigus .
26034014	Heal karjamaal karjatan ma neid ja Iisraeli kõrgetel mägedel on nende söödamaa ; seal lebavad nad heal söödamaal ja käivad karjas rammusal karjamaal , Iisraeli mägedel .
26034015	Mina ise hoian oma lambaid ja mina viin nad hingama , ütleb Issand Jumal .
26034016	Ma otsin kadunut ja toon tagasi eksinu , ma seon haavatut ja kinnitan nõtra ; aga lihava ja tugeva ma hävitan . Ma karjatan neid , nagu on õige .
26034017	Aga teie , mu lambad , nõnda ütleb Issand Jumal , vaadake , ma mõistan kohut lamba ja lamba vahel , jäärade ja sikkude vahel .
26034018	Ons teil veel vähe heal karjamaal söömisest , et peate jalgadega tallama , mis teie karjamaast on järele jäänud ? Ja selge vee joomisest , et peate jalgadega tegema ülejäägi sogaseks ?
26034019	Ja minu lambad peaksid sööma , mida teie olete jalgadega tallanud , ja jooma , mida teie olete jalgadega sogaseks teinud ?
26034020	Seepärast ütleb Issand Jumal neile nõnda : Vaata , mina ise mõistan kohut lihava lamba ja lahja lamba vahel .
26034021	Et te külje ja õlaga lükkate ning sarvedega puskate kõiki nõtru , kuni te olete need välja tõuganud ,
26034022	siis ma tahan oma lambad päästa , et nad enam ei oleks saagiks , ja ma mõistan kohut lamba ja lamba vahel .
26034023	Ja ma panen neile üheainsa karjase , kes karjatab neid , oma sulase Taaveti . Tema hakkab neid karjatama ja on neile karjaseks .
26034024	Ja mina , Issand , olen neile Jumalaks , ja mu sulane Taavet on vürst nende keskel . Mina , Issand , olen rääkinud .
26034025	Ja ma teen nendega rahulepingu ning lõpetan maalt kurjad metsloomad , et nad võiksid kõrbes julgesti elada ja metsades magada .
26034026	Ja ma annan neile ja sellele , mis on ümber mu künka , õnnistuse , ja ma lasen vihma sadada omal ajal : need on õnnistuse vihmad .
26034027	Ja puu väljal kannab vilja ja maa annab saaki , ja nad võivad olla julged oma maal . Ja nad saavad tunda , et mina olen Issand , kui ma murran katki nende ikkepuud ja päästan nad orjastajate käest .
26034028	Ja nad ei ole enam paganaile saagiks ega söö neid metsloomad , vaid nad võivad elada julgesti , ilma et keegi neid peletaks .
26034029	Ja ma lasen neile tõusta istanduse , mis saab kuulsaks , ja neid ei võta enam nälg maal ega pea nad kandma paganate teotust .
26034030	Ja nad saavad tunda , et mina , Issand , nende Jumal , olen nendega ja et nemad , Iisraeli sugu , on mu rahvas , ütleb Issand Jumal .
26034031	Ja teie olete mu lambad , mu karjamaa kari , teie , inimesed . Mina olen teie Jumal , ütleb Issand Jumal . '
26035001	Ja mulle tuli Issanda sõna ; ta ütles :
26035002	' Inimesepoeg , pööra oma pale Seiri mäestiku poole ja kuuluta sellele prohvetlikult
26035003	ning ütle temale : Nõnda ütleb Issand Jumal : Vaata , ma tulen sulle kallale , Seiri mäestik ; ma sirutan oma käe su vastu ning teen sind tühjaks ja lagedaks .
26035004	Su linnad teen ma varemeiks ja sa jäädki lagedaks . Ja sa saad tunda , et mina olen Issand .
26035005	Et sa oled pidanud igavest viha ja oled andnud Iisraeli lapsed mõõga kätte nende õnnetuse ajal , lõpliku karistuse ajal ,
26035006	siis seepärast , nii tõesti kui ma elan , ütleb Issand Jumal , muudan ma sind vereks ja veri järgib sind ; tõesti , sul on veresüüd ja veri järgib sind .
26035007	Ma teen Seiri mäestiku tühjaks ja lagedaks , ma hävitan sealt mineja ja tulija .
26035008	Ma täidan tema mäed mahalöödutega ; su küngastel ja su orgudes ja kõigis su jäärakuis langevad mõõgaga mahalöödud .
26035009	Ma teen sind igavesti lagedaks ja su linnades ei elata enam . Ja te saate tunda , et mina olen Issand .
26035010	Et sa oled öelnud : ' Mõlemad rahvad ja mõlemad maad on minu , me võtame need endile ' , kuigi Issand oli seal ,
26035011	siis seepärast , nii tõesti kui ma elan , ütleb Issand Jumal , talitan ma sinuga vastavalt su vihale ja agarusele , mida sa oma vihkamises osutasid nende vastu ; ja ma tutvustan ennast neile , kui ma mõistan kohut sinu üle ,
26035012	ja sa saad tunda , et mina olen Issand . Ma olen kuulnud kõiki su laimamisi , mis sa oled rääkinud Iisraeli mägede kohta , öeldes : ' Need on tehtud lagedaks , antud meile roaks . '
26035013	Te olete suurustanud mu ees oma suuga ja olete karjunud mu vastu oma sõnu ; ma olen seda kuulnud .
26035014	Nõnda ütleb Issand Jumal : Kogu maa rõõmuks teen ma su lagedaks .
26035015	Et sa rõõmustasid Iisraeli soo pärisosa pärast , kui see tehti lagedaks , siis talitan ma sinuga nõndasamuti : lagedaks saad sina , Seiri mäestik , ja kogu Edom . Ja nad saavad tunda , et mina olen Issand .
26036001	Ja sina , inimesepoeg , kuuluta prohvetlikult Iisraeli mägedele ning ütle : Iisraeli mäed , kuulge Issanda sõna !
26036002	Nõnda ütleb Issand Jumal : Et vaenlane teile on öelnud : ' Paras ! ' ja ' Igavesed künkad on saanud meie omaks ! ' ,
26036003	siis kuuluta prohvetlikult ja ütle : Nõnda ütleb Issand Jumal : Kuna teid on hävitatud ja neelatud igast küljest , mistõttu te olete saanud teiste rahvaste omandiks ning inimeste keelepeksu ja laimu aluseks ,
26036004	siis , Iisraeli mäed , kuulge seepärast Issanda Jumala sõna : Nõnda ütleb Issand Jumal mägedele ja küngastele , jäärakutele ja orgudele , laastatud varemeile ja mahajäetud linnadele , mis on saanud saagiks ja irvituseks ümberkaudseile rahvaile ,
26036005	siis ütleb Issand Jumal seepärast nõnda : Tõesti , oma püha viha tules ütlesin ma teistele rahvastele ja kogu Edomile , kes kõigest südamest rõõmutsedes ja hinges põlgust tundes on võtnud endale omandiks minu maa , selleks et seda laastata ja riisuda .
26036006	Seepärast kuuluta prohvetlikult Iisraeli maale ja ütle mägedele ja küngastele , jäärakutele ja orgudele : Nõnda ütleb Issand Jumal : Vaata , ma räägin oma raevus ja vihas , sellepärast et te olete pidanud kandma paganate teotust !
26036007	Seepärast ütleb Issand Jumal nõnda : Ma tõstan oma käe üles vandudes : Tõesti , paganad ise , kes teie ümber on , peavad kandma oma teotust .
26036008	Aga teie , Iisraeli mäed , ajate oma oksi ja kannate oma vilja mu Iisraeli rahvale , sest nad on varsti tulemas .
26036009	Sest vaata , ma tulen teie juurde ja pöördun teie poole , ja teid haritakse ning külvatakse .
26036010	Ja ma saadan teie peale palju inimesi , kogu Iisraeli soo ; ja linnad asustatakse ning varemed ehitatakse üles .
26036011	Ma saadan teie peale palju inimesi ja loomi , neid saab palju ja nad on viljakad ; ja ma panen teid elama nagu teie muistseil päevil ja teen teile rohkem head kui teie algusaegadel . Ja te saate tunda , et mina olen Issand .
26036012	Ma lasen teie peal käia inimesi , oma Iisraeli rahvast ; nad võtavad su omaks , sa saad neile pärisosaks ja sa ei tee neid enam lastetuks .
26036013	Nõnda ütleb Issand Jumal : Et teile öeldakse : ' Sina oled inimeste sööja ja oma rahva lastetuks tegija ! ' ,
26036014	siis sellepärast ei söö sa enam inimesi ega tee maad oma rahvast lastetuks , ütleb Issand Jumal .
26036015	Ma ei lase sind enam kuulda paganate laimu ja sul ei ole enam vaja kanda rahvaste teotust ega panna komistama oma rahvast , ütleb Issand Jumal . '
26036016	Ja mulle tuli Issanda sõna ; ta ütles :
26036017	' Inimesepoeg ! Kui Iisraeli sugu elas oma maal , siis nad rüvetasid selle oma eluviisi ja tegudega ; nagu roojane kuuveri oli nende eluviis mu palge ees .
26036018	Siis valasin ma oma tulise viha nende peale vere pärast , mida nad maal olid valanud , ja nende ebajumalate pärast , kellega nad seda olid rüvetanud .
26036019	Ma pillutasin nad paganate sekka ja neid puistati mööda maid ; nende eluviisi ja nende tegude järgi ma mõistan kohut nende üle .
26036020	Ja kui nad tulid paganate juurde , kuhu nad ka iganes tulid , siis nad teotasid mu püha nime , nõnda et nende kohta öeldi : ' See on Issanda rahvas , aga nad on pidanud ära tulema oma maalt . '
26036021	Kuid mul on neist kahju oma püha nime pärast , mida Iisraeli sugu teotab paganate seas , kuhu nad on tulnud .
26036022	Seepärast ütle Iisraeli soole : Nõnda ütleb Issand Jumal : Ma ei tee seda teie pärast , Iisraeli sugu , vaid oma püha nime pärast , mida te olete teotanud paganate seas , kuhu te olete tulnud .
26036023	Ma pühitsen oma suurt nime , mida paganate seas on teotatud , mida teie nende keskel olete teotanud . Ja paganad saavad tunda , et mina olen Issand , ütleb Issand Jumal , kui ma nende silme ees osutan oma pühadust teie juures .
26036024	Ma võtan teid ära paganate seast ja kogun teid kõigist maadest ning toon teid teie oma maale .
26036025	Ja ma piserdan teie peale puhast vett , et te saaksite puhtaks ; kõigist teie rüvedusist ja kõigist teie ebajumalaist ma puhastan teid .
26036026	Ja ma annan teile uue südame ja panen teie sisse uue vaimu . Ma kõrvaldan teie ihust kivise südame ja annan teile lihase südame .
26036027	Ma panen teie sisse oma Vaimu ja teen , et te käite mu määruste järgi ja peate mu seadusi ning täidate neid .
26036028	Ja te saate elada maal , mille ma olen andnud teie vanemaile ; teie olete minu rahvas ja mina olen teie Jumal .
26036029	Ma vabastan teid kõigist teie rüvedusist . Ja ma lasen viljal võrsuda ja teen selle rohkeks ega lase teid nälga jääda .
26036030	Ma teen rohkeks puuvilja ja põllusaagi , et teil nälja pärast ei oleks vaja kannatada teotust paganate seas .
26036031	Siis te mõtlete oma halbadele eluviisidele ja tegudele , mis ei olnud head ; ja te põlastate iseendid oma süütegude ja jäleduste pärast .
26036032	Ma ei tee seda teie pärast , ütleb Issand Jumal , see olgu teile teada ! Häbenege ja tundke piinlikkust oma eluviiside pärast , Iisraeli sugu !
26036033	Nõnda ütleb Issand Jumal : Sel päeval , kui ma teid puhastan kõigist teie süütegudest , asustan ma linnad uuesti ja varemed ehitatakse üles .
26036034	Maa , mis oli laastatud , haritakse , et see ei jääks laastatuks iga möödakäija silma ees .
26036035	Siis öeldakse : ' Laastatud maast on saanud otsekui Eedeni aed . Ja varemeis olnud , purustatud ja mahakistud linnad on kindlustatud ja asustatud . '
26036036	Ja paganad , kes teil ümberkaudu alles jäävad , saavad tunda , et mina , Issand , ehitan üles mahakistu ja istutan uuesti laastatu . Mina , Issand , olen rääkinud , ja ma teen seda .
26036037	Nõnda ütleb Issand Jumal : Veel sedagi ma luban Iisraeli sool paluda mul teha nende heaks : ma teen nad inimeste poolest arvukaks nagu lambad .
26036038	Nõnda palju nagu on pühitsetud lambaid , nõnda nagu Jeruusalemm oma seatud pühadel on täis lambakarju , nõnda on varemeis linnad täis inimkarju . Ja nad saavad tunda , et mina olen Issand . '
26037001	Issanda käsi tuli mu peale ; ja Issand viis mind Vaimus välja ning pani mu maha keset orgu - ja see oli täis luid .
26037002	Siis ta viis mu neist ümbertringi mööda , ja vaata , neid oli oru põhjas väga palju , ja vaata , need olid väga kuivanud .
26037003	Ja ta küsis minult : ' Inimesepoeg , kas need luud peaksid saama elavaks ? ' Aga mina vastasin : ' Issand Jumal , seda tead sina ! '
26037004	Siis ta ütles mulle : ' Kuuluta prohvetlikult nendele luudele ja ütle neile : Kuivanud luud , kuulge Issanda sõna !
26037005	Nõnda ütleb Issand Jumal nendele luudele : Vaata , ma toon teie sisse vaimu ja te saate elavaks .
26037006	Ja ma panen teie külge kõõlused , kasvatan teie peale liha , katan teid nahaga ja annan teie sisse vaimu , ja te saate elavaks . Ja te saate tunda , et mina olen Issand . '
26037007	Ja ma kuulutasin prohvetlikult , nagu mind kästi . Ja kui ma kuulutasin , siis kostis hääl , ja vaata , midagi krabises . Luud lähenesid üksteisele , iga luu oma luule .
26037008	Ja ma vaatasin , ja ennäe , neile tulid kõõlused ja kasvas liha , ja nahk kattis neid pealtpoolt ; aga vaimu nende sees ei olnud .
26037009	Siis ta ütles mulle : ' Kuuluta vaimule , kuuluta , inimesepoeg , ja ütle vaimule : Nõnda ütleb Issand Jumal : Vaim , tule nelja tuule poolt ja puhu neisse tapetuisse , et nad saaksid elavaks ! '
26037010	Ja ma kuulutasin , nagu ta mind käskis ; ja neisse tuli vaim ja nad said elavaks ning tõusid jalgadele - päratu suur vägi .
26037011	Ja ta ütles mulle : ' Inimesepoeg , need luud on kogu Iisraeli sugu . Vaata , nad ütlevad : Meie luud on kuivanud , meie lootus on kadunud , me oleme nagu ära lõigatud .
26037012	Seepärast kuuluta prohvetlikult ja ütle neile : Nõnda ütleb Issand Jumal : Vaata , ma avan teie hauad ja toon teid , oma rahva , teie haudadest välja ja viin teid Iisraeli maale .
26037013	Ja te saate tunda , et mina olen Issand , kui ma avan teie hauad ja toon teid , oma rahva , teie haudadest välja .
26037014	Ja ma annan teie sisse oma Vaimu , et te saaksite elavaks , ja ma asetan teid teie oma maale ; ja te saate tunda , et mina , Issand , olen rääkinud ja teen seda , ütleb Issand . '
26037015	Ja mulle tuli Issanda sõna ; ta ütles :
26037016	' Ja sina , inimesepoeg , võta enesele üks puutükk ja kirjuta selle peale : Juuda ja temaga liitunud Iisraeli lapsed . Võta siis veel üks puutükk ja kirjuta selle peale : Joosep-Efraimi puutükk , ja temaga liitunud kogu Iisraeli sugu .
26037017	Siis liida need teineteise külge üheks puutükiks , nõnda et need su käes moodustaksid terviku .
26037018	Kui siis su rahva lapsed sulle räägivad , küsides : ' Kas sa ei seletaks meile , mida need sul tähendavad ? ' ,
26037019	siis vasta neile : Nõnda ütleb Issand Jumal : Vaata , ma võtan Joosepi puu , mis on Efraimi käes , ja temaga liitunud suguharud ja panen need ühte Juuda puuga ning teen neist ühe puu , et neist saaks mu käes tervik .
26037020	Ja kui puutükid , mille peale on kirjutatud , on sinu käes nende silme ees ,
26037021	siis räägi neile : Nõnda ütleb Issand Jumal : Vaata , ma võtan Iisraeli lapsed paganate seast , kuhu nad on läinud , ja kogun neid igalt poolt ning toon nad nende oma maale .
26037022	Ja ma teen nad üheks rahvaks seal maal , Iisraeli mägedel , ja üks kuningas on neile kõigile kuningaks . Nad ei ole siis enam kaks rahvast ega jagune enam kaheks kuningriigiks .
26037023	Nad ei rüveta endid enam oma ebajumalatega ja jäledustega ega oma mitmesuguste üleastumistega , vaid ma päästan nad kõigist nende asupaigust , kus nad on pattu teinud , ja puhastan nad . Ja nad on mulle rahvaks ja mina olen neile Jumalaks .
26037024	Ja mu sulane Taavet on neile kuningaks ja neil kõigil on üksainus karjane ; nad käivad minu seaduste järgi ja peavad mu määrusi ning täidavad neid .
26037025	Ja nad elavad maal , mille ma andsin oma sulasele Jaakobile , kus teie vanemad on elanud ; nad elavad seal igavesti , nemad ja nende lapsed ja nende laste lapsed , ja Taavet , mu sulane , on igavesti neile vürstiks .
26037026	Ja ma teen nendega rahulepingu , mis jääb igaveseks lepinguks nendega , ja ma paigutan neid ning teen nad arvukaks ja ma panen oma pühamu igavesti nende keskele .
26037027	Ja minu eluase on nende juures : mina olen neile Jumalaks ja nemad on mulle rahvaks .
26037028	Ja paganad peavad tundma , et mina olen Issand , kes pühitseb Iisraeli , kui mu pühamu on igavesti nende keskel . '
26038001	Ja mulle tuli Issanda sõna ; ta ütles :
26038002	' Inimesepoeg , pööra oma pale Googi poole Maagoogi maal ; ta on Meseki ja Tubali vürst , ja kuuluta temale prohvetlikult
26038003	ning ütle : Nõnda ütleb Issand Jumal : Vaata , ma tulen sulle kallale , Goog , Meseki ja Tubali vürst .
26038004	Ma talutan sind ringi ja panen haagid su lõuapäradesse ; ma toon välja sinu ja kogu su sõjaväe , hobused ja ratsanikud , kõik toredasti riietatud , suurte ja väikeste kilpidega suure jõugu , kes kõik on mõõga käsitsejad .
26038005	Pärsia , Etioopia ja Puut on koos nendega , neil kõigil on kilbid ja kiivrid ;
26038006	Gomer ja kõik ta jõugud ; Toogarma sugu kõige kaugemast põhjast ja kõik ta jõugud - paljud rahvad on koos sinuga .
26038007	Ole valmis ja varusta ennast , sina ja kogu su väehulk , kes on kogunenud su juurde , ja ole neile juhiks !
26038008	Paljude päevade pärast kutsutakse sind , aastate möödudes pead sa tulema maale , mis mõõga järelt on taastatud , rahva juurde , kes on kogutud paljude rahvaste seast Iisraeli mägedele , mis olid kaua laastatud ; see rahvas on ära toodud rahvaste seast ja nad kõik elavad julgesti .
26038009	Siis sa tõused , tuled nagu maru , oled nagu pilv , mis katab maad , sina ja kõik su väehulgad , ja paljud rahvad koos sinuga .
26038010	Nõnda ütleb Issand Jumal : Sel päeval tõuseb sul midagi südamesse ja sa pead kurja nõu
26038011	ning ütled : ' Ma lähen üles lahtise maa kallale ; ma tulen nende rahulike kallale , kes elavad julgesti - nad kõik elavad müürita ja neil ei ole riive ega uksi - ,
26038012	et saada saaki ja riisuda , mis on riisuda , et pöörata oma kätt taasasustatud varemete vastu ja rahva vastu , kes on kogutud paganate seast , kes on soetanud karja ja varandust , kes elavad maa südames . '
26038013	Seeba ja Dedan ning Tarsise kaupmehed ja kõik ta kaubitsejad küsivad sinult : ' Kas tuled saaki saama ? Kas oled kogunud oma jõugud riisuma , mis on riisuda , ära viima hõbedat ja kulda , võtma karja ja varandust , saama suurt saaki ? '
26038014	Seepärast kuuluta prohvetlikult , inimesepoeg , ja ütle Googile : Nõnda ütleb Issand Jumal : Eks ole ? Sel päeval , kui mu Iisraeli rahvas elab julgesti , hakkad sa liikuma
26038015	ja tuled oma asukohast , kõige kaugemast põhjast , sina ja koos sinuga paljud rahvad , kes kõik ratsutavad hobustel - suur väehulk , rohkearvuline sõjavägi .
26038016	Sa tõused mu Iisraeli rahva vastu nagu pilv , et katta maad ; see sünnib viimseil päevil : siis ma toon su oma maa kallale , et paganad võiksid tundma õppida mind , kui ma nende silme ees näitan oma pühadust sinu kaudu , Goog .
26038017	Nõnda ütleb Issand Jumal : Eks see ole sina , kellest ma rääkisin muistseil päevil oma sulaste , Iisraeli prohvetite läbi , kes sel ajal kuulutasid aastast aastasse , et ma toon sind nende kallale ?
26038018	Aga sel päeval - päeval , kui Goog tuleb Iisraeli maa kallale , ütleb Issand Jumal , tõuseb mu vihaleek .
26038019	Oma raevus ja vihatules ma räägin : Tõesti , sel päeval on suur maavärisemine Iisraeli maal .
26038020	Ja minu ees värisevad kalad meres ja linnud taeva all ja metsloomad ja kõik roomajad , kes maa peal roomavad , ja kõik inimesed , kes on maapinnal ; ja mäed kistakse maha ning kitsasteed varisevad kokku , ja kõik müürid langevad maa peale .
26038021	Ja ma kutsun mõõga tema vastu kõigi oma mägede peale , ütleb Issand Jumal : ühe mõõk on teise vastu .
26038022	Ma käin temaga kohut katku ja vere abil ; ja ma lasen sadada vihmavalinguid ja raheteri , tuld ja väävlit tema ja ta jõukude peale ja nende paljude rahvaste peale , kes on koos temaga .
26038023	Nõnda näitan ma oma suurust ja pühadust ning teen ennast tuttavaks paljude paganate silme ees . Ja nad saavad tunda , et mina olen Issand .
26039001	Ja sina , inimesepoeg , kuuluta prohvetlikult Googile ning ütle : Nõnda ütleb Issand Jumal : Vaata , ma tulen sulle kallale , Goog , Meseki ja Tubali vürst .
26039002	Ma talutan sind ringi ja kõnnitan sind , toon su kõige kaugemast põhjast ja viin su Iisraeli mägedele .
26039003	Aga ma löön su ammu sinu vasakust käest ja lasen su nooled langeda sinu paremast käest .
26039004	Iisraeli mägedele langed sa maha , sina ja kõik su jõugud ja rahvad , kes on koos sinuga ; ma annan su roaks röövlindudele , kõigile tiivulistele , ja metsloomadele .
26039005	Sa langed lagedale väljale . Sest mina olen rääkinud , ütleb Issand Jumal .
26039006	Ja mina läkitan tule Maagoogi ja nende kallale , kes elavad julgesti saartel . Ja nad saavad tunda , et mina olen Issand .
26039007	Ja ma teen tuntuks oma püha nime mu Iisraeli rahva keskel ega lase enam teotada oma püha nime . Ja paganad saavad tunda , et mina olen Issand , kes on Iisraelis püha .
26039008	Vaata , see tuleb ja see sünnib , ütleb Issand Jumal ; see on see päev , millest ma olen rääkinud .
26039009	Iisraeli linnade elanikud lähevad välja ning süütavad ja põletavad relvi , väikesi ja suuri kilpe , ambusid ja nooli , nuiasid ja piike ; ja nad teevad nendega tuld seitse aastat .
26039010	Nad ei kanna puid väljalt ega korja metsadest , sest nad teevad tuld relvadega ; nad võtavad saaki neilt , kes neid röövisid , ja riisuvad neilt , kes neid riisusid , ütleb Issand Jumal .
26039011	Ja sel päeval ma annan Googile seal , Iisraelis , hauapaiga Ränduriorus ida pool merd ; see suleb ränduritele tee ja sinna maetakse Goog ja kogu ta väehulk , ja seda nimetatakse ' Googi vägede oruks ' .
26039012	Ja Iisraeli sugu matab neid seitse kuud , et puhastada maad .
26039013	Kogu maa rahvas on matmas ja see on neile kiituseks päeval , kui ma ilmutan oma au , ütleb Issand Jumal .
26039014	Nad valivad kindlad mehed , kes käivad maa läbi , et seda puhastada , ja matavad läbiläinuist need , kes on veel jäänud maa peale ; seitsme kuu pärast hakkavad nad seda läbi uurima .
26039015	Kui need käivad maa läbi ja keegi neist näeb inimese luud , siis peab ta selle kõrvale panema märgikivi , seniks kui matjad matavad selle ' Googi vägede orgu ' .
26039016	Ka ühe linna nimi on ' Vägede linn ' . Nõnda nad puhastavad maa .
26039017	Ja sina , inimesepoeg ! Nõnda ütleb Issand Jumal : Ütle igasugu tiivulistele lindudele ja kõigile metsloomadele : Kogunege ja tulge , tulge kokku igalt poolt minu tapaohvriks , mida ma teie jaoks ohverdan , suureks tapaohvriks Iisraeli mägedel ; sööge liha ja jooge verd !
26039018	Sööge sangarite liha ja jooge maa vürstide verd , jäärasid , tallesid , sikke ja härjavärsse - neid kõiki on Baasanis nuumatud !
26039019	Sööge rasva küllastuseni ja jooge verd joobumiseni mu tapaohvrist , mida ma teile ohverdan !
26039020	Küllastuge mu lauas hobustest ja ratsanikest , sangaritest ja igasugu sõjameestest , ütleb Issand Jumal .
26039021	Ja ma ilmutan oma au paganate keskel ning kõik paganad saavad näha minu kohut , mida ma mõistan , ja minu kätt , mille ma panen nende peale .
26039022	Aga Iisraeli sugu saab tunda , et mina , Issand , olen nende Jumal , alates sellest päevast ja edaspidi .
26039023	Ja paganad saavad teada , et Iisraeli sugu on vangi läinud omaenese süü pärast , sellepärast et nad olid minu vastu truuduseta ja et mina peitsin nende eest oma palge ning andsin nad nende vaenlaste kätte , nõnda et nad kõik langesid mõõga läbi .
26039024	Mina talitasin nendega nende rüvedust ja üleastumist mööda ja peitsin nende eest oma palge .
26039025	Seepärast ütleb Issand Jumal nõnda : Nüüd pööran ma Jaakobi vangipõlve ja halastan kogu Iisraeli soo peale ning olen kiivas oma püha nime pärast .
26039026	Ja nad peavad unustama oma teotuse ja kõik oma truudusetuse , mida nad on osutanud minu vastu , kui nad julgesti elavad oma maal ja ükski ei hirmuta neid .
26039027	Kui ma toon nad tagasi rahvaste seast ja kogun nad nende vaenlaste maadest , siis ma ilmutan nende kaudu oma pühadust paljude paganate silme ees .
26039028	Ja nad saavad tunda , et mina , Issand , olen nende Jumal , kes saatis nad vangi paganate juurde , aga kes kogub nad jälle nende oma maale ega jäta enam ühtegi neist sinna .
26039029	Ma ei peida enam oma palet nende eest , sest ma valan oma Vaimu Iisraeli soo peale , ütleb Issand Jumal . '
26040001	Meie vangipõlve kahekümne viiendal aastal , aasta alguses , esimese kuu kümnendal päeval , neljateistkümnendal aastal pärast linna vallutamist , just sel päeval tuli mu peale Issanda käsi ja ta viis mu sinna .
26040002	Jumalikes nägemustes viis ta mu Iisraeli maale ja asetas väga kõrgele mäele , mille peale , lõunakülge , oli ehitatud nagu mingi linn .
26040003	Ta viis mu sinna , ja vaata , seal oli mees , näolt vasesarnane , kellel oli käes linane nöör ja mõõduritv ; ta seisis väravas .
26040004	Ja mees ütles mulle : ' Inimesepoeg , vaata oma silmaga ja kuule oma kõrvaga , ja pane tähele kõike , mida ma sulle näitan , sest sind on siia toodud selleks , et sulle seda näidata ; jutusta Iisraeli soole kõigest , mida sa näed ! '
26040005	Ja vaata , väljaspool templit oli ümberringi müür . Mehe käes oli mõõduritv , kuueküünrane , küünar kämbla laiuse võrra pikendatud ; ja ta mõõtis müüri paksuse : üks ritv ; ja kõrguse : üks ritv .
26040006	Siis ta läks värava juurde , mille suu oli ida poole , astus selle astmeid mööda üles ja mõõtis väravaläve : see oli ühe ridva laiune ; see oli esimene lävi : ühe ridva laiune .
26040007	Külgkambri pikkus oli üks ritv ja laius üks ritv , ja külgkambrite vahet oli viis küünart ; ja väravalävi , värava eeskoja seespoolse külje poolt : üks ritv .
26040008	Ja ta mõõtis värava eeskoja seestpidi : üks ritv .
26040009	Ja ta mõõtis värava eeskoja : kaheksa küünart ; ja selle tugisambad : kaks küünart ; värava eeskoda oli seespool .
26040010	Idapoolse värava külgkambreid oli kolm ühel ja kolm teisel pool ; neil kolmel oli ühesugune mõõt ; ka tugisammastel oli ühesugune mõõt nii siin - kui sealpool .
26040011	Ja ta mõõtis värava suu laiuse : kümme küünart ; väravahoone pikkus : kolmteist küünart .
26040012	Külgkambrite ees kummalgi pool oli tarand : üks küünar ; ja iga külgkamber kummalgi pool : kuus küünart .
26040013	Ja ta mõõtis värava ühe külgkambri katusest teise külgkambri katuseni : laius - kakskümmend viis küünart ; uks oli ukse vastas .
26040014	Nõnda ta tegi ka sammastega : kuuskümmend küünart ; ja iga ümberringi olev värav oli õue sammaste poole .
26040015	Ja sissekäigu värava esiselt sisemise värava eeskoja esiseni oli viiskümmend küünart .
26040016	Kummalgi pool väravat olevatel külgkambritel ja nende tugisammastel olid sissepoole laienevad kiviraamistusega aknad ; ja samuti olid eeskodadel ümberringi sissepoole laienevad aknad ; ja tugisammaste peal olid palmikujutised .
26040017	Siis ta viis mu välimisse õue , ja vaata , ümber õue olid tehtud toad ja kivipõrand : kolmkümmend tuba kivipõranda peal .
26040018	Kivipõrand oli piki väravate külgseina vastavalt väravate pikkusele ; see oli alumine kivipõrand .
26040019	Ja ta mõõtis laiuse alumise värava esiselt sisemise õue väljaspoolse esiseni : sada küünart ; see oli ida pool .
26040020	Ja põhja pool , see on väraval , mille suu oli põhja poole välimises õues , mõõtis ta pikkuse ja laiuse .
26040021	Sellel olid külgkambrid , kolm ühel pool ja kolm teisel pool ; selle tugisambad ja eeskojad olid samamõõdulised nagu esimesel väraval ; selle pikkus oli viiskümmend küünart ja laius kakskümmend viis küünart .
26040022	Selle aknad ja eeskojad ja palmid olid samamõõdulised nagu väraval , mille suu oli ida poole ; sinna üles mindi seitset astet mööda ja nende ees oli eeskoda .
26040023	Sisemisel õuel oli värav põhjapoolse värava kohal nagu idapoolsegi värava kohal ; ja ta mõõtis väravast väravani : sada küünart .
26040024	Siis ta viis mu lõuna poole , ja vaata , ka lõuna pool oli värav ; ja ta mõõtis selle tugisambad ja eeskoja ; neil oli samasugune mõõt nagu teistelgi .
26040025	Väraval ja selle eeskojal olid aknad ümberringi , samasugused aknad nagu teistelgi ; pikkus oli viiskümmend küünart ja laius kakskümmend viis küünart .
26040026	Sellel oli ülesminekuks seitse astet ja nende ees oli selle eeskoda ; ja sellel olid palmikujutised ühel pool ja teisel pool tugisamba peal .
26040027	Sisemisel õuel oli värav lõuna pool ; ja ta mõõtis väravast lõunapoolse väravani : sada küünart .
26040028	Siis ta viis mu lõunavärava kaudu sisemisse õue ; ja ta mõõtis lõunavärava : see oli samamõõduline nagu teisedki .
26040029	Ja selle külgkambrid , tugisambad ja eeskoda olid samamõõdulised nagu teisedki ; sellel ja selle eeskojal olid aknad ümberringi ; pikkus oli viiskümmend küünart ja laius kakskümmend viis küünart .
26040030	Ja ümberringi olid eeskojad : pikkus kakskümmend viis küünart ja laius viis küünart .
26040031	Selle eeskoda oli välimise õue poole ; sellel olid palmikujutised tugisammaste peal ja kaheksa astet ülesminekuks .
26040032	Siis ta viis mu sisemisse õue , ida poole ; ja ta mõõtis värava : see oli samamõõduline nagu teisedki .
26040033	Selle külgkambrid , tugisambad ja eeskoda olid samamõõdulised nagu teisedki ; sellel ja selle eeskojal olid aknad ümberringi ; pikkus oli viiskümmend küünart ja laius kakskümmend viis küünart .
26040034	Selle eeskoda oli välimise õue poole ; sellel olid palmikujutised tugisammaste peal ühel pool ja teisel pool ; ja sellel oli kaheksa astet ülesminekuks .
26040035	Siis ta viis mu põhjavärava juurde ja mõõtis : samamõõdulised nagu teisedki
26040036	olid selle külgkambrid , tugisambad ja eeskoda ; ja sellel olid aknad ümberringi ; pikkus oli viiskümmend küünart ja laius kakskümmend viis küünart .
26040037	Selle eeskoda oli välimise õue poole ; selle tugisammaste peal olid palmikujutised ühel pool ja teisel pool ; ja sellel oli kaheksa astet ülesminekuks .
26040038	Ja seal oli ruum , mille uks oli värava eeskojas ; seal loputati põletusohvrit .
26040039	Ja värava eeskojas oli kaks lauda ühel pool ja kaks lauda teisel pool ; nende peal tapeti põletus - , patu - ja süüohvrit .
26040040	Ja välimise külgseina ääres , kust üles minnakse põhjavärava suhu , oli kaks lauda ; samuti oli kaks lauda värava eeskoja teise külgseina ääres :
26040041	neli lauda oli ühel pool ja neli lauda oli teisel pool väravat külgseinte ääres - kaheksa lauda , mille peal tapeti .
26040042	Ja neli lauda oli põletusohvri jaoks : tahutud kividest , pikkus poolteist küünart , laius poolteist küünart ja kõrgus üks küünar ; nende peale asetati riistad , millega tapeti põletus - ja tapaohvrit .
26040043	Ümber põhjalaua olid kinnitatud kämblalaiused põõnad ; laudadele pandi ohvrianni liha .
26040044	Ja väljaspool sisemist väravat oli sisemises õues kaks ruumi : üks põhjavärava kõrval , esikülg lõuna poole , teine lõunavärava kõrval , esikülg põhja poole .
26040045	Ja ta ütles mulle : ' See ruum , mille esikülg on lõuna poole , on preestrite jaoks , kes templiteenistust toimetavad .
26040046	Ja ruum , mille esikülg on põhja poole , on preestrite jaoks , kes altariteenistust toimetavad ; need on Saadoki pojad Leevi poegadest , need , kes võivad ligineda Issandale , et teda teenida . '
26040047	Ja ta mõõtis õue : pikkus sada küünart ja laius sada küünart ; see oli nelinurkne . Ja templi ees oli altar .
26040048	Siis ta viis mu templi eeskotta ; ja ta mõõtis eeskoja tugisambaid : viis küünart ühel pool ja viis küünart teisel pool ; ja värava laius oli kolm küünart ühel pool ja kolm küünart teisel pool .
26040049	Eeskoja pikkus oli kakskümmend küünart ja laius kaksteist küünart ; sinna üles mindi kümmet astet mööda . Ja tugisammaste juures olid sambad , üks ühel pool ja teine teisel pool .
26041001	Siis ta viis mu templisaali juurde ja mõõtis tugisambaid ; need olid kuus küünart laiuti ühel pool ja kuus küünart laiuti teisel pool : telgi laius .
26041002	Ukse laius oli kümme küünart ; värava külgseinad olid viis küünart ühel pool ja viis küünart teisel pool ; ja ta mõõtis templisaali pikkuse : nelikümmend küünart , ja laiuse : kakskümmend küünart .
26041003	Siis ta läks siseruumi ja mõõtis uksepiitu : kaks küünart , ja ukse : kuus küünart ; ja ukse külgseinte laius oli seitse küünart .
26041004	Ja ta mõõtis siseruumi pikkuse : kakskümmend küünart , ja laiuse : kakskümmend küünart templisaali poole . Ja ta ütles mulle : ' See on kõige püham paik . '
26041005	Siis ta mõõtis templi seina : kuus küünart , ja külgkambri laiuse : neli küünart ringi ümber templi .
26041006	Ja külgkambrid olid kamber kambri peal , kolm ülestikku - kolmkümmend igal korrusel ; templi seinal olid ümberringi järkmed külgkambrite kandmiseks ja neil ei olnud kinnitust templi seinas .
26041007	Külgkambrite osas laienes ring üha ülespidi , sest ümber templi olid üha ülespidi laienevad ringjad korrused ; nõnda laienes tempel ülespidi ja alumiselt korruselt tõusti ülemisele korrusele keskmise korruse kaudu .
26041008	Ja ma nägin , et templil oli kõrgend ümberringi ; külgkambrite alusmüürid olid - täis mõõduritv - kuus küünart järkmest alates .
26041009	Külgkambrite välisseina paksus oli viis küünart ; ja vabaks jäetud ala templi küljes olevate külgkambrite
26041010	ja ruumide vahel oli kakskümmend küünart lai igast küljest ümber templi .
26041011	Ja külgkambrite uksed olid vabaks jäetud ala poole : üks uks põhja pool ja teine uks lõuna pool ; ja vabaks jäetud ala laius oli ümberringi viis küünart .
26041012	Ja ehitis , mis oli vabaks jäetud ala esiküljes läänekaare pool , oli seitsekümmend küünart lai ; ehitise seina paksus ümberringi oli viis küünart ja selle pikkus oli üheksakümmend küünart .
26041013	Siis ta mõõtis templi : sada küünart ; ja vabaks jäetud ala ehitise ja selle seinad : pikkus sada küünart .
26041014	Templi esikülje ja vabaks jäetud ala laius ida pool oli sada küünart .
26041015	Siis ta mõõtis ehitise pikkuse vastu vabaks jäetud ala , mis oli selle taga , rõdudega ühel ja teisel pool : sada küünart ; ja templi siseruumi ja õue eeskojad :
26041016	ümber nende kolme olid läved ja raamistatud aknad ja rõdud ; läve ees oli puupealistus ümberringi maast kuni akendeni ; ja aknad olid kaetud .
26041017	Ülalpool ust ja kuni sisemise kojani , ja väljaspool , ja kogu seinal ümberringi sees - ja väljaspool , olid mõõdetud pindalad
26041018	ja nende peale olid tehtud keerubid ja palmid , palm kahe keerubi vahel ; ja igal keerubil oli kaks palet :
26041019	inimese nägu palmi poole ühel pool ja lõvi nägu palmi poole teisel pool . Nõnda oli tehtud kogu templis ümberringi :
26041020	maast kuni uksepealseni olid tehtud keerubid ja palmid , ja nimelt templi seina peale .
26041021	Templil olid neljakandilised uksepiidad . Aga pühapaiga ees oli näha midagi
26041022	altari sarnast , puust , kolm küünart kõrge ja kaks küünart pikk ; sellel olid nurgad , ja selle alus ja seinad olid puust . Ja ta ütles mulle : ' See on Issanda palge ees olev laud . '
26041023	Templisaalil ja pühal paigal oli kummalgi kahekordne uks .
26041024	Ja ustel oli kaks uksepoolt , kaks pööratavat uksepoolt : kaks uksepoolt kummalgi uksel .
26041025	Ja nende peale , templisaali uste peale , olid tehtud keerubid ja palmid , nagu oli tehtud ka seinte peale ; ja väljaspool , eeskoja ees , oli puust ehiskatus .
26041026	Eeskoja külgseintel olid raamistatud aknad ja palmid ühel pool ja teisel pool ; samuti templi külgkambritel ja ehiskatustel .
26042001	Siis ta viis mu välimisse õue mööda põhjapoolset teed , ja viis mu ruumidesse , mis olid vastu vabaks jäetud ala ja mis olid vastu põhjapoolset ehitist .
26042002	Nende pikkus oli sada küünart põhjaküljes ; ja laius oli viiskümmend küünart .
26042003	Vastu seda kahtkümmend küünart , mis kuulub sisemisele õuele , ja vastu kivipõrandat , mis oli välimises õues , oli rõdu rõdu peal , kolm ülestikku .
26042004	Ja ruumide ees oli sisemine käik , kümme küünart lai ja sada küünart pikk ; ja nende uksed olid põhja poole .
26042005	Aga ülemised ruumid olid kitsamad , sest rõdud võtsid neist rohkem ära kui ehitise alumistest ja keskmistest ruumidest .
26042006	Sest neid oli kolm ülestikku , aga neil ei olnud sambaid , nagu need olid õuedel ; seepärast olid need kitsamad kui alumised ja keskmised ruumid maast arvates .
26042007	Ja seal oli välimine müür rööbiti ruumidega välimise õue pool , ruumide ees ; selle pikkus oli viiskümmend küünart .
26042008	Sest välimises õues olevate ruumide pikkus oli viiskümmend küünart ; aga vaata , templisaali ees oli see sada küünart .
26042009	Ja nende ruumide all oli sissekäik ida poolt , kui nende juurde tuldi välimisest õuest ,
26042010	õue müüri laiemas küljes . Ida pool , piki vabaks jäetud ala ja piki ehitist olid ruumid
26042011	ning nende ees oli tee ; need olid samasugused nagu põhja pool olevad ruumid , nii pikuti kui laiuti ; ja samasugused olid kõik nende väljapääsud , seadeldised ja uksed .
26042012	Ja samasugune , nagu olid lõunapoolsete ruumide uksed , oli see uks , mis oli tee alguses , selle müüri ees oleva idapoolse tee alguses , mida mööda sisse minnakse .
26042013	Ja ta ütles mulle : ' Põhjapoolsed ruumid ja lõunapoolsed ruumid , mis on piki vabaks jäetud ala , on pühad ruumid , kus preestrid , kes Issandale tohivad ligineda , söövad seda , mis on väga püha ; sinna peavad nad paigutama väga püha : roa - , patu - ja süüohvrid ; sest see paik on püha .
26042014	Kui preestrid lähevad välja , siis ei tohi nad pühast paigast minna kohe välimisse õue , vaid nad peavad oma riided , milles nad teenistust toimetasid , jätma sinna , sest need on pühad ; nad peavad teised riided selga panema , enne kui nad liginevad sellele , mis on rahva jaoks ! '
26042015	Kui ta oli lõpetanud templi sisemuse mõõtmise , siis ta viis mu välja värava suunas , mille suu oli ida poole , ja ta mõõtis ümberringi .
26042016	Ta mõõtis mõõduridvaga idatuule poolt : viissada ritva mõõduridvaga .
26042017	Ta pöördus ja mõõtis põhjatuule poolt : viissada ritva mõõduridvaga .
26042018	Ta pöördus ja mõõtis lõunatuule poolt : viissada ritva mõõduridvaga .
26042019	Ta pöördus läänetuule poole ja mõõtis : viissada ritva mõõduridvaga .
26042020	Ta mõõtis seda nelja tuule poolt . Sellel oli ümberringi müür : pikuti viissada ja laiuti viissada ; see pidi eraldama püha ja mittepüha .
26043001	Siis ta viis mu värava juurde , selle värava juurde , mis oli ida poole .
26043002	Ja vaata : Iisraeli Jumala auhiilgus tuli ida poolt . Selle kohin oli nagu suurte vete kohin , ja maa helendas tema auhiilgusest .
26043003	Nägemus , mida ma nägin , oli samasugune nagu nägemus , mida ma olin näinud , kui ta tuli linna hävitama , ja samasugune nagu nägemus , mida ma olin näinud Kebari jõe ääres ; ja ma heitsin silmili maha .
26043004	Ja Issanda auhiilgus tuli templisse läbi idapoolse värava .
26043005	Ja Vaim tõstis mu üles ning viis mu sisemisse õue . Ja vaata , Issanda auhiilgus täitis templi .
26043006	Ja ma kuulsin , et templist räägiti mulle ; ja üks mees seisis mu kõrval .
26043007	Ja ta ütles mulle : ' Inimesepoeg , see on minu aujärje paik ja jalataldade ase , kus ma Iisraeli laste keskel tahan elada igavesti . Iisraeli sugu ei tohi enam teotada mu püha nime , ei nemad ega nende kuningad , oma hoorusega , oma kuningate laipadega ja ohvriküngastega .
26043008	Kui nad panid oma läve minu läve juurde ja oma uksepiidad minu uksepiitade kõrvale , nõnda et ainult sein oli minu ja nende vahel , siis nad teotasid minu püha nime oma jäledustega , mida nad tegid , ja ma hävitasin nad oma vihas .
26043009	Nüüd nad hoiavad minust eemal oma hooruse ja oma kuningate laibad , ja ma elan igavesti nende keskel .
26043010	Sina , inimesepoeg , jutusta Iisraeli soole sellest kojast , et nad häbeneksid oma süütegusid ; ja nad mõõtku seda eeskuju .
26043011	Ja kui nad häbenevad kõike , mida nad on teinud , siis visanda tempel ja selle sisustus ning seleta neile selle välja - ja sissepääsud , kõik selle joonised ja kõik eeskirjad , kõik joonised ja kõik seadused , ja kirjuta üles nende nähes , et nad paneksid tähele kogu selle kuju ja kõiki selle eeskirju ning teeksid nende järgi .
26043012	See on templi seadus : kogu see maa-ala mäetipus ümberringi on väga püha . Vaata , see on templi seadus . '
26043013	Ja need olid altari mõõdud küünardes , küünra peal küünar ja kämbla laius : alus : küünar kõrge ja küünar lai ; ja simss ümber selle serva : üks vaks ; ja see oli altari kõrgus :
26043014	alusest maa sees kuni alumise ääriseni : kaks küünart ; ja selle laius : üks küünar ; ja väiksemast äärisest suurema ääriseni : neli küünart ; ja selle laius : üks küünar .
26043015	Ja altarikolle : neli küünart ; ja koldest ülespidi oli neli sarve .
26043016	Kolde pikkus oli kaksteist küünart kaheteistküünrase laiuse juures ; see oli ruudukujuline oma nelja külje poolest .
26043017	Ja ääris : pikkus neliteist küünart neljateistküünrase laiuse juures piki selle nelja külge ; ja simss selle ümber : pool küünart ; ja selle alus : küünar ümberringi ; ja selle astmed olid ida poole .
26043018	Ja ta ütles mulle : ' Inimesepoeg , nõnda ütleb Issand Jumal : Need on altari eeskirjad : päeval , kui see on valmis , et selle peal saab põletusohvrit ohverdada ja verd piserdada ,
26043019	anna leviitpreestritele , kes on Saadoki soost , kes võivad mulle ligineda , et mind teenida , ütleb Issand Jumal , härjavärss patuohvriks .
26043020	Võta selle verd ja määri altari nelja sarve peale , äärise nelja nurga peale ja simsi peale ümberringi ; nõnda puhasta see ja tee selle eest lepitust !
26043021	Võta siis patuohvri härjavärss ja põleta see templi määratud paigas väljaspool pühamut !
26043022	Teisel päeval too patuohvriks veatu sikk ; altar tuleb puhastada , nagu see puhastati härjavärsiga !
26043023	Kui oled lõpetanud puhastuse , siis too veatu härjavärss ja lambakarjast veatu jäär !
26043024	Too need Issanda ette , preestrid visaku nende peale soola ja ohverdagu need põletusohvriks Issandale !
26043025	Seitse päeva valmista iga päev patuohvri sikk ; samuti tuleb valmistada veatu härjavärss ja lambakarjast veatu jäär !
26043026	Seitse päeva tehtagu altari lepitust , seda puhastatagu ja pühitsetagu !
26043027	Ja kui need päevad on möödas , siis valmistagu preestrid kaheksandal päeval ja edaspidi altaril teie põletus - ja tänuohvreid ! Siis on mul teist hea meel , ütleb Issand Jumal . '
26044001	Siis ta viis mu tagasi pühamu välimise värava juurde , mis oli ida pool ; see oli aga suletud .
26044002	Ja Issand ütles mulle : ' See värav peab olema suletud , seda ei tohi avada ja ükski ei tohi sellest sisse minna , sest Issand , Iisraeli Jumal , on sellest sisse läinud ! Seepärast peab see olema suletud !
26044003	Ainult vürst võib kui vürst seal istuda ja Issanda ees leiba süüa ; ta mingu sisse läbi värava eeskoja ja tulgu selle kaudu välja ! '
26044004	Siis ta viis mu põhjavärava kaudu templi ette ; ja ma vaatasin , ja ennäe , Issanda auhiilgus täitis templi . Ja ma heitsin silmili maha .
26044005	Ja Issand ütles mulle : ' Inimesepoeg , pane tähele ja vaata oma silmaga ja kuule oma kõrvaga kõike , mida ma sulle räägin kõigist Issanda templi määrustest ja kõigist selle seadustest , ja pane tähele , kes võivad templisse minna , kes peavad pühamust välja jääma !
26044006	Ja ütle neile vastupanijaile , Iisraeli soole : Nõnda ütleb Issand Jumal : Küllalt olgu teile kõigist teie jäledustest , Iisraeli sugu !
26044007	Te tõite võõraid , ümberlõikamatuid südamelt ja ümberlõikamatuid ihult , viibima mu pühamus , teotama mu templit , kui te ohverdasite mu leiba , rasva ja verd ; nõnda on murtud mu leping lisaks kõigile teie jäledustele .
26044008	Sest teie ise ei ole toimetanud mu püha teenistust , vaid olete neid pannud toimetama mu teenistust minu pühamus .
26044009	Teile ütleb Issand Jumal nõnda : Mitte ükski võõras , ümberlõikamata südamelt ja ümberlõikamata ihult , ei tohi tulla mu pühamusse kõigist neist võõraist , kes on Iisraeli laste seas .
26044010	Need leviidid aga , kes läksid minust eemale , kui Iisrael ära eksis , kui nad eksisid minu juurest oma ebajumalate järele , peavad kandma oma süüd :
26044011	nemad pidagu mu pühamus templiväravate valveteenistust ja toimetagu templitöid ; nad tapku rahvale põletus - ja tapaohvreid ja nad seisku nende teenistuses !
26044012	Sellepärast et nad teenisid neid nende ebajumalate ees ja olid Iisraeli soole komistuskiviks süüteosse , siis olen ma oma käe nende vastu üles tõstnud vandudes , ütleb Issand Jumal , et nad peavad kandma oma süüd .
26044013	Nad ei tohi ligineda minule , et mind preestritena teenida , ja nad ei tohi ligineda ühelegi mu pühale asjale ja asjadele , mis on väga pühad , vaid nad peavad kandma oma häbi ja jäledusi , mida nad on teinud .
26044014	Ja ma panen nad tegema templitöid kogu selle teenistuse tarvis ja kõigeks , mida seal tehakse .
26044015	Aga leviitpreestrid , Saadoki pojad , kes toimetasid mu pühamu teenistust , kui Iisraeli lapsed minu juurest ära eksisid , tohivad minule ligineda , et mind teenida , ja seista mu ees , et tuua mulle rasva ja verd , ütleb Issand Jumal .
26044016	Nemad tohivad tulla mu pühamusse ja nemad tohivad ligineda mu lauale , et mind teenida ja minu teenistust toimetada .
26044017	Tulles sisemise õue värava juurde , peavad nad selga panema linased riided ; aga villast ei tohi neil seljas olla , kui nad teenivad sisemise õue väravais ja templis .
26044018	Neil olgu peas linased mähised ja puusadel linased püksid ; nad ei tohi panna vööks midagi , mis teeb higiseks !
26044019	Ja kui nad lähevad välimisse õue , rahva juurde välimises õues , siis nad peavad ära võtma oma riided , milles nad on toimetanud teenistust , ja jätma need pühamu kambritesse ; ja nad peavad selga panema teised riided , et nad oma riietega ei pühitseks rahvast .
26044020	Nad ei tohi oma pead paljaks ajada ega lasta oma juukseid lahtiselt rippuda , nad peavad oma juukseid korralikult kärpima .
26044021	Ükski preester ei tohi juua veini , kui ta läheb sisemisse õue .
26044022	Nad ei tohi võtta endale naiseks leske ega hüljatut , vaid nad võivad võtta ainult neitsi Iisraeli soo järglastest või lese , kes on preestri lesk .
26044023	Nad peavad õpetama mu rahvale vahet püha ja mittepüha vahel ja tegema neile teatavaks , mis on roojane ja mis on puhas .
26044024	Riiuasjus seisku nad kohut mõistmas ja mõistku kohut minu seaduste järgi ; nad peavad pidama mu õpetusi ja määrusi kõigil mu pühadel ja pühitsema mu hingamispäevi .
26044025	Nad ei tohi minna surnud inimese juurde ennast rüvetama ; ainult isa ja ema , poja ja tütre , venna ja õe pärast , kes ei ole mehel olnud , võivad nad endid rüvetada .
26044026	Aga pärast tema puhastust arvestatagu temale veel seitse päeva ,
26044027	ja sel päeval , kui ta tuleb pühamusse , sisemisse õue , toimetama pühamus teenistust , peab ta tooma oma patuohvri , ütleb Issand Jumal .
26044028	Ja see olgu neile pärisosaks : mina ise olen nende pärisosa ! Ärge andke neile omandit Iisraelis : mina ise olen nende omand !
26044029	Nad tohivad süüa roaohvrit , patuohvrit ja süüohvrit , ja kõik , mis Iisraelis on ühenduses tõotusega , kuulub neile .
26044030	Paremik kõigest , igasugu uudseviljadest , ja kõik tõstelõivud teie igasugu tõstelõivudest kuuluvad preestritele ; ja parima osa oma taignast peate andma preestrile , et su koja peal võiks hingata õnnistus .
26044031	Preestrid ei tohi süüa raibet ega mahamurtut , ei lindudest ega loomadest .
26045001	Ja kui te liisu läbi jaotate maa pärisosadeks , siis andke Issandale and , püha osa maast , kakskümmend viis tuhat pikuti ja kakskümmend tuhat laiuti ; see olgu püha kogu oma ulatuses ümberringi !
26045002	Sellest olgu pühamule viissada korda viissada , ümberringi nelinurk , ja selle ümber viiskümmend küünart vaba maad !
26045003	Ja sellest mõõdetust mõõda pikuti kakskümmend viis tuhat ja laiuti kümme tuhat , ja seal olgu pühamu , väga püha !
26045004	See on püha osa maast , see kuulugu preestritele , kes pühamus teenistust toimetavad , kes tohivad ligineda Issandale , et teda teenida ; see olgu kodade paigaks neile ja pühaks maaks pühamu tarvis !
26045005	Kakskümmend viis tuhat pikuti ja kümme tuhat laiuti saagu koos elamislinnadega omandiks leviitidele , kes templis teenistust toimetavad !
26045006	Linnale antagu püha anni kõrvalt omandiks viis tuhat laiuti ja kakskümmend viis tuhat pikuti : see olgu kogu Iisraeli soo päralt !
26045007	Ja vürstile : kummaltki poolt püha andi ja linna omandit , piki püha andi ja piki linna omandit , lääne poolt lääne poole ja ida poolt ida poole , ja vastavalt ühe pärisosa pikkusele maa läänepiirist idapiirini .
26045008	See olgu tema omand Iisraelis ; ja mu vürstid ei tohi enam rõhuda mu rahvast , vaid peavad jätma maa Iisraeli soole nende suguharude kaupa .
26045009	Nõnda ütleb Issand Jumal : Küllalt teile sellest , Iisraeli vürstid ! Heitke ära vägivald ja surve , tehke õigust ja õiglust ! Lõpetage oma võõrandamised mu rahvalt , ütleb Issand Jumal !
26045010	Olgu teil õiged vaekausid ja õige eefa-mõõt ja õige bati-mõõt !
26045011	Eefa - ja bati-mõõt olgu teil ühesugused : bat on kümnes osa hoomerist ja eefa on kümnes osa hoomerist ; hoomeri järgi olgu nende maht !
26045012	Ja seekel olgu kakskümmend geerat ; miina olgu teil kakskümmend seeklit , kakskümmend viis seeklit , viisteist seeklit !
26045013	See on tõstelõiv , mida te peate andma : kuuendik eefat nisuhoomerist ja kuuendik eefat odrahoomerist ;
26045014	õlimääraks on õlibati järgi : kümnendik batti koorist - kümnest batist ehk hoomerist , sest hoomer on kümme batti ;
26045015	ja karjast : üks lammas iga kahesaja pealt Iisraeli karjadest roa - , põletus - ja tänuohvriks , et teha lepitust nende eest , ütleb Issand Jumal .
26045016	Kogu maa rahvas peab andma seda tõstelõivu Iisraeli vürstile .
26045017	Aga vürsti kohus on ohverdada põletusohvreid , roaohvreid ja joogiohvreid pühadel , noorkuupäevil ja hingamispäevil , kõigil Iisraeli soo seatud pühadel ; tema valmistagu patuohver , roaohver , põletusohver ja tänuohver lepituse tegemiseks Iisraeli soo eest .
26045018	Nõnda ütleb Issand Jumal : Esimese kuu esimesel päeval võta veatu härjavärss ja puhasta pühamu !
26045019	Ja preester võtku patuohvri verd ja määrigu templi uksepiitade , altari äärise nelja nurga ja sisemise õue väravapostide peale !
26045020	Samuti tee kuu seitsmendal päeval eksinud ja kogenematu inimese puhul ; nõnda tehke lepitust templi eest !
26045021	Esimese kuu neljateistkümnendal päeval olgu teil paasapüha ; seitse päeva söödagu hapnemata leiba !
26045022	Sel päeval valmistagu vürst iseenese eest ja kogu maa rahva eest härjavärss patuohvriks !
26045023	Ja seitsmel pühade päeval valmistagu ta Issandale põletusohvriks seitse veatut härjavärssi ja seitse veatut jäära , iga päev neil seitsmel päeval ; ja iga päev üks sikk patuohvriks !
26045024	Ja roaohvriks valmistagu ta eefa härjavärsi kohta ja eefa jäära kohta ja hiin õli eefa kohta !
26045025	Seitsmenda kuu viieteistkümnenda päeva pühal toimetagu ta nõndasamuti - neil seitsmel päeval - samasugune patuohver , põletusohver , roaohver ja niisama palju õli !
26046001	Nõnda ütleb Issand Jumal : Sisemise õue värav , see , mis on ida pool , peab olema suletud kuus tööpäeva ; aga see olgu avatud hingamispäeval ja noorkuupäeval !
26046002	Siis mingu vürst väljast sisse värava eeskoja kaudu ja seisku väravaposti juures ; preestrid valmistagu tema põletus - ja tänuohver , ta kummardagu väravalävel ja mingu siis välja ; aga väravat ärgu suletagu enne õhtut !
26046003	Ja maa rahvas kummardagu selle värava suus hingamispäevil ja noorkuupäevil Issanda ees !
26046004	Ja põletusohvriks , mida vürst peab tooma hingamispäeval Issandale , olgu kuus veatut oinastalle ja üks veatu jäär ;
26046005	ja roaohvriks üks eefa jäära kohta , aga roaohvriks tallede kohta nõnda palju , kui ta jõud lubab ; ja hiin õli eefa kohta !
26046006	Noorkuupäeval olgu üks veatu härjavärss , kuus oinastalle ja üks jäär ; need olgu veatud ;
26046007	ja roaohvriks valmistagu ta üks eefa härjavärsi kohta ja üks eefa jäära kohta , ja oinastallede kohta nõnda palju , kui ta jõud lubab ; ja hiin õli eefa kohta !
26046008	Ja kui vürst tuleb sisse , siis tulgu ta värava eeskoja kaudu ja mingu välja sedasama teed !
26046009	Aga kui maa rahvas tuleb seatud pühadel Issanda ette , siis see , kes tuli kummardama põhjavärava kaudu , mingu välja lõunavärava kaudu ; ja kes tuli lõunavärava kaudu , mingu välja põhjavärava kaudu ; ükski ärgu mingu tagasi selle värava kaudu , millest ta tuli , vaid mingu välja selle vastas olevast !
26046010	Ja vürst tulgu sisse nende keskel , kui nad sisse tulevad , ja mingu välja , kui nad välja lähevad !
26046011	Pühadel ja seatud pühadel olgu roaohvriks üks eefa härjavärsi kohta ja üks eefa jäära kohta , aga oinastallede kohta nõnda palju , kui ta jõud lubab ; ja hiin õli eefa kohta !
26046012	Kui vürst tahab valmistada vabatahtliku ohvri , põletus - või tänuohvri vabatahtliku ohvrina Issandale , siis avatagu temale idapoolne värav ja ta valmistagu oma põletus - ja tänuohver nõnda , nagu ta valmistab hingamispäeval ; seejärel mingu ta välja , ja pärast seda kui ta on välja läinud , suletagu värav !
26046013	Valmista aastane veatu oinastall iga päev Issandale põletusohvriks ; valmista see igal hommikul !
26046014	Ja sellele lisaks valmista igal hommikul roaohvriks kuuendik eefat ja kolmandik hiini õli kasteks peenele jahule ; see on roaohver Issandale - igavene , püsiv seadus !
26046015	Sel viisil valmistatagu oinastall , roaohver ja õli igal hommikul alaliseks põletusohvriks !
26046016	Nõnda ütleb Issand Jumal : Kui vürst annab oma pärisosast anni mõnele oma pojale , siis jääb see tema poegadele , see on nende omand päranduse kaudu .
26046017	Aga kui ta annab oma pärisosast anni ühele oma sulasele , siis jääb see tollele kuni vaba-aastani ; seejärel läheb see tagasi vürstile ; ainult tema poegadele jääb alles nende pärisosa .
26046018	Vürst ei tohi midagi võtta rahva pärisosast , surudes neid eemale nende maaomandist ; ta võib anda oma maaomandist pärisosa oma poegadele , et minu rahvast kedagi ei pillutataks tema maaomandilt . '
26046019	Siis ta viis mu läbi sissekäigu , mis oli värava külgseinas , nende põhjapoolsete kambrite juurde , mis olid pühitsetud preestritele ; ja vaata , seal oli üks paik kõige tagumises osas lääne pool .
26046020	Ja ta ütles mulle : ' See on paik , kus preestrid keedavad süü - ja patuohvreid , kus nad küpsetavad roaohvrit , et seda mitte viia välja välimisse õue , hoidudes sel viisil rahva pühitsemisest . '
26046021	Siis ta viis mu välimisse õue ja laskis mind käia läbi õue neli nurka , ja vaata , igas õuenurgas oli õu .
26046022	Neljas õuenurgas olid kinnised õued , nelikümmend pikuti ja kolmkümmend laiuti ; neil neljal nurgaõuel oli ühesugune mõõt .
26046023	Ja nende ümber oli müür , ümber nende nelja , ja alla müüride äärde olid tehtud keedupaigad ümberringi .
26046024	Ja ta ütles mulle : ' Need on keedukojad , kus templiteenijad keedavad rahva tapaohvrit . '
26047001	Siis ta viis mu tagasi templi ukse juurde . Ja vaata , vesi voolas templi läve alt välja ida poole , sest templi esikülg oli ida pool ; ja vesi voolas alla templi parempoolse külgseina alt , lõuna poolt altarit .
26047002	Siis ta viis mu välja põhjavärava kaudu ja laskis mind minna väljastpoolt ringi välimise väravani , mis oli ida pool ; ja vaata , vesi vulises parempoolsest külgseinast .
26047003	Kui mees läks välja ida suunas , siis oli tal mõõdunöör käes ja ta mõõtis tuhat küünart ning laskis mind veest läbi minna : vett oli pahkluudeni .
26047004	Ja ta mõõtis taas tuhat ning laskis mind veest läbi minna : vett oli põlvini . Ja ta mõõtis taas tuhat ning laskis mind läbi minna : vett oli niueteni .
26047005	Ja ta mõõtis taas tuhat : siis oli jõgi , millest ma ei saanud läbi minna , sest vesi oli kõrge ; vesi oli paras ujumiseks , jõgi , millest ei saadud läbi minna .
26047006	Siis ta küsis minult : ' Inimesepoeg , kas oled seda näinud ? ' Ja ta saatis mind ning tõi mu tagasi mööda jõe kallast .
26047007	Aga kui ma tulin tagasi , vaata , siis oli jõe kaldal väga palju puid , nii siin - kui sealpool .
26047008	Ja ta ütles mulle : ' Need veed voolavad idapoolsetele aladele , jooksevad alla lagendikule ja jõuavad merre ; nende merre jõudes paraneb seal vesi .
26047009	Ja kõik elavad hinged , kes liiguvad seal , kuhu need jõed iganes tulevad , virguvad ellu ja seal on väga palju kalu ; sest kui need veed jõuavad sinna ja vesi paraneb , siis virguvad kõik ellu seal , kuhu see jõgi tuleb .
26047010	Ja kalamehed seisavad selle ääres : Een-Gedist kuni Een-Eglaimini on see võrkude kuivatuspaigaks ; seal on igasugu kalu , nagu suure mere kalu , väga palju .
26047011	Selle soised kohad ja mülkad aga ei parane : need jäävad soolaseks .
26047012	Ja jõe ääres , selle kaldal siin - ja sealpool kasvab kõiksugu viljapuid ; nende lehed ei närtsi ja nende vili ei lõpe : nad kannavad igas kuus uudsevilja , sest vesi nende jaoks voolab pühamust ; nende vili on toiduks ja nende lehed terviseks . '
26047013	Nõnda ütleb Issand Jumal : ' Need on maa piirid , milles te peate jaotama maa pärisosadeks Iisraeli kaheteistkümnele suguharule : Joosepile kaks osa .
26047014	Te saate selle pärisosaks , niihästi üks kui teine , sest ma olen oma käe üles tõstnud vandudes , et ma annan selle teie vanemaile ; ja nii saab see maa teile pärisosaks .
26047015	Ja see on maa piir põhjakaares : suurest merest Hetloni suunas Sedadi teelahkmeni ,
26047016	Hamat , Beerota , Sibrajim , mis on Damaskuse maa-ala ja Hamati maa-ala vahel , Haasar-Hattikon , mis on Haurani piiril :
26047017	see on piir merest Haasar-Eenonini ; Damaskuse maa-ala on põhja pool , veel põhja pool on Hamati maa-ala ; see on põhjakaar .
26047018	Ja idakaares : Haurani ja Damaskuse vahelt ja Gileadi ja Iisraeli maa vahelt piki Jordanit on piir kuni Idamereni , Taamarini ; see on idakaar .
26047019	Ja lõunakaares , lõuna suunas : Taamarist Meriba veeni , mis on Kaadesis , kuni jõeni suure mere ääres ; see on lõunakaar .
26047020	Ja läänekaares on piiriks suur meri kuni vastu Hamati teelahet ; see on läänekaar .
26047021	Jaotage see maa eneste vahel Iisraeli suguharude järgi !
26047022	Jaotage see liisu läbi pärisosadeks enestele ja võõrastele , kes asuvad teie keskel ja kes on teie keskel lapsi sünnitanud ; nad olgu teile nagu pärismaised Iisraeli laste hulgas : nad saagu koos teiega liisu läbi pärisosa Iisraeli suguharude seas !
26047023	Selles suguharus , kelle juures võõras asub , peate temale andma ta pärisosa , ütleb Issand Jumal .
26048001	Ja need on suguharude nimed : põhjapoolsest otsast , piki Hetloni teed Hamati teelahkmeni , Haasar-Eenonini - Damaskuse maa-ala jääb põhja poole , Hamati kõrvale - Daanile üks osa ; see saab temale idakaarest läände .
26048002	Ja Daani maa-ala kõrval , idakaare poolt läänekaare poole : Aaserile üks osa .
26048003	Ja Aaseri maa-ala kõrval , idakaare poolt läänekaare poole : Naftalile üks osa .
26048004	Ja Naftali maa-ala kõrval , idakaare poolt läänekaare poole : Manassele üks osa .
26048005	Ja Manasse maa-ala kõrval , idakaare poolt läänekaare poole : Efraimile üks osa .
26048006	Ja Efraimi maa-ala kõrval , idakaare poolt läänekaare poole : Ruubenile üks osa .
26048007	Ja Ruubeni maa-ala kõrval , idakaare poolt läänekaare poole : Juudale üks osa .
26048008	Ja Juuda maa-ala kõrval , idakaare poolt läänekaare poole , olgu annetusmaa , mis te peate andma - kakskümmend viis tuhat laiuti ja nõnda pikk nagu üks osadest idakaare poolt läänekaare poole ; ja pühamu olgu selle keskel !
26048009	Annetusmaa , mille te peate andma Issandale , olgu kakskümmend viis tuhat pikuti ja kümme tuhat laiuti !
26048010	Ja see püha annetusmaa kuulugu neile : preestritele - põhja pool kakskümmend viis tuhat , lääne pool kümme tuhat laiuti , ida pool kümme tuhat laiuti ja lõuna pool kakskümmend viis tuhat pikuti ; ja Issanda pühamu olgu selle keskel !
26048011	Preestritele , kes on pühitsetud Saadoki poegade seast , kes on toimetanud minu teenistust , kes ei ole eksinud , nagu leviidid eksisid , siis kui Iisraeli lapsed eksisid ,
26048012	neile kuulub annetusmaast eriline annetus kui kõige püham leviitide maa-ala kõrval .
26048013	Leviidid saagu niisama suur maa-ala nagu preestrid : kakskümmend viis tuhat pikuti ja kümme tuhat laiuti ; kogu pikkus olgu kakskümmend viis tuhat ja laius kümme tuhat !
26048014	Nemad aga ei tohi sellest midagi müüa ega vahetada , et parim osa maast ei läheks võõrastesse kätesse , sest see on Issandale pühitsetud maa .
26048015	Ja viis tuhat laiuti , mis üle jääb kahekümne viie tuhande kõrval , on pühitsemata maa-ala linnale elamute ja karjamaa jaoks ; ja linn olgu selle keskel !
26048016	Ja need on selle mõõdud : põhjakaar neli tuhat viissada , lõunakaar neli tuhat viissada , idakaar neli tuhat viissada ja läänekaar neli tuhat viissada .
26048017	Ja linnal olgu karjamaa : põhja poole kakssada viiskümmend , lõuna poole kakssada viiskümmend , ida poole kakssada viiskümmend ja lääne poole kakssada viiskümmend !
26048018	Ja mis püha annetusmaa kõrvalt pikuti üle jääb , kümme tuhat ida pool ja kümme tuhat lääne pool , olgu püha annetusmaa kõrval ja selle saak saagu leivaks linna töötajaile ,
26048019	ja linna töötajad kõigist Iisraeli suguharudest peavad seal töötama !
26048020	Kogu annetusmaa olgu kakskümmend viis tuhat korda kakskümmend viis tuhat ; teie antav püha annetusmaa koos linna maaomandiga olgu nelinurkne !
26048021	Ja mis üle jääb , kuulub vürstile : siin - ja sealpool püha annetusmaad ja linna maaomandit , piki seda kahtkümmend viit tuhandet - ida pool - kuni ida piirini , ja lääne pool - piki kahtkümmend viit tuhandet - kuni lääne piirini , vastavalt jaotatud maaosadele , kuulub vürstile ; ja püha annetusmaa ja tempel-pühamu olgu selle keskel !
26048022	Leviitide maaomand ja linna maaomand olgu selle keskel , mis kuulub vürstile ; see , mis kuulub vürstile , olgu Juuda maa-ala ja Benjamini maa-ala vahel !
26048023	Ja ülejäänud suguharudele : idakaare poolt läänekaare poole : Benjaminile üks osa .
26048024	Ja Benjamini maa-ala kõrval , idakaare poolt läänekaare poole : Siimeonile üks osa .
26048025	Ja Siimeoni maa-ala kõrval , idakaare poolt läänekaare poole : Issaskarile üks osa .
26048026	Ja Issaskari maa-ala kõrval , idakaare poolt läänekaare poole : Sebulonile üks osa .
26048027	Ja Sebuloni maa-ala kõrval , idakaare poolt läänekaare poole : Gaadile üks osa .
26048028	Ja Gaadi maa-ala kõrval , lõunakaare pool lõuna suunas läheb piir Taamarist Kaadesi Riiuvee kaudu kuni jõeni suure mere ääres .
26048029	See on maa , mida te peate liisu läbi jaotama pärisosaks Iisraeli suguharudele , ja need on nende maaosad , ütleb Issand Jumal .
26048030	Ja need on linna väljapääsud : põhjakaare pool , mõõtmes neli tuhat viissada -
26048031	ja linna väravail on Iisraeli suguharude nimed - on kolm väravat põhja poole : üks Ruubeni värav , üks Juuda värav , üks Leevi värav .
26048032	Ja idakaare pool : neli tuhat viissada , ja kolm väravat : üks Joosepi värav , üks Benjamini värav , üks Daani värav .
26048033	Ja lõunakaare pool : mõõtmes neli tuhat viissada , ja kolm väravat : üks Siimeoni värav , üks Issaskari värav , üks Sebuloni värav .
26048034	Ja läänekaare pool : neli tuhat viissada , ja kolm väravat : üks Gaadi värav , üks Aaseri värav , üks Naftali värav .
26048035	Ümberringi : kaheksateist tuhat . Ja sellest päevast alates on linna nimeks ' Issand on seal ' . '
27001001	Juuda kuninga Joojakimi kolmandal valitsemisaastal tuli Paabeli kuningas Nebukadnetsar Jeruusalemma alla ja piiras seda .
27001002	Ja Issand andis tema kätte Juuda kuninga Joojakimi ja osa Jumala koja riistu , ja ta viis need Sinearimaale oma jumalakotta ; ta viis riistad oma jumala varakambrisse .
27001003	Ja kuningas käskis Aspenast , ülemteenrit , et ta tooks Iisraeli lastest , niihästi kuninglikust soost kui suursuguste hulgast ,
27001004	noori mehi , kellel ei oleks ühtegi kehalist viga ja kes oleksid ilusa välimusega , kes oleksid taibukad kõigis teadustes , targad ja arusaajad , ja kes oleksid kõlblikud teenima kuningakojas ; ja neile pidi ta õpetama kaldea kirja ning keelt .
27001005	Ja kuningas määras neile igapäevase osa kuninglikust roast ja veinist , mida ta ise jõi ; ja nõnda pidi neid kasvatatama kolm aastat , et nad selle järel võiksid astuda kuninga teenistusse .
27001006	Ja nende seas olid Juuda lastest Taaniel , Hananja , Miisael ja Asarja .
27001007	Ja ülemteener pani neile nimed : ta nimetas Taanieli Beltsassariks , Hananja Sadrakiks , Miisaeli Meesakiks ja Asarja Abednegoks .
27001008	Aga Taaniel otsustas oma südames ennast mitte rüvetada kuninga roaga ja tema joodava veiniga , ja ta taotles ülemteenrilt , et tal poleks vaja ennast rüvetada .
27001009	Ja Jumal laskis Taanielil leida heldust ja armu ülemteenri ees .
27001010	Aga ülemteener ütles Taanielile : ' Ma kardan , et kui mu isand kuningas , kes on määranud teie roa ja joogi , näeb teie palged olevat viletsama välimusega kui teistel teieealistel noortel meestel , viib see mu pea hädaohtu kuninga ees . '
27001011	Siis ütles Taaniel ülevaatajale , kelle ülemteener oli määranud Taanielile , Hananjale , Miisaelile ja Asarjale :
27001012	' Tee ometi oma sulastega kümme päeva katset , et meile antakse süüa taimetoitu ja juua vett !
27001013	Siis võrreldagu sinu juuresolekul meie välimust ja nende noorte meeste välimust , kes söövad kuninglikku rooga , ja selle järel talita oma sulastega , nagu sa heaks arvad ! '
27001014	Ja ta kuulas neid selles asjas ning katsetas nendega kümme päeva .
27001015	Aga kümne päeva pärast näis nende välimus ilusam ja ihu priskem kui ühelgi neist noortest meestest , kes sõid kuninglikku rooga .
27001016	Siis ülevaataja võttis nende roa ja nende joodava veini ära ja andis neile taimetoitu .
27001017	Ja Jumal andis neile neljale noorele mehele igasuguses kirjas ja teaduses tarkust ja taipu , Taaniel mõistis aga igasuguseid nägemusi ja unenägusid .
27001018	Ja kui need aastad olid möödunud , mille järel kuningas oli käskinud nad enese ette tuua , viis ülemteener nad Nebukadnetsari ette .
27001019	Ja kuningas rääkis nendega , ja nende kõigi hulgast ei leidunud Taanieli , Hananja , Miisaeli ja Asarja sarnast , nõnda tulid nad kuninga teenistusse .
27001020	Ja kõigis teaduse ja tarkuse asjus , milles kuningas neid küsitles , leidis ta nad olevat kümme korda üle kõigist ennustajaist ja nõidadest , kes olid kogu ta kuningriigis .
27001021	Ja Taaniel jäi sinna kuningas Koorese esimese aastani .
27002001	Ja Nebukadnetsari teisel valitsemisaastal nägi Nebukadnetsar unenäo , ja ta vaim muutus rahutuks ning tal läks uni ära .
27002002	Ja kuningas käskis kutsuda ennustajaid ja nõidu , posijaid ja Kaldea tarku , et nad seletaksid talle ta unenäo ; ja nad tulid ning astusid kuninga ette .
27002003	Ja kuningas ütles neile : ' Ma nägin unenäo ja mu vaim on rahutu , püüdes seda unenägu mõista . '
27002004	Ja Kaldea targad rääkisid kuningale aramea keeles : ' Kuningas elagu igavesti ! Jutusta see unenägu oma sulastele , siis me anname sulle seletuse ! '
27002005	Kuningas vastas Kaldea tarkadele : ' Minu sõna on kindel : kui te ei seleta mulle ära unenägu ja selle tähendust , raiutakse teid tükkideks ja teie kojad tehakse rusudeks .
27002006	Aga kui te seletate mu unenäo ja selle tähenduse mulle ära , saate minult ande ja kingitusi ning suurt au . Nõnda et seletage mulle mu unenägu ja selle tähendus ära ! '
27002007	Nad vastasid teist korda ja ütlesid : ' Kuningas rääkigu oma sulastele , siis me anname sulle seletuse ! '
27002008	Kuningas kostis ja ütles : ' Ma mõistan tõesti , et te tahate aega võita , sest te näete , et minu sõna on kindel :
27002009	kui te ei seleta unenägu mulle ära , siis on teie kohta ainult see üks otsus . Te olete nõuks võtnud minu ees rääkida valelikke ja tühje sõnu , kuni ajad muutuvad . Seepärast öelge mulle unenägu , et ma teaksin , et te suudate ka selle tähenduse mulle teada anda ! '
27002010	Kaldea targad vastasid kuningale ja ütlesid : ' Ei ole maa peal inimest , kes suudaks kuninga soovi rahuldada . Sest ükski suur ja vägev kuningas ei ole küsinud niisugust asja üheltki ennustajalt , nõialt või Kaldea targalt .
27002011	Jah , asi , mida kuningas küsib , on raske ja ei ole muid , kes suudaksid seda kuningale seletada , kui jumalad , kelle eluase ei ole inimeste juures . '
27002012	Selle peale kuningas ägestus ja vihastas väga ning käskis hukata kõik Paabeli targad .
27002013	Kui käsk oli antud , et targad pidi tapetama , siis otsiti ka Taanieli ja tema kaaslasi , et neidki tappa .
27002014	Siis pöördus Taaniel targalt ja arukalt kuninga ihukaitsepealiku Arjoki poole , kes oli läinud Paabeli tarku tapma .
27002015	Ta sõnas ja ütles Arjokile , kuninga pealikule : ' Mispärast on kuningas andnud selle valju käsu ? ' Siis andis Arjok Taanielile asjaolu teada .
27002016	Ja Taaniel läks sisse ning palus kuningat , et temale antaks aega seletada unenäo tähendus kuningale .
27002017	Siis läks Taaniel oma kotta ja teatas asjaolust oma kaaslastele Hananjale , Miisaelile ja Asarjale ,
27002018	et need paluksid taeva Jumalalt halastust selle saladuse asjus , et Taaniel ja tema kaaslased ei hukkuks koos teiste Paabeli tarkadega .
27002019	Siis ilmutati saladus Taanielile öises nägemuses ; ja Taaniel kiitis taeva Jumalat .
27002020	Taaniel hakkas kõnelema ja ütles : ' Jumala nimi olgu kiidetud igavikust igavikku ! Sest tema päralt on tarkus ja vägi .
27002021	Tema muudab aegu ja aastaid , tema tagandab kuningaid ja tõstab kuningaid ; tema annab tarkadele tarkust ja mõistlikele mõistust .
27002022	Tema paljastab sügavused ja saladused , tema teab , mis on pimeduses , sest tema juures elab valgus .
27002023	Sind , mu vanemate Jumalat , ma kiidan ja ülistan , et sa mulle oled andnud tarkust ja väge ja et sa nüüd oled teinud mulle teatavaks , mida me sinult oleme palunud - oled kuninga asja teinud meile teatavaks . '
27002024	Seejärel läks Taaniel Arjoki juurde , kelle kuningas oli pannud Paabeli tarku hukkama ; ta tuli ja ütles temale nõnda : ' Ära hukka Paabeli tarku , vii mind kuninga ette ja ma seletan kuningale unenäo tähenduse ! '
27002025	Siis Arjok viis Taanieli kiiresti kuninga ette ja ütles temale nõnda : ' Ma olen leidnud Juuda vangide hulgast mehe , kes tahab kuningale teatavaks teha unenäo tähenduse . '
27002026	Kuningas kostis ja ütles Taanielile , kelle nimeks oli Beltsassar : ' Kas sina suudad mulle avaldada mu nähtud unenäo ja selle tähenduse ? '
27002027	Taaniel vastas kuningale ja ütles : ' Saladust , mille kohta kuningas küsib , ei suuda kuningale seletada ei targad , nõiad , ennustajad ega täheteadlased .
27002028	Aga taevas on Jumal , kes paljastab saladusi , ja tema ilmutab kuningas Nebukadnetsarile , mis tulevasil päevil sünnib . Su unenägu ja nägemused su peas , kui sa olid voodis , olid need :
27002029	sinul , kuningas , tõusid voodis olles mõtted selle kohta , mis tulevikus sünnib , ja tema , kes paljastab saladusi , ilmutas sulle , mis sünnib .
27002030	Ja minule on see saladus paljastatud mitte minu tarkuse läbi , kui mul olekski seda rohkem kui muil elavail , vaid seepärast , et selle tähendus saaks kuningale teatavaks ja et sa mõistaksid oma südame mõtteid .
27002031	Sina , kuningas , nägid , ja vaata , oli üks suur kuju . See kuju oli suur ja selle hiilgus erakordne ; see seisis su ees ja selle välimus oli hirmus .
27002032	Kuju pea oli puhtast kullast , rind ja käsivarred hõbedast , kõht ja reied vasest ,
27002033	sääred rauast , jalad osalt rauast , osalt savist .
27002034	Sa vaatasid , kuni üks kivi käte abita lahti murdus ja lõi kujule vastu jalgu , mis olid rauast ja savist , ja purustas need .
27002035	Siis purunesid üheskoos raud , savi , vask , hõbe ja kuld ja said aganate sarnaseks suviselt rehealuselt : tuul viis need ära ja neist ei leidunud jälgegi . Aga kivist , mis oli tabanud kuju , sai suur mägi ja see täitis kogu maa .
27002036	See oli unenägu , ja nüüd ütleme kuningale selle tähenduse :
27002037	sina , kuningas , oled kuningate kuningas , kellele taeva Jumal on andnud kuningriigi , võimu , vägevuse ja au .
27002038	Ja sinu kätte on ta andnud inimesed , kus need ka iganes elavad , metsloomad ja taeva linnud , seades sinu valitsema nende kõigi üle - sina oled see kullast pea !
27002039	Aga sinu järel tõuseb teine kuningriik , väiksem kui sinu oma , ja veel kolmas kuningriik , vasest , mis valitseb kogu maa üle .
27002040	Siis tuleb neljas kuningriik , tugev nagu raud - raud ju lõhub ja pihustab kõike ; ja nagu purustav raud , nii lõhub ja purustab ta kõik .
27002041	Aga et sa nägid jalad ja varbad olevat osalt potissepa savist ja osalt rauast , siis see tähendab jagatud kuningriiki ; küll on selles raua tugevust , just nagu sa nägid rauda savimullaga segatult .
27002042	Ja et jalgade varbad olid osalt rauast ja osalt savist , tähendab seda , et osa kuningriiki on tugev ja osa on rabe .
27002043	Et sa nägid rauda savimullaga segatult , tähendab seda , et kuigi nad segunevad inimseemne poolest , ei püsi nad üksteise küljes , nagu raud ei segune saviga .
27002044	Aga nende kuningate päevil püstitab taeva Jumal kuningriigi , mis jääb igavesti hävitamatuks ja mille valitsust ei anta teisele rahvale . See lõhub ja hävitab kõik need kuningriigid , aga ta ise püsib igavesti ,
27002045	just nagu sa nägid , et üks kivi käte abita mäest lahti murdus ja purustas raua , vase , savi , hõbeda ja kulla . Suur Jumal on andnud kuningale teada , mis tulevikus sünnib . Ja unenägu on tõsi ning selle tähendus kindel . '
27002046	Siis kuningas Nebukadnetsar langes silmili maha ja kummardas Taanieli ning käskis temale ohverdada roaohvrit ja suitsutusohvrit .
27002047	Kuningas pöördus Taanieli poole ja ütles talle : ' See on tõsi , et teie Jumal on jumalate Jumal ja kuningate Issand ning saladuste paljastaja , sest sina suutsid selle saladuse paljastada . '
27002048	Siis kuningas ülendas Taanieli ja andis temale palju kalleid kingitusi ning pani ta valitsejaks üle kogu Paabeli maakonna ja ülem-eestseisjaks kõigile Paabeli tarkadele .
27002049	Ja Taaniel palus kuningat ja see seadis Sadraki , Meesaki ja Abednego valitsema Paabeli maakonna üle ; aga Taaniel jäi kuninga hoovkonda .
27003001	Kuningas Nebukadnetsar laskis valmistada kuldkuju , mille kõrgus oli kuuskümmend küünart ja laius kuus küünart ; ta laskis selle püstitada Duura orgu Paabelimaal .
27003002	Ja kuningas Nebukadnetsar käskis kokku kutsuda asehaldurid , ülemad ja maavalitsejad , nõunikud , varahoidjad , kohtunikud , korravalvurid ja kõik linna ametikandjad , et need tuleksid pühitsema kuju , mille kuningas Nebukadnetsar oli lasknud püstitada .
27003003	Siis kogunesid asehaldurid , ülemad ja maavalitsejad , nõunikud , varahoidjad , kohtunikud , korravalvurid ja kõik linna ametikandjad pühitsema kuju , mille kuningas Nebukadnetsar oli lasknud püstitada . Nad asetusid kuju ette , mille Nebukadnetsar oli püstitanud .
27003004	Ja hüüdja hüüdis valjusti : ' Teid , rahvad , suguvõsad ja keeled , kästakse :
27003005	niipea kui te kuulete sarvede , vilede , kannelde , harfide , naablite , torupillide ja igasugu mänguriistade häält , heitke maha ja kummardage kuldkuju , mille kuningas Nebukadnetsar on püstitanud !
27003006	Aga kes ei heida maha ega kummarda , see heidetakse otsekohe tulisesse ahju ! '
27003007	Seepärast , niipea kui kuuldi sarvede , vilede , kannelde , harfide , naablite , torupillide ja igasugu mänguriistade häält , heitsid kõik rahvad , suguvõsad ja keeled maha ja kummardasid kuldkuju , mille kuningas Nebukadnetsar oli lasknud püstitada .
27003008	Seepeale astus otsekohe esile kaldea mehi ja need süüdistasid juute .
27003009	Nad hakkasid rääkima ja ütlesid kuningas Nebukadnetsarile : ' Kuningas elagu igavesti !
27003010	Sina , kuningas , oled andnud käsu , et igaüks , kes kuuleb sarvede , vilede , kannelde , harfide , naablite , torupillide ja igasugu mänguriistade häält , peab heitma maha ja kummardama kuldkuju ,
27003011	aga kes ei heida maha ega kummarda , see heidetakse tulisesse ahju .
27003012	On olemas juuda mehed , keda sa oled pannud valitsema Paabeli maakonna üle : Sadrak , Meesak ja Abednego . Need mehed ei hooli sinust , kuningas , nad ei teeni sinu jumalaid ega kummarda kuldkuju , mille sa oled lasknud püstitada . '
27003013	Siis käskis vihane ja raevunud Nebukadnetsar tuua Sadraki , Meesaki ja Abednego ; ja need mehed toodi kuninga ette .
27003014	Nebukadnetsar hakkas rääkima ja ütles neile : ' Kas see on tõsi , Sadrak , Meesak ja Abednego , et teie ei teeni mu jumalaid ega kummarda kuldkuju , mille ma olen lasknud püstitada ?
27003015	Kui te nüüd otsekohe , kui te kuulete sarvede , vilede , kannelde , harfide , naablite , torupillide ja igasugu mänguriistade häält , olete valmis maha heitma ja kummardama kuju , mille ma olen lasknud valmistada , siis on see hea ; aga kui te ei kummarda , siis heidetakse teid otsekohe tulisesse ahju . Ja kes oleks see jumal , kes teid päästaks minu käest ? '
27003016	Sadrak , Meesak ja Abednego kostsid ning ütlesid kuningale : ' Nebukadnetsar ! Selle peale pole meil tarvis sulle vastata sõnagi .
27003017	Kui see peab olema , võib meie Jumal , keda me teenime , meid päästa : ta päästab meid tulisest ahjust ja sinu käest , oh kuningas !
27003018	Aga kui mitte , siis olgu sul teada , kuningas , et meie ei teeni su jumalaid ega kummarda kuldkuju , mille sa oled lasknud püstitada . '
27003019	Siis Nebukadnetsar vihastas ja ta näojume muutus Sadraki , Meesaki ja Abednego pärast ; ta käskis ahju kütta seitse korda rohkem kui tavaliselt .
27003020	Ja ta käskis mõningaid tugevaid mehi oma sõjaväest siduda Sadrak , Meesak ja Abednego kinni , et heita nad tulisesse ahju .
27003021	Siis seoti mehed kinni ning heideti tulisesse ahju koos nende kuubede , pükste , mütside ja muude riietega .
27003022	Et kuninga käsk oli vali ja ahi oli ülemäära köetud , siis tappis tuleleek need mehed , kes Sadraki , Meesaki ja Abednego sinna viisid .
27003023	Aga need kolm meest , Sadrak , Meesak ja Abednego , langesid seotuina tulisesse ahju .
27003091	Siis kuningas Nebukadnetsar ehmus ja tõusis kähku üles , kostis ja ütles oma nõuandjaile : ' Eks me heitnud kolm seotud meest tulle ? ' Nad kostsid ja ütlesid kuningale : ' Tõepoolest , kuningas ! '
27003092	Tema kostis ja ütles : ' Vaata , ma näen nelja meest vabalt tules käivat ja neil pole midagi viga , neljas aga on välimuselt jumalate poja sarnane . '
27003093	Siis Nebukadnetsar läks tulise ahju ukse juurde , hakkas rääkima ja ütles : ' Sadrak , Meesak ja Abednego , kõrgeima Jumala sulased , astuge välja ja tulge siia ! ' Siis tulid Sadrak , Meesak ja Abednego tulest välja .
27003094	Ja asehaldurid , ülemad ja maavalitsejad ja kuninga nõuandjad kogunesid ning nägid , et tuli ei olnud saanud võimust nende meeste ihu üle ; neil ei olnud juuksed peas kõrbenud , nende kuued ei olnud muutnud värvi ja neile ei olnud külge hakanud kõrbelõhna .
27003095	Nebukadnetsar kostis ja ütles : ' Kiidetud olgu Sadraki , Meesaki ja Abednego Jumal , kes läkitas oma ingli ja päästis oma sulased , kes lootsid tema peale ja astusid üle kuninga käsust . Nad andsid pigem ära oma ihu , kui et teenida ja kummardada mõnda muud jumalat peale nende oma Jumala !
27003096	Nüüd antakse minu poolt käsk , et igaüks , olgu mis tahes rahvast , suguvõsast ja keelest , kes kõneleb häbematult Sadraki , Meesaki ja Abednego Jumala kohta , raiutakse tükkideks ja tema koda tehakse rusuks , sest ei ole muud jumalat , kes suudaks nõnda päästa ! '
27003097	Siis kuningas andis Sadrakile , Meesakile ja Abednegole Paabeli linnas hea põlve .
27003098	' Kuningas Nebukadnetsar , kõigile rahvastele , suguvõsadele ja keeltele , kes elavad kogu maal : teie rahu olgu suur !
27003099	Mul on hea meel teha teatavaks tunnustähti ja imetegusid , mis kõrgeim Jumal mulle on teinud .
27003100	Kui suured on tema tunnustähed ja kui vägevad on tema imeteod ! Tema kuningriik on igavene kuningriik ja tema valitsus on põlvest põlve .
27004001	Mina , Nebukadnetsar , olin muretu oma kojas ja õnnelik oma palees .
27004002	Ma nägin und ja see kohutas mind ; mu voodisoleku kujutlused ja peas sündinud nägemused tegid mulle hirmu .
27004003	Ja ma andsin käsu tuua mu ette kõik Paabeli targad , et need seletaksid mulle unenäo tähenduse .
27004004	Siis tulid ennustajad , nõiad , Kaldea teadjad ja tähetargad , ja ma jutustasin neile unenäo , aga nad ei suutnud mulle seletada selle tähendust .
27004005	Aga viimaks tuli mu ette Taaniel , kelle nimi on Beltsassar minu jumala nime järgi ja kelles on pühade jumalate vaim , ja ma jutustasin talle oma unenäo :
27004006	Beltsassar , ennustajate ülem , ma tean , et sinus on pühade jumalate vaim ja et ükski saladus ei tee sulle raskust . Siin on mu unenäo nägemused , mis ma nägin - ütle selle tähendus !
27004007	Ja need on mu pea nägemused , mis mul voodis olles olid : ma vaatasin , ja ennäe , keset maad oli üks puu ja selle kõrgus oli suur .
27004008	Puu kasvas ja muutus tugevaks , selle kõrgus ulatus taevani ja seda oli näha kogu maa ääreni .
27004009	Sellel olid ilusad lehed ja palju vilja ning seal oli toidust kõigile ; selle all oli varju loomadele ja selle okstel elasid taeva linnud ning kõik liha toitis ennast sellest .
27004010	Ma nägin oma pea nägemustes , mis mul voodis olles olid , ja vaata , püha ingel astus taevast alla .
27004011	Ta hüüdis valjusti ja ütles nõnda : ' Raiuge puu maha ja laasige sellelt oksad , rabage sellelt lehed ja puistake vili laiali , siis põgenevad loomad selle alt ja linnud selle okstelt !
27004012	Aga juur jätke maa sisse , raud - ja vaskahelasse aasa rohu peale ; seda kastetagu taeva kastega ja koos loomadega olgu tal osa maa rohust .
27004013	Tema inimsüda võetagu ja temale antagu looma süda , ja seitse aega käigu temast üle !
27004014	See käsk oleneb inglite otsusest ja see asi pühade sõnast , selleks et elavad tunneksid , et Kõigekõrgem valitseb inimeste kuningriigi üle , annab selle , kellele ta tahab , ja tõstab selle üle kõige alama inimese . '
27004015	Selle unenäo nägin mina , kuningas Nebukadnetsar . Ja sina , Beltsassar , ütle , mida see tähendab , sest ükski mu kuningriigi tarkadest ei suuda mulle seletada selle tähendust ! Sina aga suudad , sest sinus on pühade jumalate vaim . '
27004016	Taaniel , kelle nimi oli Beltsassar , kohkus siis hetkeks ja ta mõtted ehmatasid teda . Kuningas rääkis ja ütles : ' Beltsassar , ärgu unenägu ja selle tähendus sind ehmatagu ! ' Beltsassar kostis ja ütles : ' Mu isand ! Unenägu tabagu su vihkajaid ja selle tähendus su vaenlasi !
27004017	Puu , mida sa nägid , mis kasvas ja sai tugevaks , mille kõrgus ulatus taevani ja mis oli nähtav kogu maal ,
27004018	millel olid ilusad lehed ja palju vilja ning kus oli toidust kõigile , mille all elasid välja loomad ja mille okstel asusid taeva linnud -
27004019	see oled sina , kuningas , kes oled kasvanud ja saanud tugevaks ; sinu suurus on kasvanud ja ulatub taevani ning sinu valitsus ulatub maailma ääreni .
27004020	Ja et kuningas nägi püha ingli taevast alla astuvat ja ütlevat : ' Raiuge puu maha ja hävitage see , aga jätke juur maa sisse , raud - ja vaskahelasse aasa rohu peale ; seda kastetagu taeva kastega ja koos välja loomadega olgu tal osa , kuni seitse aega on temast üle käinud ' ,
27004021	selle tähendus , oh kuningas , ja Kõigekõrgema otsus , mis tabab mu isandat kuningat , on see :
27004022	sind aetakse ära inimeste hulgast ja sul on eluase välja loomade juures ; sulle antakse rohtu süüa nagu härgadele ja sind kastetakse taeva kastega , ja sinust käib üle seitse aega , kuni sa tunned , et Kõigekõrgem valitseb inimeste kuningriigi üle ja annab selle , kellele tahab .
27004023	Ja et puu juur kästi alles jätta , tähendab seda : su kuningriik jääb sinule , niipea kui sa mõistad , et taevas valitseb .
27004024	Seepärast , oh kuningas , lase enesele meeldida mu nõu : vabasta ennast oma pattudest õigluse läbi , ja oma ülekohtutegudest viletsate peale halastades , et su õnn võiks kesta ! '
27004025	Kõik see tabas kuningas Nebukadnetsarit .
27004026	Kaheteistkümne kuu pärast , kui ta oli kõndimas Paabeli kuningliku palee katusel ,
27004027	hakkas kuningas rääkima ja ütles : ' Eks see ole see suur Paabel , mille ma oma võimsa jõuga olen ehitanud kuninglikuks valitsuspaigaks ja oma väärikuse auks ? '
27004028	Sõna oli alles kuninga suus , kui taevast kostis hääl : ' Sinule , kuningas Nebukadnetsar , öeldakse : Sinult võetakse kuningriik ,
27004029	sind aetakse ära inimeste juurest ja su asupaik on väljal loomade juures ; sulle antakse süüa rohtu nagu härgadele ja sinust käib üle seitse aega , kuni sa mõistad , et Kõigekõrgem valitseb inimeste kuningriigi üle ja annab selle , kellele tahab . '
27004030	Selsamal silmapilgul sai see sõna Nebukadnetsari kohta tõeks ja ta aeti ära inimeste juurest ; ta sõi rohtu nagu härjad ja ta ihu kasteti taeva kastega , kuni ta juuksed kasvasid pikaks nagu kotkasuled ja ta küüned olid nagu linnuküünised .
27004031	' Aga pärast selle aja möödumist , mina , Nebukadnetsar , tõstsin oma silmad taeva poole ja mulle tuli mõistus tagasi ; ja ma õnnistasin Kõigekõrgemat , kiitsin ja ülistasin teda , kes elab igavesti , kelle valitsus on igavene valitsus ja kelle kuningriik püsib põlvest põlve .
27004032	Kõiki , kes elavad maa peal , ei tule panna mikski , sest tema talitab , nagu tahab , niihästi taeva väega kui maa elanikega , ega ole seda , kes võiks lüüa tema käe peale ja öelda temale : ' Mis sa teed ? '
27004033	Selsamal ajal tuli mu mõistus tagasi , ja mu toredus ja hiilgus tulid tagasi mu kuningriigi auks ; mu ametikandjad ja suurnikud otsisid mind , ja mind pandi taas mu kuningriigi üle ja mulle anti veelgi suurem võim .
27004034	Nüüd mina , Nebukadnetsar , kiidan ja ülistan ja austan taeva kuningat , sest kõik tema teod on tõde ja tema teed on õiged ! Tema võib alandada neid , kes käivad kõrkuses . '
27005001	Kuningas Belsassar tegi suure peo oma tuhandele suurnikule ja jõi veini selle tuhande ees .
27005002	Veini mõjul käskis Belsassar tuua kuld - ja hõberiistad , mis tema isa Nebukadnetsar Jeruusalemma templist oli toonud , et kuningas ja tema suurnikud , tema naised ja liignaised , saaksid neist juua .
27005003	Siis toodi need kuldriistad , mis olid toodud templist , Jumala kojast Jeruusalemmast , ja kuningas ning tema suurnikud , tema naised ja liignaised jõid nende seest .
27005004	Nad jõid veini ja ülistasid kuld - , hõbe - , vask - , raud - , puu - ja kivijumalaid .
27005005	Selsamal tunnil ilmusid inimkäe sõrmed ja kirjutasid kuninga palee lubjatud seinale , lambijala kohale ; ja kuningas nägi kirjutavat kätt .
27005006	Siis kahvatas kuninga näojume ja ta mõtted kohutasid teda ; ta niudeliigesed lõdisesid ja ta põlved pekslesid teineteise vastu .
27005007	Kuningas hüüdis valjusti , et toodaks nõiad , Kaldea teadjad ja tähetargad . Kuningas hakkas rääkima ja ütles Paabeli tarkadele : ' Kes iganes oskab seda kirja lugeda ja seletab mulle selle tähenduse , see riietatakse purpurisse , temale pannakse kuldkee kaela ja ta saab kolmandaks valitsejaks kuningriigis ! '
27005008	Siis tulid kõik targad , aga need ei osanud kirja lugeda ega selle seletust kuningale teatavaks teha .
27005009	Siis kohkus kuningas Belsassar väga ja ta näojume kahvatas , ja ta suurnikud sattusid segadusse .
27005010	Kuninga ja tema suurnike sõnade peale tuli kuninga ema pidusaali . Kuninga ema hakkas rääkima ja ütles : ' Kuningas elagu igavesti ! Ärgu kohutagu sind su mõtted ja ärgu kahvatagu su näojume !
27005011	Sinu kuningriigis on mees , kelles on pühade jumalate vaim . Su isa päevil leidus temal arusaamist , taipu ja tarkust otsekui jumalate tarkust , ja kuningas Nebukadnetsar , su isa , tõstis tema ennustajate , nõidade , Kaldea teadjate ja tähetarkade ülemaks - kuningas , su isa - ,
27005012	sellepärast et temas , Taanielis , kellele kuningas oli pannud nimeks Beltsassar , leidus eriline vaim ja temal oli mõistust ning taipu seletada unenägusid , lahendada mõistatusi ja harutada lahti sõlmi . Kutsutagu nüüd Taaniel , küll tema annab tähenduse teada ! '
27005013	Siis toodi Taaniel kuninga ette . Kuningas hakkas rääkima ja ütles Taanielile : ' Kas sina oled Taaniel , Juuda vangide hulgast , keda kuningas , mu isa , Juudast tõi ?
27005014	Ma olen sinust kuulnud , et sinus on jumalate vaim ja et sinul leidub arusaamist ja taipu ning erilist tarkust .
27005015	Ja nüüd on mu ette toodud targad ja nõiad seda kirja lugema ning selle tähendust mulle teatavaks tegema , aga nad ei ole suutnud sellele asjale seletust anda .
27005016	Sinust ma olen aga kuulnud , et sina suudad seletusi anda ja sõlmi harutada . Kui sa suudad nüüd kirja lugeda ja selle tähenduse mulle teatavaks teha , siis riietatakse sind purpurisse , sulle pannakse kuldkee kaela ja sa saad kolmandaks valitsejaks kuningriigis . '
27005017	Siis kostis Taaniel ja ütles kuninga ees : ' Su annid jäägu sulle enesele ja oma kingitused anna mõnele teisele ! Aga kirja ma loen kuningale ja teen selle tähenduse temale teatavaks .
27005018	Sina , kuningas ! Kõigekõrgem Jumal oli andnud su isale Nebukadnetsarile kuningriigi ja võimu , au ja hiilguse .
27005019	Võimu pärast , mille Jumal temale oli andnud , värisesid ja kartsid tema ees kõik rahvad , suguvõsad ja keeled . Tema tappis , keda tahtis , ja jättis ellu , keda tahtis ; ta ülendas , keda tahtis , ja alandas , keda tahtis .
27005020	Aga kui ta süda suurustas ja ta vaim muutus ülemeelikuks , siis tõugati ta oma kuninglikult aujärjelt ja ta au võeti temalt ära .
27005021	Ta aeti ära inimlaste hulgast ja ta süda muutus looma südame sarnaseks ; tema eluase oli metseeslite juures ja talle anti süüa rohtu nagu härgadele ja ta ihu kasteti taeva kastega , kuni ta mõistis , et Kõigekõrgem Jumal valitseb inimeste kuningriiki ja tõstab selle üle , keda tema tahab .
27005022	Aga sina , tema poeg Belsassar , ei ole alandanud oma südant , kuigi sa teadsid kõike seda ,
27005023	vaid oled tõusnud taeva Issanda vastu : tema koja riistad on toodud su ette , sina ja su suurnikud , su naised ja su liignaised olete joonud nende seest veini ; sa oled ülistanud hõbe - , kuld - , vask - , raud - , puu - ja kivijumalaid , kes ei näe , ei kuule ega mõista . Aga seda Jumalat , kelle käes on su hing ja kelle omad on kõik su teed , ei ole sa austanud .
27005024	Sellepärast on tema poolt läkitatud see käsi ja kirjutatud see kiri .
27005025	Ja see on see kirjutatud kiri : ' Menee , menee , tekeel , ufarsiin . '
27005026	Sõnade tähendus on niisugune : menee - Jumal on ära lugenud su kuningriigi päevad ja on teinud sellele lõpu .
27005027	Tekeel - sind on vaekaussidega vaetud ja leitud kerge olevat .
27005028	Ufarsiin - su kuningriik on tükeldatud ning antud meedlastele ja pärslastele . '
27005029	Siis Belsassar andis käsu ja Taaniel riietati purpurisse , talle pandi kuldkee kaela ja temast kuulutati , et ta hakkab kuningriigis valitsema kolmandana .
27005030	Selsamal ööl tapeti Belsassar , Kaldea kuningas .
27005031	Ja meedlane Daarjaves sai kuningriigi enesele , kui ta oli kuuskümmend kaks aastat vana .
27006001	Daarjaves arvas heaks seada kuningriigi üle sada kakskümmend asehaldurit , et neid oleks kogu kuningriigis ,
27006002	ja nende üle kolm ametikandjat , kellest üks oli Taaniel , kellele need asehaldurid pidid aru andma , et kuningale ei sünniks kahju .
27006003	Taaniel oli silmapaistvam kui teised ametikandjad ja asehaldurid , sellepärast et temas oli eriline vaim ; ja kuningas kavatses tema tõsta üle kogu kuningriigi .
27006004	Siis need ametikandjad ja asehaldurid otsisid ettekäänet , et leida Taanielile kuningriigivastast süüd ; aga nad ei suutnud leida ühtegi ettekäänet ega midagi halba , sellepärast et ta oli ustav ja mingit hooletust ega halba tema kohta ei leidunud .
27006005	Siis ütlesid need mehed : ' Me ei leia selle Taanieli vastu ühtegi ettekäänet , kui me ei leia seda ühenduses tema Jumala seadusega . '
27006006	Siis need ametikandjad ja asehaldurid tormasid kuninga juurde ja ütlesid temale nõnda : ' Kuningas Daarjaves elagu igavesti !
27006007	Kõik kuningriigi ametikandjad , maavalitsejad ja asehaldurid , nõunikud ja maavanemad on pidanud nõu , et kuningas annaks korralduse ja jõustaks keelu , et igaüks , kes kolmekümne päeva jooksul palub midagi mõnelt jumalalt või inimeselt , aga mitte sinult , kuningas , visatakse lõvide auku .
27006008	Nüüd , kuningas , avalda keeld ja kirjuta kiri , mida meedlaste ja pärslaste muutmatu seaduse tõttu ei tohi tühistada ! '
27006009	Ja kuningas Daarjaves kirjutas kirja ja keelu .
27006010	Aga kui Taaniel sai teada , et kiri oli kirjutatud , siis läks ta oma kotta , mille ülakambri aknad olid avatud Jeruusalemma poole . Ja kolm korda päevas heitis ta põlvili , palvetas ja kiitis oma Jumalat , nagu ta seda ennegi oli teinud .
27006011	Siis need mehed tormasid sisse ja leidsid Taanieli palvetamast ja anumast oma Jumala ees .
27006012	Seejärel astusid nad kuninga ette ja küsisid kuninga keelu kohta : ' Kas sa pole mitte kirjutanud keeldu , et iga inimene , kes kolmekümne päeva jooksul palub midagi mõnelt jumalalt või inimeselt , aga mitte sinult , kuningas , visatakse lõvide auku ? ' Kuningas kostis ja ütles : ' Asi on kindel meedlaste ja pärslaste muutmatu seaduse järgi ! '
27006013	Siis nad kostsid ja ütlesid kuninga ees : ' Taaniel , kes on Juuda vangide hulgast , ei hooli sinust , kuningas , ega keelust , mille sa oled kirjutanud , vaid ta palvetab kolm korda päevas oma palvet . '
27006014	Kui kuningas seda kuulis , siis oli see temale väga ebameeldiv ja ta oli mures Taanieli pärast , kuidas teda päästa ; ja ta nägi vaeva tema päästmiseks kuni päikeseloojakuni .
27006015	Siis need mehed tormasid kuninga juurde ja ütlesid kuningale : ' Tea , kuningas , et meedlaste ja pärslaste seaduseks on , et ühtegi kuninga antud keeldu või korraldust ei tohi muuta ! '
27006016	Siis kuningas andis käsu ja Taaniel toodi ning visati lõvide auku . Kuningas rääkis ja ütles Taanielile : ' Sinu Jumal , keda sa lakkamata teenid , päästku sind ! '
27006017	Siis toodi kivi ja pandi augu suule , ja kuningas pitseeris selle oma pitserisõrmusega ja oma suurnike pitserisõrmustega , et Taanieli asjas ei oleks muutust .
27006018	Siis läks kuningas oma paleesse ja veetis öö paastudes ega lasknud mänguriistu enese ette tuua , ja tal ei olnud und .
27006019	Koiduajal , kui valgeks oli läinud , kuningas tõusis ja läks kiiresti lõvide augu juurde .
27006020	Ja kui ta jõudis augu juurde , kus Taaniel oli , hüüdis ta kurva häälega ; ja kuningas rääkis ning ütles Taanielile : ' Taaniel , elava Jumala sulane ! Kas su Jumal , keda sa lakkamata oled teeninud , on suutnud sind päästa lõvide küüsist ? '
27006021	Siis Taaniel kõneles kuningaga : ' Kuningas elagu igavesti !
27006022	Minu Jumal läkitas oma ingli ja sulges lõvide suud , ja need ei teinud mulle kurja , sellepärast et mind leiti olevat tema ees süütu ; ja nõnda ei ole ma ka sinu ees , kuningas , kurja teinud . '
27006023	Siis oli kuningas tema pärast väga rõõmus ja käskis Taanieli august välja tuua ; ja Taaniel toodi august välja ning tema küljes ei leitud ühtegi viga , sellepärast et ta oli uskunud oma Jumalasse .
27006024	Ja kuningas käskis tuua need mehed , kes olid Taanieli süüdistanud , ja visata lõvide auku , nemad , nende lapsed ja naised ; ja nad ei olnud veel jõudnud augu põhja , kui lõvid võtsid nende üle võimust ja murdsid kõik nende kondid .
27006025	Siis kuningas Daarjaves kirjutas kõigile rahvastele , suguvõsadele ja keeltele , kes elasid kogu maal : ' Teie rahu olgu suur !
27006026	Minu poolt on antud käsk , et kogu mu kuningriigi võimupiirkonnas tuleb karta Taanieli Jumalat . Sest tema on elav Jumal ja püsib igavesti . Tema kuningriik ei hukku ja tema valitsus ei lõpe .
27006027	Tema päästab ja vabastab , tema teeb tunnustähti ja imesid taevas ja maa peal , tema , kes päästis Taanieli lõvide küüsist . '
27006028	Ja Taanieli käsi käis hästi Daarjavese kuningriigis ja pärslase Koorese kuningriigis .
27007001	Paabeli kuninga Belsassari esimesel aastal nägi Taaniel voodis olles und ja nägemusi oma peas . Siis ta kirjutas unenäo üles , tegi selle sisust kokkuvõtte .
27007002	Taaniel hakkas rääkima ja ütles : ' Ma nägin oma nägemuses öösel , vaata , neli taeva tuult panid voogama suure mere .
27007003	Ja neli suurt metsalist tõusid merest , üksteisest erinevad .
27007004	Esimene oli nagu lõvi , aga tal olid kotka tiivad ; minu nähes katkuti talt tiivad ja ta tõsteti maast üles ning pandi jalgadele püsti nagu inimene , ja temale anti inimese süda .
27007005	Ja vaata , tema järel tuli teine metsaline , karu sarnane ; aga see pandi püsti ühe külje peale ja tal oli kolm küljeluud suus hammaste vahel ; ja temale öeldi nõnda : ' Tõuse , söö palju liha ! '
27007006	Pärast seda ma nägin , vaata , oli üks teine , otsekui panter , ja tal oli seljas neli linnutiiba ; sel metsalisel oli neli pead ja temale anti valitsus .
27007007	Pärast seda ma nägin öistes nägemustes , vaata , seal oli neljas metsaline , kole ja kohutav ja väga tugev ; tal olid suured raudhambad , ta sõi ja näris ning tallas ülejäägi jalgade alla . Ja see oli erinev kõigist endistest metsalistest , ja tal oli kümme sarve .
27007008	Ma vaatasin neid sarvi , ja vaata , veel üks pisike sarv tõusis nende vahelt ja kolm endistest sarvedest kisti selle eest välja ; ja vaata , sellel sarvel olid silmad nagu inimese silmad , ja suu , mis suurustas .
27007009	Kui ma seda vaatasin , asetati aujärjed ja Elatanu võttis istet . Tema kuub oli valge nagu lumi ja ta juuksed nagu puhas vill . Tema aujärjeks olid tuleleegid , selle rattaiks oli põlev tuli .
27007010	Tulejõgi voolas ja läks välja ta juurest . Tuhat korda tuhat teenisid teda , kümme tuhat korda kümme tuhat seisid tema ees . Kohus võttis istet ja raamatud avati .
27007011	Ma vaatasin siis nende suurte sõnade kõla pärast , mis sarv rääkis . Kui ma vaatasin , siis tapeti metsaline ja ta keha hävitati ning heideti tulle põlema .
27007012	Ka teistelt metsalistelt võeti valitsus ära ja määrati kindlaks nende eluea aeg ja kestus .
27007013	Ja ma nägin öistes nägemustes , vaata , taeva pilvedega tuli keegi , kes oli Inimesepoja sarnane . Ja ta saabus Elatanu juurde ning viidi tema ette .
27007014	Ja temale anti valitsus ja au ning kuningriik ; ja kõik rahvad , suguvõsad ja keeled teenisid teda . Tema valitsus on igavene valitsus , mis ei lakka , ja tema kuningriik ei hukku .
27007015	Mina , Taaniel , olin selle tõttu ärevil ja nägemused mu peas kohutasid mind .
27007016	Ma astusin ühe juurde seal seisjaist ja palusin temalt seletust kõigi nende asjade kohta ; ja ta vastas mulle ning tegi nende asjade tähenduse mulle teatavaks :
27007017	' Need suured metsalised , keda on neli , on neli kuningat , kes tõusevad maa peal .
27007018	Aga Kõigekõrgema pühad saavad kuningriigi ja kuningriik jääb neile igaveseks - igavesest ajast igavesti . '
27007019	Siis ma tahtsin seletust neljanda metsalise kohta , kes oli teistsugune kui kõik muud , kes oli väga kohutav , kellel olid raudhambad ja vaskküüned , kes sõi , näris ja tallas ülejäägi jalgade alla ,
27007020	ja kümne sarve kohta ta peas ja selle sarve kohta , mis tõusis , mille eest kolm maha langes ; selle sarve kohta , millel olid silmad ja suurustav suu ja mis näis olevat suurem kui teised .
27007021	Kui ma vaatasin , siis seesama sarv sõdis pühadega ja võitis nad ,
27007022	kuni tuli Elatanu ja kohus anti Kõigekõrgema pühade kätte ja jõudis aeg , mil pühad said kuningriigi endile .
27007023	Ta ütles nõnda : ' Neljas metsaline on neljas kuningriik maa peal , kõigist kuningriikidest erinev , see sööb kogu maa ja tallab ning purustab selle .
27007024	Ja need kümme sarve : sellest kuningriigist tõuseb kümme kuningat , ja veel üks tõuseb pärast neid ; aga tema on teistsugune kui eelmised ja ta alandab kolm kuningat .
27007025	Ja ta kõneleb sõnu Kõigekõrgema vastu ning piinab Kõigekõrgema pühasid . Ja ta püüab muuta aegu ja seadust , ja need antakse tema kätte ajaks , aegadeks ja pooleks ajaks .
27007026	Siis võtab kohus istet ja temalt võetakse ära valitsus ja ta hävitatakse ning hukatakse lõplikult .
27007027	Ja kuningriik ning valitsus ja võim kuningriikide üle kogu taeva all antakse Kõigekõrgema pühale rahvale . Tema kuningriik on igavene kuningriik ja kõik valitsused peavad teda teenima ning temale alistuma . '
27007028	Siin lõpeb jutustus . Mind , Taanieli , kohutasid mu mõtted väga ja mu näojume kahvatas , aga selle asja ma pidasin meeles .
27008001	Kuningas Belsassari valitsemise kolmandal aastal ilmutati mulle , Taanielile , nägemus lisaks sellele , mis mulle varem oli ilmutatud .
27008002	Kui ma nägemuses nägin , siis ma olin , kui ma vaatasin , Suusani palees Eelami maakonnas ; ja ma nägin selles nägemuses , et ma olin Uulai jõe ääres .
27008003	Ja ma tõstsin oma silmad üles ja vaatasin , ja ennäe , üks jäär seisis teisel pool jõge ja tal oli kaks sarve ; ja sarved olid pikad , aga üks oli teisest pikem , ja pikem tõusis viimasena .
27008004	Ma nägin jäära kaevlevat lääne ja põhja ja lõuna poole , ja ükski loom ei suutnud temale vastu seista ega olnud tema käest päästjat ; ta tegi , nagu temale meeldis , ja ta suurustas .
27008005	Siis ma panin tähele , ja vaata , üks sikk tuli lääne poolt üle kogu maa , ilma et ta oleks puudutanud maad ; ja sikul oli silmade vahel võimas sarv .
27008006	Ja ta tuli kahe sarvega jäära juurde , keda ma olin näinud seisvat teisel pool jõge , ja jooksis oma vägevas vihas sellele kallale .
27008007	Ja ma nägin teda jõudvat jäära juurde ; siis ta märatses selle vastu ja puskis jäära ning murdis selle mõlemad sarved ; ja jääral ei olnud jõudu temale vastu seista , vaid too paiskas ta maha ja tallas teda ; ja ei olnud kedagi , kes oleks päästnud jäära tema käest .
27008008	Ja sikk suurustas väga , aga kui ta oli vägevuse tipul , murdus võimas sarv ja selle asemele kasvas neli suurt sarve taeva nelja tuule poole .
27008009	Ja ühest neist sarvedest tuli veel üks pisike sarv ja see kasvas väga suureks lõuna ja ida ja ilusa maa suunas .
27008010	Ta kasvas suureks kuni taeva väeni ja paiskas maha mõned sellest väest ja tähtedest ning tallas neid .
27008011	Ja ta tõstis ennast kuni selle väe vürstini ; sellelt võeti ära alaline ohver ja ta pühamu paik tõugati ümber .
27008012	Ja alalise ohvri asemele pandi üleastumise vägi ; ta paiskas tõe maha , ja mida ta tegi , läks tal korda .
27008013	Siis ma kuulsin ühte püha kõnelevat , ja teine püha küsis kõnelejalt : ' Kui kaua kestab see nägemus alalisest ohvrist ja hukutavast üleastumisest , pühamu ja väe tallataandmisest ? '
27008014	Ja ta ütles mulle : ' Kaks tuhat kolmsada õhtut-hommikut . Siis saab pühamu taas oma õiguse . '
27008015	Ja kui mina , Taaniel , olin näinud seda nägemust ja püüdsin seda mõista , vaata , siis seisis mu ees keegi , kellel oli mehe välimus .
27008016	Ja ma kuulsin inimese häält Uulai kallaste vahelt , ja see hüüdis ning ütles : ' Gabriel , seleta see nägemus tollele seal ! '
27008017	Siis ta tuli sinna , kus ma seisin , ja kui ta tuli , siis ma kohkusin ja langesin silmili maha . Ja ta ütles mulle : ' Inimesepoeg , pane tähele , et see nägemus tähendab viimset aega ! '
27008018	Ja kui ta minuga rääkis , olin ma sügavas unes , silmili maas ; aga ta puudutas mind ja pani mu seisma sinna , kus ma olin seisnud ,
27008019	ja ütles : ' Vaata , ma annan sulle teada , mis sünnib sajatuse viimsel ajal : seatud ajal tuleb lõpp !
27008020	Jäär , keda sa nägid , kellel oli kaks sarve , on Meedia ja Pärsia kuningad .
27008021	Karune sikk on Kreeka kuningas ; suur sarv tema silmade vahel on esimene kuningas .
27008022	Ja et see murdus ning neli tõusid selle asemele , on neli kuningriiki , mis tõusevad tema rahvast , aga mitte nii vägevad kui tema .
27008023	Ja nende valitsuste lõpus , kui üleastujate mõõt on täis saanud , tõuseb üks kuningas , jultunud näoga ja salasepitsustes osav .
27008024	Ja tema jõud on vägev , aga mitte tema enese jõust , ja ta valmistab tohutu õnnetuse ; tal on kordaminek teos ja ta hävitab vägevaid ja püha rahva .
27008025	Tema kavaluse tõttu õnnestub pettus ta käes ; ta suurustab oma südames ja hävitab paljusid ootamatult . Ta tõuseb ka vürstide vürsti vastu , ent ta ise murtakse ilma inimkäeta .
27008026	Ja nägemus õhtuist ja hommikuist , millest oli kõne , on tõsi ; aga sina hoia see nägemus saladuses , sest see on kaugeiks päeviks ! '
27008027	Ja mina , Taaniel , olin seejärel mõnda aega haige ; siis ma tõusin üles ja toimetasin kuninga teenistust , aga ma olin kohkunud nägemuse pärast ega mõistnud seda .
27009001	Daarjavese , Ahasverose poja , kes oli meedlaste soost ja oli saanud kaldealaste kuningriigi kuningaks , esimesel aastal ,
27009002	tema valitsemise esimesel aastal panin mina , Taaniel , raamatuis tähele aastate arvu , mis prohvet Jeremijale tulnud Issanda sõna järgi pidi täide minema Jeruusalemma varemeisoleku kohta - seitsekümmend aastat .
27009003	Ja ma pöörasin oma näo Issanda Jumala poole , otsides teda palve ja anumistega , paastudes , kotiriides ja tuhas .
27009004	Ma palusin Issandat , oma Jumalat , tunnistasin ja ütlesin : ' Oh Issand , sina oled suur ja kardetav Jumal , kes peab lepingut ja osutab heldust neile , kes teda armastavad ja tema käske peavad .
27009005	Me oleme pattu teinud ja eksinud , oleme olnud ülekohtused ja oleme hakanud vastu , oleme taganenud su käskudest ja seadustest ,
27009006	me pole kuulanud su sulaseid prohveteid , kes sinu nimel kõnelesid meie kuningaile , vürstidele , vanemaile ja kogu maa rahvale .
27009007	Sinul , Issand , on õigus , aga meil on häbi silmis , nõnda nagu tänapäeval on Juuda meestel ja Jeruusalemma elanikel ja kogu Iisraelil , kes on ligidal ja kaugel kõigis maades , kuhu sa nad oled pillutanud truudusetuse pärast , mida nad sinule osutasid .
27009008	Issand ! Meil on häbi silmis , meie kuningail , meie vürstidel ja meie vanemail , et me oleme sinu vastu pattu teinud .
27009009	Issandal , meie Jumalal , on halastus ja andeksand , kuigi me oleme hakanud temale vastu
27009010	ega ole kuulanud Issanda , oma Jumala häält , et oleksime käinud tema õpetuste järgi , mis ta pani meie ette oma sulaste prohvetite läbi ,
27009011	vaid kogu Iisrael on astunud üle su Seadusest ja on taganenud sellest , võtmata kuulda su häält . Seepärast on meie peale valatud see vanne , mille ta on vandunud , mis Jumala sulase Moosese Seaduses on kirja pandud . Sest me oleme tema vastu pattu teinud .
27009012	Ja tema on tõeks teinud oma sõnad , mis ta meie ja meie valitsejate kohta , kes meie üle valitsesid , on rääkinud , saates meile nii suure õnnetuse , mille sarnast ei ole sündinud kogu taeva all , nagu see on sündinud Jeruusalemmas .
27009013	Nõnda nagu Moosese Seaduses on kirjutatud , nõnda tuli kogu see õnnetus meie peale . Aga me ei ole Issanda , oma Jumala palet mitte leevendanud , et oleksime pöördunud oma süütegudest ja tähele pannud sinu tõde .
27009014	Seepärast oli Issand valvas ja tõi selle õnnetuse meie peale ; sest Issand , meie Jumal , on õiglane kõigis oma tegudes , mis ta teeb . Meie aga ei ole kuulanud tema häält .
27009015	Ja nüüd , Issand , meie Jumal , kes sa oled oma rahva Egiptusemaalt ära toonud oma vägeva käega ja oled teinud enesele nime , nagu see tänapäeval on : meie oleme pattu teinud ja õelad olnud .
27009016	Issand , kõigi su õiglaste tegude pärast pöördugu ometi su viha ja raev su linnalt Jeruusalemmalt , su pühalt mäelt ! Sest meie pattude ja meie vanemate süütegude pärast on Jeruusalemm ja sinu rahvas saanud teotusealuseks kõikidele meie naabritele .
27009017	Ja nüüd , meie Jumal , kuule oma sulase palvet ja anumisi , ja lase oma pale paista oma hävitatud pühamu peale Issanda pärast !
27009018	Pööra , mu Jumal , oma kõrv ja kuule , ava oma silmad ja vaata meie hävingut ja linna , millele on pandud sinu nimi , sest me ei heida oma anumisi su palge ette mitte oma õiguse pärast , vaid sinu suure halastuse pärast !
27009019	Issand , kuule , Issand , anna andeks , Issand , pane tähele ja tee see teoks iseenese pärast ; mu Jumal , ära viivita ! Sest su linnale ja su rahvale on pandud sinu nimi . '
27009020	Ja kui ma alles rääkisin ja palvetasin ja tunnistasin oma pattu ja oma Iisraeli rahva pattu ja heitsin oma anumise Issanda , oma Jumala palge ette mu Jumala püha mäe pärast ,
27009021	kui ma alles palves rääkisin , siis tuli see mees , Gabriel , keda ma nägemuses varem olin näinud , kiiresti lennates mu juurde õhtuse ohvri ajal .
27009022	Ta õpetas mind ja rääkis minuga ning ütles : ' Taaniel , nüüd olen ma tulnud sind targaks tegema .
27009023	Su anumiste algul läks Sõna välja ja mina olen tulnud teatama , et sa oled armastust väärt . Seepärast pane tähele Sõna ja õpi mõistma nägemust !
27009024	Seitsekümmend aastanädalat on seatud su rahvale ja su pühale linnale üleastumise lõpetamiseks , patule piiri panemiseks ja süüteo lepitamiseks , igavese õiguse toomiseks , nägemuse ja prohveti kinnitamiseks ja Kõigepühama võidmiseks .
27009025	Ja tea ning mõista : alates sõna tulemisest Jeruusalemma taastamiseks ja ülesehitamiseks kuni võitud vürstini on seitse aastanädalat ; ja kuuskümmend kaks aastanädalat - siis on see jälle üles ehitatud turgude ja vallikraavidega , kuigi aegade surve all . Ja aegade lõpus ,
27009026	pärast kuutkümmend kahte aastanädalat , kaotatakse võitu ja teda ei ole enam ; linna ja pühamu hävitab ühe saabuva vürsti rahvas ; ent lõpp tuleb uputusega ja lõpuks on sõda : hävitus on määratud .
27009027	Ja ta teeb paljudega kindla lepingu üheks aastanädalaks ; poole aastanädala pealt ta lõpetab tapa - ja roaohvri ; hävitaja tuleb koletise tiibadel , kuni määratud lõpp voolab üle hävitaja . ' '
27010001	Pärsia kuninga Koorese kolmandal aastal ilmutati Taanielile , kellele oli pandud nimeks Beltsassar , üks sõnum ; ja see sõnum on tõsi ning tähendab suurt vaeva . Ta pani sõnumit tähele ja õppis nägemust mõistma .
27010002	' Neil päevil olin mina , Taaniel , leinanud kolm nädalat .
27010003	Maiusrooga ma ei söönud ja liha ega veini ei tulnud mu suhu , ja ma ei võidnud ennast hoopiski mitte , kuni kolme nädala päevad olid täis saanud .
27010004	Ja esimese kuu kahekümne neljandal päeval olin ma suure jõe , Hiddekeli kaldal .
27010005	Ja ma tõstsin oma silmad üles ning vaatasin , ja ennäe , seal oli üks mees , linased riided seljas ja niuded vöötatud Uufase kullaga .
27010006	Ta ihu oli nagu krüsoliit ja ta pale oli välgutaoline , ta silmad olid nagu tulelondid , ta käsivarred ja jalad hiilgasid vase sarnaselt ; ja ta sõnad kõlasid nagu rahvahulga rõkkamine .
27010007	Mina , Taaniel , nägin üksi seda nägemust , aga mehed , kes olid koos minuga , seda nägemust ei näinud ; ometi valdas neid suur hirm ja nad jooksid peitu .
27010008	Ma jäin üksi . Ja kui ma nägin seda suurt nägemust , siis ei olnud mul enam rammu , mu näojume muutus kaameks ja ma jäin jõuetuks .
27010009	Ja ma kuulsin tema sõnade kõla ; ja kui ma tema sõnade kõla kuulsin , langesin ma sügavas tardumuses silmili maha , nägu vastu maad .
27010010	Ja vaata , üks käsi puudutas mind ja raputas mind tõusma põlvili ja käpukile .
27010011	Ja ta ütles mulle : ' Taaniel , armas mees , pane tähele sõnu , mis ma sulle räägin , ja seisa seal , kus sa seisid , sest mind on nüüd läkitatud sinu juurde ! ' Ja kui ta minuga neid sõnu rääkis , seisin ma värisedes .
27010012	Ja ta ütles mulle : ' Ära karda , Taaniel , sest esimesest päevast peale , kui sa andsid oma südame , et mõista ja olla alandlik oma Jumala ees , võeti su sõnu kuulda ; ja ma olen tulnud su sõnade pärast !
27010013	Pärsia kuningriigi kaitseingel pani mulle vastu kakskümmend üks päeva ; aga vaata , Miikael , üks peainglitest , tuli mulle appi ja ma jäin sinna , Pärsia kuningate kaitseingli juurde ,
27010014	ja tulin sulle õpetama seda , mis rahvale juhtub viimseil päevil , sest on veelgi üks nägemus neiks päeviks . '
27010015	Ja kui ta minuga nõnda rääkis , lõin ma oma silmad maha ja vaikisin .
27010016	Ja vaata , nagu oleks üks inimkäsi puudutanud mu huuli ; ja ma avasin suu ja rääkisin ning ütlesin sellele , kes seisis mu kohal : ' Mu isand , nägemus on täitnud mind hirmuga ja mul ei ole enam jõudu .
27010017	Ja kuidas võikski mu isanda sulane rääkida isandaga ? Sest mul ei ole ikka veel jõudu ja mu hing on üha kinni . '
27010018	Siis puudutas see inimesesarnane mind jälle ja turgutas mind .
27010019	Ja ta ütles : ' Ära karda , armas mees , rahu olgu sulle ! Ole julge ! Ole julge ! ' Ja kui ta minuga rääkis , tundsin ma ennast tugevana ja ütlesin : ' Rääkigu mu isand , sest sa oled mind turgutanud ! '
27010020	Ja tema ütles : ' Kas sa tead , mispärast ma su juurde olen tulnud ? Aga nüüd ma lähen tagasi , võitlema Pärsia kaitseingliga , ja kui ma temaga valmis saan , vaata , siis tuleb Kreeka kaitseingel .
27010021	Ometi tahan ma sulle teada anda , mis on kirjutatud tõeraamatusse ! Ei ole ühtegi , kes aitaks mind nende vastu , kui ainult teie kaitseingel Miikael .
27011001	Ja ma seisin meedlase Daarjavese esimesel aastal temale toeks ning kaitseks .
27011002	Ja nüüd ma annan sulle teada tõe : vaata , veel kolm kuningat tõuseb Pärsias ja neljas soetab suurema rikkuse kui kõik muud ; ja kui ta oma rikkuse tõttu on saanud vägevaks , paneb ta kõik liikuma Kreeka kuningriigi vastu .
27011003	Siis tõuseb kangelaskuningas , valitseb suure võimuga ja teeb , mida tahab .
27011004	Aga niipea kui ta on tõusnud , murdub ta kuningriik ja jaguneb taeva nelja tuule poole , aga mitte tema järglastele ja mitte selle võimuga , millega ta valitses ; sest tema kuningriik kistakse ära ja saab teistele , aga mitte neile .
27011005	Ja Lõuna kuningas saab vägevaks , samuti üks tema vürstidest ; aga see saab temast vägevamaks ja valitseb : tema valitsus on suur .
27011006	Ja aastate pärast teevad nad liidu ja Lõuna kuninga tütar läheb Põhja kuninga juurde rahu tegema ; aga tema käsivarrel ei ole jõudu ning tema ja ta sugu ei jää püsima , vaid ta antakse ära , tema ja ta saatjaskond , tema sigitaja ja see , kes teda kosis .
27011007	Sel ajal tõuseb üks võsu tema juurest ta asemele ja tuleb sõjaväe vastu ning tungib Põhja kuninga kindlustesse , talitab nendega , nagu tahab , ja saab vägevaks .
27011008	Nende jumaladki ja nende valatud kujud ning hõbedast ja kullast ihaldusväärsed asjad viib ta saagina Egiptusesse ; siis ta jätab Põhja kuninga mõneks aastaks rahule .
27011009	See tuleb küll Lõuna kuninga riiki , ent peab omaenese maale tagasi minema .
27011010	Aga tema pojad varustavad ja koguvad suuri sõjaväehulki ; ja üks neist tuleb temale kallale , ujutab maa üle ja käib läbi ; siis ta tuleb uuesti ja tungib kuni tema kindluseni .
27011011	Siis vihastab Lõuna kuningas ja läheb ning sõdib temaga , Põhja kuningaga ; too ajab kokku suure väehulga , aga see väehulk antakse Lõuna kuninga kätte .
27011012	Ja kui see väehulk on võetud , siis läheb ta süda ülbeks ; ta tapab palju tuhandeid , aga võitu ei saa .
27011013	Ja jälle ajab Põhja kuningas kokku väehulga , mis on suurem kui endine , ja mõne aasta pärast tuleb ta temale kallale suure sõjaväe ja rikkaliku vooriga .
27011014	Ja sel ajal tõusevad paljud Lõuna kuninga vastu ; ja sinu oma rahvast tõuseb vägivallamehi , et nägemus läheks tõeks , nad ise aga langevad .
27011015	Ja Põhja kuningas tuleb ja kuhjab piiramisvalli ning vallutab kindlustatud linna ; Lõuna sõjaväed ei pea vastu ega ole ta valitute väel püsimiseks jõudu .
27011016	Ja see , kes tuleb tema vastu , talitab oma heaksarvamise järgi ja ükski ei suuda seisma jääda tema ees ; ta asub ilusale maale ja lõpp on tema käe läbi .
27011017	Siis ta pöörab oma näo , et Lõuna kuningas võiks tulla kogu oma kuningriigi võimsusega ; ja ta mõtted on õiged ja ta teostab nad , ning annab temale naiseks oma tütre , et seda maad hävitada ; aga see ei toimu ega lähe tal korda .
27011018	Siis ta pöörab oma näo saarte poole ja vallutab paljud ; aga üks väepealik teeb ta pilkamisele lõpu , tõesti , ta tasub temale ta pilkamise eest .
27011019	Siis ta pöörab näo tagasi maa kindluste poole , aga ta komistab ja langeb ning teda ei ole enam .
27011020	Ja tema asemele tõuseb keegi , kes paneb maksunõudja kõige suursugusemat kuningriiki läbi käima , aga mõne aja pärast ta murdub , ent mitte viha ega sõja läbi .
27011021	Ja tema asemele tõuseb üks kõlvatu , kellele ei ole antud kuninglikku väärikust ; aga ta tuleb ootamatult ja haarab libekeelsusega kuningriigi enesele .
27011022	Sõjaväed uhutakse sootuks tema eest ja murtakse , nõndasamuti ka lepinguvürst .
27011023	Niipea kui temaga on tehtud leping , teeb ta pettust ; ja ta läheb ning saab vähese rahvaga vägevaks .
27011024	Ootamatult tungib ta maa viljakamasse ossa ja teeb , mida ta isad ja isade isad ei ole teinud ; pillub omadele kokkuröövitud saaki ja vara . Ja ta sepitseb plaane kindlustatud linnade vastu , aga ainult pisut aega .
27011025	Ja ta õhutab oma jõudu ning julgust , et minna Lõuna kuninga vastu suure sõjaväega ; ka Lõuna kuningas valmistub sõjaks suure ja väga tugeva sõjaväega , aga see ei suuda vastu panna , sest tema vastu sepitsetakse vandenõu .
27011026	Need , kes ta lauas söövad , murravad tema , ta sõjavägi uhutakse ära ja paljud langevad mahalööduina .
27011027	Mõlemad kuningad mõtlevad südames kurja ja räägivad valet ühes lauas istudeski . Aga see ei õnnestu , sest lõpp tuleb alles määratud ajal .
27011028	Ja ta läheb tagasi oma maale suure varandusega , aga ta süda on püha lepingu vastu ; ta teeb , mida tahab , ja läheb tagasi oma maale .
27011029	Määratud ajal tuleb ta jälle Lõunasse , aga teisel korral ei sünni nõnda nagu esimesel korral .
27011030	Sest kittide laevad tulevad tema vastu ja ta lööb kartma ning läheb tagasi , sajatades püha lepingut ; ja ta jätkab tegutsemist ning pöördub nende poole , kes loobuvad pühast lepingust .
27011031	Ja tema poolt saadetud sõjaväed tulevad ja teotavad pühamut , kindlat linna ; nad kõrvaldavad alalise ohvri ja panevad sinna hävituse koletise .
27011032	Ja oma libekeelsusega ta hukutab lepingurikkujaid , aga see rahvas , kes tunneb oma Jumalat , jääb kindlaks ja tegutseb .
27011033	Ja mõistlikud rahva hulgast õpetavad paljusid , kuigi neid mõnda aega jälitatakse mõõga ja tulega , vangipanekuga ja riisumisega .
27011034	Sel ajal , kui neid jälitatakse , saavad nad vähest abi , ja paljud hoiduvad libekeelsuses nende poole .
27011035	Ja mõistlikest langevad mõned , et neid sulatada ja puhastada ja valgeks teha lõpuajaks , sest määratud aeg viibib veel .
27011036	Ja kuningas teeb , mida tahab , ja ta ülistab ennast ning suurustab iga jumala ees , isegi jumalate Jumala vastu räägib ta kuulmatuid asju ; ja see õnnestub tal , kuni viha on teostunud , sest mis on otsustatud , see sünnib .
27011037	Ja ta ei hooli oma vanemate jumalaist , ka mitte sellest , keda naised armastavad , ja ta ei hooli ühestki muust jumalast , vaid suurustab nende kõigi ees
27011038	ja austab selle asemel kindluste jumalat ; jumalat , keda ta vanemad ei tundnud , austab ta kulla ja hõbedaga , kalliskivide ja väärtasjadega .
27011039	Ja ta teeb kindlustatud linnu koos võõra jumalaga ; kes teda tunnustavad , neid austab ta väga ja paneb valitsema paljude üle ning jagab neile tasuks maad .
27011040	Aga lõpuajal põrkab Lõuna kuningas temaga kokku ja Põhja kuningas tormab temale kallale sõjavankrite , ratsanike ja paljude laevadega ; ta tungib tema maadesse , ujutab need üle ja käib neist läbi .
27011041	Ja ta tungib ilusale maale ning kümned tuhanded langevad . Aga Edom , Moab ja suurem osa ammonlastest pääsevad tema käest .
27011042	Ja ta sirutab käe maade järele ja Egiptusemaa ei pääse .
27011043	Ja ta valitseb kulla ja hõbeda varandusi ja kõiki Egiptuse väärtasju ; ja liibüalased ja etiooplased on tema saatjaskonnas .
27011044	Aga sõnumid idast ja põhjast teevad talle hirmu ja ta läheb ära suures vihas , hukkama ja hävitama paljusid .
27011045	Ja ta lööb oma toredad telgid üles mere ja püha ilumäe vahele ; aga tema lõpp tuleb ja ükski ei aita teda .
27012001	Ja sel ajal tõuseb Miikael , see suur vürst , kes seisab su rahva laste eest . Siis on kitsas aeg , millist ei ole olnud rahvaste algusest peale kuni selle ajani ; aga sel ajal päästetakse su rahvas , kõik , keda leitakse olevat raamatusse kirjutatud .
27012002	Ja paljud neist , kes magavad mulla põrmus , ärkavad : ühed igaveseks eluks ja teised teotuseks , igaveseks põlastuseks .
27012003	Siis paistavad mõistlikud nagu taevalaotuse hiilgus , ja need , kes saadavad paljusid õiguse teele , otsekui tähed ikka ja igavesti .
27012004	Aga sina , Taaniel , pea need sõnad saladuses ja pane raamat pitseriga kinni lõpuajaks ! Siis uurivad seda paljud ja äratundmine süveneb . '
27012005	Ja mina , Taaniel , vaatasin , ja ennäe , veel kaks inglit seisid seal , üks jõe siinpoolsel kaldal ja teine jõe sealpoolsel kaldal .
27012006	Ja üks küsis linases riides mehelt , kes oli jõe vete kohal : ' Kui kaua tuleb oodata nende imede lõppu ? '
27012007	Siis ma kuulsin linases riides meest , kes oli jõe vete kohal , kuidas ta oma paremat ja vasakut kätt taeva poole tõstes vandus selle juures , kes igavesti elab : ' Tõesti , aeg , ajad ja pool aega ! Ja kui püha rahva jõu hävitus on lõpule jõudnud , siis teostuvad need kõik . '
27012008	Ma kuulsin , aga ei mõistnud , ja ma küsisin : ' Mu isand , missugune on nende lõpp ? '
27012009	Aga ta ütles : ' Mine , Taaniel , sest need sõnad jäävad saladusse ja pitseriga kinnipanduks kuni lõpuajani !
27012010	Paljusid puhastatakse , tehakse valgeks ja sulatatakse , aga õelad teevad õelust ja ükski õel ei mõista seda ; aga mõistlikud mõistavad küll .
27012011	Ja alates sellest ajast , kui kõrvaldatakse alaline ohver ja sinna pannakse hävituse koletis , on tuhat kakssada üheksakümmend päeva .
27012012	Õnnis on see , kes ootab ja elab üle tuhat kolmsada kolmkümmend viis päeva .
27012013	Aga sina mine lõpule vastu ja puhka ning tõuse oma liisuosaks päevade lõpus ! '
28001001	Issanda sõna , mis tuli Hooseale , Beeri pojale , Juuda kuningate Ussija , Jootami , Aahase ja Hiskija päevil ja Iisraeli kuninga Jerobeami , Joase poja päevil .
28001002	Alguses , kui Issand hakkas rääkima Hoosea läbi , ütles Issand Hooseale : ' Mine võta enesele hooranaine ja sohilapsed , sest maa lahkub üha hoorates Issanda järelt ! '
28001003	Siis ta läks ja võttis enesele Gomeri , Diblaimi tütre ; naine jäi lapseootele ja tõi temale poja ilmale .
28001004	Siis ütles Issand talle : ' Pane temale nimeks Jisreel , sest veel pisut aega ja ma tasun Jisreeli veresüü Jehu soole ning lõpetan Iisraeli soo kuningriigi !
28001005	Sel päeval murran ma katki Iisraeli ammu Jisreeli orus . '
28001006	Ja naine jäi taas lapseootele ja tõi tütre ilmale ning Issand ütles Hooseale : ' Pane temale nimeks Lo-Ruhama , sest ma ei halasta enam Iisraeli soo peale , nõnda et annaksin neile andeks !
28001007	Aga Juuda soo peale ma halastan ja ma päästan nad Issanda , nende Jumala läbi ; kuid ma ei päästa neid ei ammu , mõõga ega sõja läbi , ei hobuste ega ratsanike läbi . '
28001008	Kui naine oli võõrutanud Lo-Ruhama , jäi ta jälle lapseootele ja tõi poja ilmale .
28001009	Ja Issand ütles : ' Pane temale nimeks Lo-Ammi , sest teie ei ole minu rahvas ja mina ei ole teie päralt !
28001010	Aga ükskord on Iisraeli lapsi arvu poolest nagu mereliiva , mida ei saa mõõta ega lugeda ; ja selle asemel et neile öelda : ' Teie ei ole minu rahvas ' , öeldakse neile : ' Elava Jumala lapsed . '
28001011	Siis kogunevad ühtekokku Juuda lapsed ja Iisraeli lapsed , panevad ühe endile peaks ja vallutavad maa , sest Jisreeli päev on suur .
28002001	Öelge oma vendadele : ' Minu rahvas ! ' ja oma õdedele : ' Teie peale on halastatud ! '
28002002	Riielge oma emaga , riielge , sest ta ei ole minu naine ja mina ei ole tema mees ! Ta eemaldagu oma näost oma hooratööd ja oma rindade vahelt oma abielurikkumised ,
28002003	et ma ei võtaks teda alasti ega paneks teda seisma , nagu ta oli oma sündimise päeval ; et ma ei teeks teda kõrbeks , ei teeks teda põuase maa sarnaseks ega tapaks teda januga !
28002004	Ja ma ei halasta tema laste peale , sest need on sohilapsed .
28002005	Jah , hooratööd on teinud nende ema , kes kandis neid oma ihus , ta on elanud häbiväärselt , sest ta ütles : ' Ma käin oma armastajate järel , kes annavad mulle leiba ja vett , villu ja linu , õli ja jooki . '
28002006	Seepärast , vaata , ma tõkestan kibuvitstega tema tee ja ehitan temale müüri , et ta ei leiaks oma radu .
28002007	Ja ta ajab taga oma armukesi , aga ei saa neid kätte ; ta otsib neid , aga ei leia . Siis ta ütleb : ' Ma lähen ja pöördun tagasi oma esimese mehe juurde , sest mul oli siis parem kui nüüd . '
28002008	Aga ta ei tea , et mina andsin temale vilja , veini ja õli , ma andsin temale palju hõbedat ja kulda , millest nad tegid Baali .
28002009	Seepärast ma võtan tagasi oma vilja , kui selle aeg on käes , ja oma veini vastaval ajal ; ma kisun ära oma villa ja lina , mis pidid katma tema alastust .
28002010	Nüüd ma paljastan tema häbeme ta armukeste silme ees ja ükski ei päästa teda minu käest .
28002011	Ma lõpetan kõik ta rõõmu , tema pidustused , noorkuud ja hingamispäevad ja kõik ta pühad .
28002012	Ja ma hävitan tema viina - ja viigipuud , mille kohta ta ütles : ' Need on minu kingitused , mis mu armukesed mulle on andnud . ' Mina teen need metsikuks ja metsloomad söövad neist .
28002013	Ja ma karistan teda päevade pärast , mis kuulusid baalidele , kui ta suitsutas neile , ehtis ennast oma rõngaste ja ehetega ning läks järele oma armukestele , aga unustas minu , ütleb Issand .
28002014	Seepärast , vaata , meelitan ma teda , viin ta kõrbe ja räägin tema meele järgi .
28002015	Sealt alates annan ma temale ta viinamäed ja lootuse ukseks Aakori oru ; siis ta läheb sinna nagu oma nooruspäevil , nagu siis , kui ta tuli Egiptusemaalt .
28002016	Sel päeval , ütleb Issand , sa hüüad mind : ' Minu mees ! ' ega hüüa mind enam : ' Minu Baal ! '
28002017	Ma kõrvaldan tema suust baalide nimed ja enam ei meenutata neid nimepidi .
28002018	Ja sel päeval teen ma nende heaks lepingu metsloomade , taeva lindude ja maa roomajatega ; ammu , mõõga ja sõja murran ma maalt ja nad võivad elada julgesti .
28002019	Ja ma kihlan sind enesele igaveseks ajaks ; ma kihlan sind enesele õiguse ja kohtu pärast , armastuse ja halastuse pärast .
28002020	Ma kihlan sind enesele usu pärast ja sina pead tundma Issandat .
28002021	Sel päeval ma vastan , ütleb Issand , mina vastan taevale ja see vastab maale ;
28002022	maa vastab viljale , veinile ja õlile ja need vastavad Jisreelile .
28002023	Ja mina külvan ta enesele sellel maal , halastan Lo-Ruhama peale ja ütlen Lo-Ammile : ' Sina oled minu rahvas ! ' ja tema ütleb : ' Minu Jumal ! ' '
28003001	Ja Issand ütles mulle : ' Mine veel kord ja armasta naist , keda armuke armastab ja kes on abielurikkuja , nagu Issand armastab Iisraeli lapsi , kuigi need pöörduvad teiste jumalate poole ja armastavad rosinakakkusid ! '
28003002	Siis ma kauplesin tema enesele viieteistkümne hõbeseekli ning kahe ja poole tündri otrade eest ,
28003003	ja ma ütlesin temale : ' Sa pead jääma mu juurde kauaks ajaks ; sa ei tohi teha hooratööd ega kuuluda teisele mehele , ja minagi ei tule su juurde !
28003004	Sest Iisraeli lapsed jäävad kauaks ajaks kuningata ja vürstita , ohvrita ja sambata , õlarüüta ja teeraviteta .
28003005	Seejärel Iisraeli lapsed pöörduvad ja otsivad Issandat , oma Jumalat , ja Taavetit , oma kuningat ; nad tulevad värisedes Issanda ja tema headuse juurde viimseil päevil . '
28004001	' Kuulge Issanda sõna , Iisraeli lapsed , sest Issandal on maa elanikega riid , sellepärast et maal ei ole tõsidust , armastust ega ka mitte Jumala tundmist !
28004002	Sajatatakse ja valetatakse , tapetakse ja varastatakse , rikutakse abielu ja murtakse sisse ning veresüü järgneb veresüüle .
28004003	Sellepärast leinab maa ja kiratsevad kõik , kes seal elavad , metsloomad , taeva linnud ja mere kaladki võetakse ära .
28004004	Ometi ärgu ükski sõidelgu ja ärgu ükski laitku ! Ja sinu rahvas on nagu need , kes riidlevad preestriga .
28004005	Ja sa komistad päeval ja koos sinuga komistab prohvetki öösel ; ja ma hukkan su ema .
28004006	Mu rahvas hukkub tarkuse puudusel ; et sa põlgad tarkust , siis põlgan mina sind : sa ei või olla mu preester . Ja et sa oled unustanud oma Jumala Seaduse , siis unustan minagi su lapsed .
28004007	Mida rohkem neid on , seda rohkem teevad nad pattu mu vastu . Ma muudan nende au häbiks .
28004008	Nad toituvad mu rahva patust ja nende hing himustab tema süütegu .
28004009	Aga nagu rahvaga , nõnda ka preestriga : mina nuhtlen teda ta eluviiside järgi ja tasun temale ta teod .
28004010	Nad söövad , aga nende kõhud ei saa täis ; nad teevad hooratööd , aga nad ei sigine , sest nad on Issanda maha jätnud .
28004011	Hooraelu , vein ja virre võtavad mõistuse .
28004012	Minu rahvas küsib nõu oma puult ja tema kepp seletab talle ; sest hooruse vaim on neid eksitanud ja nad on hoorates lahkunud oma Jumalast .
28004013	Nad ohverdavad mägede harjadel ja suitsutavad küngastel tamme , papli või terebindi all , sest selle vari on meeldiv . Seepärast teevad teie tütred hooratööd ja teie miniad rikuvad abielu .
28004014	Mina ei karista teie tütreid , et nad teevad hooratööd , ega teie miniaid , et nad rikuvad abielu , sest mehed ise lähevad hooradega kõrvale ja ohverdavad koos templi pordunaistega ; nõnda hukkub mõistmatu rahvas .
28004015	Kui sina , Iisrael , teed hooratööd , siis ärgu Juuda saagu süüdlaseks ; ärge tulge Gilgalisse ja ärge minge üles Beet-Aavenisse , ärge vanduge : ' Nii tõesti kui Issand elab ! '
28004016	Sest Iisrael on kangekaelne otsekui kangekaelne lehm ; kas Issand peaks neid nüüd karjatama nagu tallekesi avaral karjamaal ?
28004017	Efraim on liitunud ebajumalatega - las ta läheb !
28004018	Nende jooming on lõppenud , üha teevad nad hooratööd , nad armastavad teotust enam kui tema kilpe .
28004019	Tuul haarab neid oma tiibadega ; nad peavad häbenema oma ohvrite pärast .
28005001	Kuulge seda , preestrid , ja pane tähele , Iisraeli sugu ! Kuulata , kuninglik koda ! Sest teid tabab kohus . Jah , te olete püüdepaelaks Mispale ja võrguks , mis on laotatud Taabori peale .
28005002	Te süvendate Sittimi kõlvatust , aga mina karistan teid kõiki .
28005003	Mina tunnen Efraimi ja Iisrael ei ole mu eest varjul ; sest nüüd , Efraim , oled sa teinud hooratööd , Iisrael on ennast roojastanud .
28005004	Nende teod ei luba neil pöörduda oma Jumala poole , sest nende sees on hooruse vaim ja nad ei tunne Issandat .
28005005	Iisraeli kõrkus tunnistab temale otse näkku , Iisrael ja Efraim komistavad oma süü läbi , Juudagi komistab koos nendega .
28005006	Oma lammaste ja härgadega lähevad nad küll otsima Issandat , aga nad ei leia teda : ta on tõmbunud neist eemale .
28005007	Nad on olnud Issanda vastu truuduseta , sest nad on sünnitanud võõraid lapsi . Nüüd neelab ' noorkuu ' neid koos nende põldudega .
28005008	Puhuge sarve Gibeas , pasunat Raamas ! Tõstke sõjakisa Beet-Aavenis ! Juba ollakse sul kannul , Benjamin !
28005009	Efraim muutub karistuspäeval kõrbeks . Iisraeli suguharude keskel ma kuulutan tõde .
28005010	Juuda vürstid on saanud piirinihutajate sarnaseks ; ma valan nende peale oma viha nagu vett .
28005011	Efraimile on liiga tehtud , õigus on rikutud , sest ta tahab käia käsu järgi .
28005012	Aga mina olen Efraimile nagu koi ja Juuda soole nagu mädanik .
28005013	Kui Efraim nägi oma haigust ja Juuda oma paiset , siis läks Efraim Assurisse ja läkitas suurkuninga juurde ; aga tema ei suutnud teha teid terveks ega ravida teid paisetest .
28005014	Sest mina olen Efraimile nagu lõvi ja Juuda soole nagu noor lõvi : mina murran nad maha ja lähen , kannan ära , ja päästjat ei ole .
28005015	Ma lähen , pöördun tagasi oma asupaika , kuni nad kahetsevad ja otsivad mu palet ; oma kitsikuses otsivad nad mind .
28006001	Tulge , pöördugem Issanda poole , sest tema on meid murdnud ja tema parandab meid ; tema on meid löönud ja tema seob meid !
28006002	Tema teeb meid elavaks kahe päevaga , kolmandal päeval aitab ta meid üles ja me võime elada tema palge ees .
28006003	Tundkem siis , püüdkem tunda Issandat : ta tuleb nagu ilus koidupuna ; ta tuleb meile nagu vihm , otsekui kevadine vihm , mis niisutab maad .
28006004	Mis ma teen sinuga , Efraim ? Mis ma teen sinuga , Juuda ? Sest teie ustavus on nagu hommikune pilv , nagu varakult haihtuv kaste .
28006005	Sellepärast olen andnud sulle rooska prohvetite kaudu , olen tapnud sõnadega omaenese suust , ja mu otsused su kohta on lahvatanud nagu valgus .
28006006	Sest ustavus on see , mida ma tahan , mitte ohver ; Jumala tundmine on enam kui põletusohvrid .
28006007	Aga Adamis rikkusid nad lepingu , seal olid nad mu vastu truuduseta .
28006008	Gilead on kurjategijate linn , veresüüst määritud .
28006009	Ja preestrite jõuk on nagu varitsevad röövlid : nad luuravad ja tapavad Sekemi teel , nad teevad tõesti häbitegu .
28006010	Iisraeli soo keskel olen ma näinud hirmsaid asju : seal on Efraimi hooratöö - Iisrael on ennast roojastanud .
28006011	Ka sinule , Juuda , on määratud lõikus , kui ma pööran oma rahva saatuse .
28007001	Kui ma teen Iisraeli terveks , siis saavad avalikuks Efraimi süüd ja Samaaria kuriteod ; sest nad teevad pettust , varas tungib sisse ja väljas rüüstavad röövlid .
28007002	Aga nad ei mõtle oma südames , et ma pean meeles kõik nende kuriteod ; nüüd ümbritsevad neid nende teod , need on minu palge ees .
28007003	Oma kurjusega rõõmustavad nad kuningat ja oma valedega vürste .
28007004	Nad kõik on abielurikkujad ; nad on nagu küdev küpsetusahi , mille tule pagar jätab kohendamata taigna sõtkumisest hapnemiseni .
28007005	Meie kuninga päeval on vürstid hõõguvast veinist haiged . Ta lööb pilkajatega kätt .
28007006	Sest need on tulnud lähedale , nende süda on varitsemises nagu kuum küpsetusahi ; nende pagar magab kogu öö , aga hommikul lööb lõkkele otsekui tuleleek .
28007007	Nad kõik on kuumad nagu küpsetusahi ja nad neelavad oma kohtumõistjad ; kõik nende kuningad langevad , ükski neist ei hüüa minu poole .
28007008	Efraim seguneb rahvaste hulka ; Efraim on nagu kook , millel ei ole pööratud teist külge .
28007009	Võõrad söövad ta jõu , aga tema ise ei märkagi ; ta juustesse on puistatud halli , aga tema ise ei teagi .
28007010	Iisraeli kõrkus tunnistab tema enese vastu ; nad ei pöördu Issanda , oma Jumala poole ega otsi teda kõigest hoolimata .
28007011	Efraim on otsekui tuvi , kohtlane ja taipamatu ; nad kutsuvad Egiptust , nad lähevad Assurisse .
28007012	Aga kui nad lähevad , siis ma laotan nende peale oma võrgu , ma toon nad alla nagu taeva linnud ; ma karistan neid , nagu nende koguduses on kuulutatud .
28007013	Häda neile , sest nad põgenevad minu juurest ! Hukatus neile , sest nad astuvad üles minu vastu ! Mina tahtsin neid lunastada , aga nemad räägivad mu kohta valet .
28007014	Nad ei hüüa südamest minu poole , vaid uluvad oma asemeil . Nad lõikavad endile leinamärke ihusse vilja ja veini pärast , aga minu vastu tõstavad nad mässu .
28007015	Mina olen juhtinud ja kinnitanud nende käsivarsi , aga nemad kavatsevad minu vastu kurja .
28007016	Nad pöörduvad , aga mitte ülespoole , nad on otsekui lõtv amb . Nende vürstid langevad mõõga läbi oma pilkava keele pärast : sellepärast pilgatakse neid Egiptusemaal .
28008001	Olgu sul pasun huultel ! Issanda koja peale langeb otsekui kotkas . Sest nad on rikkunud mu lepingut ja on hakanud vastu mu Seadusele .
28008002	Nad kisendavad küll minu poole : ' Mu Jumal ! Meie , Iisrael , tunneme sind ! '
28008003	Iisrael on hüljanud hea , vaenlane ajab teda taga .
28008004	Nad on seadnud kuningaid , aga mitte minu poolt ; nad on seadnud vürste , aga mina ei teagi ; oma hõbedast ja kullast on nad teinud enestele ebajumalaid , et saada hävitatud .
28008005	Samaaria ! Su vasikas tõugatakse ära ! Mu viha põleb nende vastu . Kui kaua on nad võimetud puhastuseks ?
28008006	Sest ka see on tulnud Iisraelist , sepp on selle teinud , see ei ole jumal . Kildudeks lüüakse Samaaria vasikas .
28008007	Jah , nad külvavad tuult ja lõikavad tormi . Kõrrel pole kasvu , see ei anna jahu ; või kui annabki , siis neelavad selle võõrad .
28008008	Iisrael on ära neelatud . Nüüd on nad paganate seas nagu kõlbmatu astja .
28008009	Sest nad on läinud Assurisse nagu üksik metseesel . Efraim on jaganud armukingitusi .
28008010	Kuigi nad jagavad neid paganate seas , kogun mina neid nüüd ; ja nad hakkavad vähenema kuninga ja vürstide koorma all .
28008011	Et Efraim on patu tegemiseks ehitanud palju altareid , siis on altarid saanud temale patuks .
28008012	Kuigi ma kirjutan temale väga palju oma seadusi , peetakse neid võõraks asjaks .
28008013	Nad ohverdavad mu ohvriandide ohvreid ja söövad selle liha ; Issandal pole neist hea meel . Nüüd mõtleb ta nende süüle ja nuhtleb nende patte : nad peavad pöörduma tagasi Egiptusesse .
28008014	Iisrael unustas oma Looja ja ehitas paleesid , ka Juuda ehitas palju kindlustatud linnu ; aga mina saadan ta linnadesse tule ja see neelab ta suured hooned .
28009001	Ära rõõmusta , Iisrael , ära hõiska nagu teised rahvad ! Sest sa oled hoora viisil lahkunud oma Jumalast , oled armastanud hoorapalka kõigis rehealustes .
28009002	Rehi ja surutõrs neid ei toida ja veini ei pea neil olema .
28009003	Nad ei saa jääda Issanda maale , vaid Efraim läheb tagasi Egiptusesse ja nad peavad Assuris sööma roojaseid asju .
28009004	Seal nad ei kalla Issandale veini ja nende tapaohvrid pole talle meele järgi ; nende leib on nagu leinaleib : kõik , kes seda söövad , rüvetavad endid ; sest leiba on neil ainult eneste jaoks , Issanda kotta seda ei tule .
28009005	Mida te teete pühade ajal , Issanda-püha päevadel ?
28009006	Jah , vaata , nad peavad lahkuma laastamise pärast ; neid kogub Egiptus , neid matab Memfis ; umbrohi pärib nende hõbeasjad , nende telkides kasvavad ohakad .
28009007	Katsumise päevad tulevad , kättemaksu päevad tulevad , Iisrael saab seda tunda . ' Prohvet on rumal , vaimumees on hull ! ' Et su süü on suur , siis on ka vaen suur .
28009008	Efraim luurab prohvetit , kes on mu Jumalaga . Kõigil ta teedel on linnupüüdja pael , ta Jumala kojas on vaenulikkus .
28009009	Nad on sügavalt laostunud , otsekui Gibea päevil ; aga tema mäletab nende süüd ja nuhtleb neid nende pattude eest .
28009010	Ma leidsin Iisraeli nagu viinamarjad kõrbes ; nagu esimesed marjad noorel viigipuul , nõnda leidsin teie vanemad . Aga nad tulid Baal-Peori , pühendasid endid Häbile ja muutusid põlastusväärseiks nagu see , keda nad armastasid .
28009011	Efraim - linnuna lendab ära nende au , enam ei ole sünnitust , rasedust ega eostust .
28009012	Ja kuigi nad kasvataksid oma lapsed suureks , teen mina nad lastetuks , inimestest lahti . Tõesti , häda neile , kui ma neist eemaldun !
28009013	Efraim , nagu ma näen , on palmiks , mis on istutatud vainule ; aga Efraim peab viima oma lapsed tapja kätte .
28009014	Anna neile , Issand , mida sa pidid andma : anna neile viljatu rüpp ja kuivetunud rinnad !
28009015	Kõik nende kurjus on Gilgalis , seal hakkasin ma neid vihkama . Nende kurjade tegude pärast ajan ma nad ära oma kojast . Ma ei armasta neid enam : kõik nende vürstid on tõrksad .
28009016	Efraim lüüakse maha , nende juur kuivab , nad ei kanna vilja . Kui nad siiski sünnitaksid , surmaksin mina nende kalli ihuvilja .
28009017	Minu Jumal hülgab nad , sest nad ei kuula teda . Neist saavad põgenikud paganate seas .
28010001	Iisrael on vohav viinapuu , mis kasvatab oma vilja ; aga mida viljakam ta on , seda rohkem tuleb altareid ; mida parem on ta maa , seda kaunimaid sambaid püstitatakse .
28010002	Nende süda on valelik , nüüd peavad nad kandma karistust : nende altarid purustatakse , nende sambad hävitatakse .
28010003	Sest nad ütlevad nüüd : ' Meil ei ole kuningat vaja ! Kuna me ei karda Issandat , siis mida saaks kuningaski teha meie heaks ? '
28010004	Kuningad teevad sõnu , vannuvad valet , sõlmivad lepinguid - aga kohus nende üle võrsub otsekui mürgirohi igal põlluvaol .
28010005	Beet-Aaveni vasikate pärast halisevad Samaaria elanikud ; tõesti , selle pärast leinab ta rahvas ja uluvad ta preestrid , et neilt võetakse nende au .
28010006	Ka vasikas ise viiakse Assurisse , kingituseks suurkuningale . Häbi valdab Efraimi ja Iisrael jääb häbisse oma nõu pärast .
28010007	Samaaria hävitatakse , ta kuningas on nagu vaht vee peal .
28010008	Aaveni ohvrikünkad , Iisraeli patt , hävitatakse ära ; nende altareil kasvavad kibuvitsad ja ohakad . Siis nad ütlevad mägedele : ' Katke meid ! ' ja mäekinkudele : ' Langege meie peale ! '
28010009	Alates Gibea päevist oled sa teinud pattu , Iisrael ! Sinna on nad jäänud peatuma . Kas Gibeas ei saa neid kätte sõda sõnakuulmatute laste vastu ?
28010010	Oma himu järgi ma karistan neid , ja rahvad kogunevad nende vastu , kui neid karistatakse nende kahekordse süüteo pärast .
28010011	Efraim on õpetatud härjavärss , kes armastab pahmast tallata ; aga mina panen ikke tema kauni kaela peale . Mina rakendan Efraimi , Juuda peab kündma , Jaakob äestama !
28010012	Külvake enestele õiguseks , lõigake vastavalt vagadusele ; rajage enestele uudismaad , sest aeg on otsida Issandat , kuni ta tuleb ja õpetab teile õigust !
28010013	Te olete kündnud õelust , lõiganud ülekohut , söönud valede vilja . Sest sa oled lootnud oma tee peale , oma paljude kangelaste peale .
28010014	Seepärast tõuseb su rahva keskel sõjakära ja kõik su kindlused hävitatakse , nõnda nagu Salman hävitas sõjaajal Beet-Arbeli : emad koos lastega rebiti tükkideks .
28010015	Nõnda on teinud teile Peetel teie väga suure kurjuse pärast ; koiduajal hukkub kindlasti Iisraeli kuningas .
28011001	Kui Iisrael oli noor , siis ma armastasin teda ja ma kutsusin oma poja Egiptusest .
28011002	Mida rohkem neid kutsuti , seda rohkem nad läksid eest ära , ohverdasid baalidele ja suitsutasid nikerdatud kujudele .
28011003	Mina õpetasin Efraimi käima , võtsin nad oma kätele , aga nad ei mõistnud , et ma tahtsin neid terveks teha .
28011004	Ma tõmbasin neid inimlike sidemetega , armastuse paeltega ; ma olin neile nagu ikke kergitajaks nende kaela pealt ; ma kummardasin nende juurde ja toitsin neid ,
28011005	et nad ei peaks tagasi minema Egiptusemaale . Aga nüüd peab Assur nende kuningaks olema , sest nad on tõrkunud pöördumast .
28011006	Sellepärast peab mõõk tantsima nende linnades , lõhkuma nende riivid ja neelama nad ära nende kavatsuste pärast .
28011007	Minu rahval on kalduvus minust ära pöörduda : kuigi teda kutsutakse ülespoole , ometi ei tõuse neist ükski .
28011008	Kuidas ma annaksin sinu ära , Efraim , loovutaksin sinu , Iisrael ? Kuidas ma teeksin sind Adma sarnaseks , talitaksin sinuga nagu Seboimiga ? Mu süda muutub mu sees , ühtlasi ärkab mu halastus .
28011009	Ma ei tee teoks oma tulist viha , ma ei hävita enam Efraimi , sest ma olen Jumal , aga mitte inimene , ma olen su keskel Püha , ja ma ei tule põletama .
28011010	Nad hakkavad käima Issanda järel , kes möirgab nagu lõvi . Kui tema möirgab , siis tulevad ta pojad värisedes mere poolt .
28011011	Nad tulevad Egiptusest värisedes nagu linnud ja Assurimaalt nagu tuvid . Ja mina luban neil elada nende oma kodades , ütleb Issand .
28011012	Efraim on mind ümbritsenud valega ja Iisraeli sugu pettusega ; aga Juuda käib veel koos Jumalaga ja on truu Kõigepühamale .
28012001	Efraimil on tegemist tuulega ja ta ajab kogu päeva idatuult taga ; vale ja vägivald kasvab , Assuriga tehakse leping ja Egiptusesse viiakse õli .
28012002	Aga Issandal on riid Iisraeliga ja ta tahab nuhelda Jaakobit tema eluviiside pärast , tasuda temale ta tegusid mööda .
28012003	Emaihus haaras ta oma vennal kannast ja meheeas võitles ta Jumalaga .
28012004	Ta võitles ingliga ja võitis , ta nuttis ja anus teda ; Peetelis leidis ta tema ja seal rääkis ta meiega -
28012005	Issand , vägede Jumal , Issand on tema nimi :
28012006	' Aga sina pöördu tagasi oma telki , hoia osadust ja õigust ja oota alati oma Jumalat ! '
28012007	Kaupmees , kelle käes on väärad vaekausid , armastab tüssata .
28012008	Ja Efraim ütleb : ' Ma olen ometi saanud rikkaks , olen saavutanud enesele jõukuse , kogu mu töövaevas ei leita mulle süütegu , mis oleks patt . '
28012009	Aga mina olen Issand , su Jumal , Egiptusemaalt alates ; ma lasen sul jälle elada telkides nagu meie kohtumispäevil .
28012010	Mina olen rääkinud prohvetitele , olen andnud palju nägemusi ja ilmutusi prohvetite läbi .
28012011	Kui Gileadis on nurjatust , siis nad hävivad tõesti ; kui nad Gilgalis ohverdavad härgi , siis saavad ka nende altarid kivihunnikuks põlluvagudel .
28012012	Jaakob põgenes Süüria väljadele , Iisrael orjas naise pärast , naise pärast hoidis ta karja .
28012013	Aga prohveti läbi tõi Issand Iisraeli Egiptusest ära ja prohveti läbi hoidis ta teda .
28012014	Efraim on kibedasti solvanud ; sellepärast jätab tema Issand ta veresüü tema enese peale ja tasub temale ta teotuse eest .
28013001	Kui Efraim kõneles , värisesid kõik , ta oli Iisraelis ülistatud ; aga ta sai Baali pärast süüdlaseks ja pidi surema .
28013002	Nüüd teevad nad edasi pattu ja valmistavad enestele hõbedast valatud kujud , ebajumalate kujud oma kujutluse järgi - kõik sepatöö . Nad ütlevad neile : ' Ohverdajad suudelgu vasikaid ! '
28013003	Seepärast on nad nagu hommikune pilv , nagu kaste , mis varakult kaob , nagu aganad , mis rehealusest tuulatakse , nagu unkast tõusev suits .
28013004	Aga mina olen Issand , su Jumal , Egiptusemaalt alates ; sa ei tohi tunda minu kõrval muud jumalat ja ei ole muud päästjat kui mina .
28013005	Mina hoidsin sind kõrbes , palaval ja põuasel maal .
28013006	Kui nad käisid karjas , sai nende kõht täis ; kui nende kõht sai täis , läks nende süda ülbeks - sellepärast nad unustasid minu .
28013007	Aga minust sai neile otsekui noor lõvi , ma luuran tee ääres nagu panter .
28013008	Ma tulen neile kallale nagu karu , kellelt on röövitud pojad , ja ma rebestan nende rinnakorvi ; nagu emalõvi sööb neid seal ja metsloomad kisuvad nad lõhki .
28013009	See on su hukutanud , Iisrael , et sa olid minu , oma abi vastu .
28013010	Kus on siis su kuningas , kes päästaks sind kõigis su linnades , ja kus on su kohtumõistjad , kelle kohta sa ütlesid : ' Anna mulle kuningas ja vürste ! ' ?
28013011	Oma vihas ma annan sulle kuninga ja oma raevus ma võtan ta ära .
28013012	Efraimi süütegu on kokku seotud , tema patt on tallele pandud .
28013013	Tema pärast tulevad sünnitusvalud : ta on mõistmatu laps , sest ta ei asu õigel ajal emakasuudmesse .
28013014	Kas peaksin nad vabastama põrgu käest ? Kas peaksin nad lunastama surmast ? Surm , kus on su okkad ? Põrguhaud , kus on su astel ? Kaastunne on peidus mu silme eest .
28013015	Kuigi ta vendade keskel kannab vilja , tõuseb idatuul , tõuseb kõrbest Issanda tuul : tema kaev kuivab ja allikas taheneb ; temalt riisutakse ta varandus , kõik ta väärtasjad .
28013016	Samaaria peab kandma karistust , sest ta on vastu pannud oma Jumalale : nad langevad mõõga läbi , nende lapsed rebitakse tükkideks ja nende rasedad lõigatakse lõhki .
28014001	Pöördu , Iisrael , Issanda , oma Jumala juurde , sest sa oled komistanud omaenese süü läbi !
28014002	Võtke enestega kaasa sõnad ja pöörduge Issanda poole , öelge temale : ' Anna andeks kõik süü , võta meid armulikult vastu , me toome oma huulte vilja !
28014003	Assur ei päästa meid , me ei taha sõita hobuste seljas ja me ei ütle enam oma kätetööle : ' Meie jumal ! ' , sest sinu juures leiab ka vaeslaps halastust . '
28014004	Mina parandan nende taganemise , ma armastan neid oma heast tahtest , mu viha pöördub nendelt ära .
28014005	Ma olen Iisraelile nagu kaste : tema õitseb nagu lilleke ja juurdub otsekui Liibanon .
28014006	Tema võsud levivad , tal on otse õlipuu kaunidus ja Liibanoni lõhn .
28014007	Nad pöörduvad tagasi , elavad minu varju all , kasvatavad vilja ja õitsevad nagu viinapuu . Ta on kuulus nagu Liibanoni vein .
28014008	Efraim , mis on sul veel tegemist ebajumalatega ? Mina võtan kuulda ja juhin teda . Mina olen nagu haljendav küpress : minult tuleb sinu vili .
28014009	Kes on tark , mõistku seda ; kes on arukas , võtku teatavaks ; sest Issanda teed on õiged : õiged käivad nende peal , aga üleastujad komistavad . '
29001001	Issanda sõna , mis tuli Joelile , Petueli pojale :
29001002	' Kuulge seda , vanemad , ja pange tähele , kõik maa elanikud ! Kas seesugust on sündinud teie päevil või teie vanemate päevil ?
29001003	Jutustage sellest oma lastele ja teie lapsed oma lastele ja nende lapsed tulevastele põlvedele :
29001004	mis jäi üle röövikuist , selle sõid rohutirtsud ; ja mis jäi üle tirtsudest , selle sõid vastsed ; ja mis jäi üle vastseist , selle sõid mardikad .
29001005	Ärgake , te joobnud , ja nutke , ulguge , kõik veinijoojad , veinivirde pärast , et see on kadunud teie suust !
29001006	Sest mu maa kallale on tulnud vägev ja arvutu rahvas : ta hambad on lõvi hambad ja tal on emalõvi lõualuud .
29001007	Ta on rüüstanud mu viinapuu tühjaks ja murdnud mu viigipuu katki ; ta on koorinud selle koguni paljaks , nii et see on valge ja raagus .
29001008	Nuta nagu neitsi , kel kotiriie üll , oma peigmehe pärast !
29001009	Roa - ja joogiohver on kadunud Issanda kojast , preestrid , Issanda teenrid , leinavad .
29001010	Põllud on laastatud , muld leinab , sest vili on rüüstatud , vein ikaldunud , õli lõppenud .
29001011	Põllumehed on jäänud häbisse , viinamäe aednikud halisevad nisu ja odra pärast , sest saak on hävinud .
29001012	Viinapuud on äpardunud ja viigipuud närbunud , granaatõunapuu , samuti palm ja õunapuu - kõik puud on kuivanud ; tõesti , rõõm on häbiga lahkunud inimlaste juurest .
29001013	Vöötage endid ja leinake , preestrid , kurtke , altari teenrid ! Minge sisse , veetke öö kotiriideis , minu Jumala teenrid , sest teie Jumala kojast on kõrvaldatud roa - ja joogiohver !
29001014	Pühitsege paastupüha , kutsuge kokku pühalik koosolek , koguge vanemad ja kõik maa elanikud Issanda , oma Jumala kotta ja kisendage Issanda poole !
29001015	Oh seda päeva ! Sest Issanda päev on ligidal , see tuleb kui hävitus Kõigeväeliselt .
29001016	Eks ole meie silme eest kadunud toidus , meie Jumala kojast rõõm ja hõiskamine ?
29001017	Seemneivad mulla all on tahkunud kõvaks , tagavarad on rüüstatud ; aidad on lammutatud , sest vili on ikaldunud .
29001018	Kuidas küll loomad ägavad , veisekarjad on arust ära , sest neil pole karjamaad . Ka lambakarjad on hävimas .
29001019	Ma kisendan sinu poole , Issand , sest tuli on neelanud kõrbe rohumaad ja leek on kõrvetanud kõik metsapuud .
29001020	Metsloomadki igatsevad sind , sest veeojad on kuivanud ja tuli on neelanud kõrbe rohumaad .
29002001	Puhuge sarve Siionis , tõstke häält mu pühal mäel ! Värisegu kõik maa elanikud , sest Issanda päev tuleb , see on ligidal ,
29002002	pime ja must päev , pilvine ja sünge päev ! Nõnda nagu koit laotub mägedele , tuleb suur ja vägev rahvas , kelle sarnast pole olnud igiaegadest alates ega tule ka enam pärast teda , tulevaste põlvede aastateni .
29002003	Tema ees käib hävitav tuli ja tema taga kõrvetav leek ; tema ees on maa otsekui Eedeni aed , aga tema taga on tühi kõrb ja ei olegi pääsu tema eest .
29002004	Neil on otse hobuste välimus ja nad jooksevad kui sõjaratsud .
29002005	Otsekui sõjavankrite mürinal kihutavad nad üle mäeharjade , mühinal , kõrsi põletava tuleleegi moel , vägeva rahva sarnaselt , kes on valmis tapluseks .
29002006	Nende ees värisevad rahvad , kahvatuvad kõik palged .
29002007	Nad ruttavad nagu võitlejad , ronivad müüridele nagu sõdurid . Igaüks käib oma teed ega muuda oma rada .
29002008	Üks ei tõuka teist , igaüks käib oma teed ; nad sööstavad peatumata viskodade vahelt läbi .
29002009	Nad tormavad linna , jooksevad müürile , ronivad kodadesse , tungivad akendest sisse nagu varas .
29002010	Nende ees väriseb maa , põrub taevas , päike ja kuu lähevad mustaks ja tähed kaotavad oma sära .
29002011	Ja Issand laseb oma häält kõlada oma sõjaväe ees , sest tema leer on väga suur . Tõesti , vägev on tema käsutäitja , sest Issanda päev on suur ja väga kardetav , kes suudaks seda taluda ?
29002012	Aga veel nüüdki ütleb Issand : Pöörduge minu poole kõigest südamest , paastudes , nuttes ja kurtes !
29002013	Käristage lõhki oma süda , aga mitte oma riided , ja pöörduge Issanda , oma Jumala poole , sest tema on armuline ja halastaja , pika meelega ja rikas heldusest , ja tema kahetseb kurja !
29002014	Kes teab , vahest ta pöördub ja kahetseb ja jätab enese järele õnnistuse , nii et te saate tuua roaohvrit ja joogiohvrit Issandale , oma Jumalale ?
29002015	Puhuge sarve Siionis , pühitsege paastupüha , kutsuge kokku pühalik koosolek !
29002016	Koguge rahvas , pühitsege kogudust , tooge kokku vanemad , koguge lapsed ja imikud , peigmees tulgu välja oma toast ja pruut oma kambrist !
29002017	Eeskoja ja altari vahel nutku preestrid , Issanda teenrid , ja öelgu : Säästa , Issand , oma rahvast , ja ära anna oma pärisosa teotuseks , paganaile pilgata ! Miks peaks rahvaste seas öeldama : Kus on nüüd nende Jumal ? '
29002018	Siis Issand hoolitseb oma maa eest ja tunneb oma rahvale kaasa .
29002019	Ja Issand kostab ning ütleb oma rahvale : ' Vaata , ma läkitan teile vilja , veini ja õli , et teil on seda kõike küllalt . Ma ei anna teid enam teotuseks paganate sekka .
29002020	Ja selle põhja poolt tulija ajan ma teist kaugele , hajutan ta kuivale ja tühjale maale , ta eelväe Idamerre , ta järelväe Läänemerre ; ja temast tõuseb hais , tõuseb roiskumise lehk , sellepärast et ta tahtis teha suuri asju .
29002021	Ära karda , maa ! Hõiska ja rõõmusta , sest Issand teeb suuri asju !
29002022	Ärge kartke , välja loomad , sest kõrbe rohumaad löövad haljendama ja puud hakkavad vilja kandma , viigi - ja viinapuud kannavad külluslikult !
29002023	Ja teie , Siioni lapsed , hõisake ja rõõmustage Issandas , oma Jumalas , sest tema annab teile õiglaselt varajast vihma , saadab vihma teile alla , varajase ja hilise vihma nagu ennegi !
29002024	Siis saavad rehealused täis nisu ning tõrred voolavad üle veinist ja õlist .
29002025	Ja ma tasun teile nende aastate eest , kui saagi sõid rohutirtsud , vastsed , mardikad ja röövikud - see mu suur sõjavägi , kelle ma läkitasin teie kallale .
29002026	Te saate küllalt süüa , te sööte kõhud täis , ja kiidate Issandat , oma Jumalat , kes teiega on talitanud imepäraselt . Jah , mu rahvas ei jää igavesti häbisse .
29002027	Ja te saate tunda , et mina olen Iisraeli keskel , et mina , Issand , olen teie Jumal ja ei keegi teine . Jah , mu rahvas ei jää igavesti häbisse .
29002028	Ja pärast seda sünnib , et ma valan oma Vaimu kõige liha peale . Siis teie pojad ja tütred hakkavad ennustama , teie vanemad uinuvad unenägusid nähes , teie noored mehed näevad nägemusi .
29002029	Ja neil päevil valan ma oma Vaimu ka sulaste ja teenijate peale .
29002030	Ma annan tunnustähti taevas ja maa peal , verd ja tuld ja suitsusambaid .
29002031	Päike muutub pimedaks ja kuu vereks , enne kui tuleb Issanda päev , suur ja kardetav .
29002032	Ja sünnib , et igaüks , kes hüüab appi Issanda nime , pääseb . Sest Siioni mäel ja Jeruusalemmas on pääste , nii nagu Issand on öelnud ; ja pääsenute hulgas on need , keda Issand kutsub .
29003001	Jah , vaata , neil päevil ja sel ajal , kui ma pööran Juuda ja Jeruusalemma vangipõlve ,
29003002	kogun ma kõik paganad ja viin nad alla Joosafati orgu ; seal käin ma nendega kohut oma rahva ja oma pärisosa , Iisraeli pärast , sellepärast et nad  on ta pillutanud paganate sekka ja on jaotanud minu maa ;
29003003	sellepärast et nad on liisku heitnud mu rahva pärast , on andnud poeglapse hoora vastu ja on müünud tütarlapse veini eest , mida nad jõid .
29003004	Ja mis on teilgi minuga tegemist , Tüüros ja Siidon ja kogu vilistite maa ? Kas tahate mulle millegi eest kätte tasuda ? Aga kui te mulle kätte tasute , siis ma saadan kiiresti teie teod teie eneste pea peale tagasi .
29003005	Sest te olete võtnud mu hõbeda ja kulla ning olete viinud mu ilusad väärtasjad oma paleedesse .
29003006	Te olete müünud Juuda lapsi ja Jeruusalemma lapsi kreeklastele , et saata neid kaugele nende oma maast .
29003007	Vaata , ma panen nad liikvele paigast , kuhu te nad olete müünud , ja saadan teie teod teie eneste pea peale tagasi .
29003008	Ma müün teie pojad ja tütred Juuda lastele , ja need müüvad nad seebalastele , ühele kaugele rahvale . Jah , Issand on rääkinud .
29003009	Kuulutage seda paganate seas , valmistuge pühaks sõjaks , innustage kangelasi ; astugu ligi ja mingu üles kõik sõjamehed !
29003010	Taguge oma sahad mõõkadeks ja sirbid piikideks ! Nõdergi öelgu : „ Ma olen kangelane ! ”
29003011	Rutake ja tulge , kõik paganad naabrusest , ja kogunege ! Vii , Issand , sinna alla oma kangelased !
29003012	Paganad asugu teele ja mingu Joosafati orgu , sest seal ma istun ja mõistan kohut kõigi ümberkaudsete rahvaste üle !
29003013	Pistke sirp vilja külge , sest lõikus on valminud ! Tulge , sõtkuge , sest surutõrs on täis ! Tõrred voolavad üle , sest nende kurjus on suur .
29003014	Rahvahulk on rahvahulga kõrval Otsuseorus . Sest Issanda päev ligineb Otsuseorus .
29003015	Päike ja kuu lähevad mustaks ja tähed kaotavad oma sära . Juuda vabastus ja õitseng
29003016	Issand möirgab Siionist ja toob Jeruusalemmast kuuldavale oma hääle ; taevas ja maa värisevad , aga Issand on varjupaigaks oma rahvale ja kindlaks linnaks Iisraeli lastele .
29003017	Siis te tunnete , et mina olen Issand , teie Jumal , kes elab Siionis oma pühal mäel . Jeruusalemm saab pühaks ja võõrad ei käi enam temast läbi .
29003018	Ja sel päeval sünnib , et mäed tilguvad värsket veini ja künkad voolavad piima ; kõigis Juuda nõgudes voolab vesi ja Issanda kojast voolab välja allikas ning kastab Sittimi orgu .
29003019	Egiptus jääb lagedaks ja Edom saab kõrbeks vägivalla pärast Juuda laste kallal , sellepärast et nad oma maal on valanud süütut verd .
29003020	Aga Juuda jääb asustatuks igavesti ja Jeruusalemm põlvest põlve .
29003021	Ma tasun kätte nende vere eest , mille eest ma seni ei ole kätte tasunud . Ja Issand elab Siionis . ”
30001001	Aamose sõnad sellest , mis ta nägi Iisraeli kohta Juuda kuninga Ussija päevil ja Iisraeli kuninga Jerobeami , Joase poja päevil kaks aastat enne maavärisemist . Aamos oli Tekoa karjaste hulgast .
30001002	Ta ütles : ' Issand möirgab Siionist ja toob Jeruusalemmast kuuldavale oma hääle . Karjaste rohumaad leinavad ja Karmeli tipp kuivab .
30001003	Nõnda ütleb Issand : Damaskuse kolme üleastumise pärast , koguni nelja pärast , ei võta ma oma otsust tagasi , sest nad on peksnud Gileadi raudsete pahmavankritega .
30001004	Seepärast ma läkitan Hasaeli kotta tule ja see põletab Ben-Hadadi paleed .
30001005	Ja ma murran katki Damaskuse riivid , hävitan Bikat-Aaveni elanikud ja Beet-Edenist valitsuskepihoidja . Ja Süüria rahvas peab minema asumisele Kiiri , ütleb Issand .
30001006	Nõnda ütleb Issand : Assa kolme üleastumise pärast , koguni nelja pärast , ei võta ma oma otsust tagasi , sest nad on viinud kogu rahva asumisele , et anda neid Edomi võimusesse .
30001007	Seepärast läkitan ma Assa müüridesse tule ja see põletab ta paleed .
30001008	Ja ma hävitan Asdodist elanikud ning Askelonist valitsuskepihoidja . Ma pööran oma käe Ekroni vastu ja vilistite jääk hukkub , ütleb Issand Jumal .
30001009	Nõnda ütleb Issand : Tüürose kolme üleastumise pärast , koguni nelja pärast , ei võta ma oma otsust tagasi , sest nad on andnud Edomi võimusesse kõik asumiselesaadetud ega ole vendluslepingust hoolinud .
30001010	Seepärast läkitan ma Tüürose müüridesse tule ja see põletab ta paleed .
30001011	Nõnda ütleb Issand : Edomi kolme üleastumise pärast , koguni nelja pärast , ei võta ma oma otsust tagasi , sest ta on oma venda mõõgaga taga ajanud ja on kaotanud oma halastuse ; ta on pidanud viha ja on säilitanud oma raevu igaveseks .
30001012	Seepärast läkitan ma Teemanisse tule ja see põletab Bosra paleed .
30001013	Nõnda ütleb Issand : Ammonlaste kolme üleastumise pärast , koguni nelja pärast , ei võta ma oma otsust tagasi , sest nad on rebinud lõhki Gileadi rasedad naised , et laiendada oma maa-ala .
30001014	Seepärast süütan ma Rabba müüridesse tule ja see põletab ta paleed , kui lahingupäeval puhkeb sõjakisa ja puhkeb tormipäeva tuul .
30001015	Ja nende kuningas , tema ja ta vürstid saadetakse vangi üheskoos , ütleb Issand .
30002001	Nõnda ütleb Issand : Moabi kolme üleastumise pärast , koguni nelja pärast , ei võta ma oma otsust tagasi , sest nad on põletanud lubjaks Edomi kuninga luud .
30002002	Seepärast läkitan ma Moabisse tule ja see põletab Kerijoti paleed . Moab sureb sõjakäras võitlushüüete ja pasunahääle saatel .
30002003	Ma hävitan tema keskelt kohtumõistja ja tapan koos temaga kõik ta vürstid , ütleb Issand .
30002004	Nõnda ütleb Issand : Juuda kolme üleastumise pärast , koguni nelja pärast , ei võta ma oma otsust tagasi , sest nad on hüljanud Issanda Seaduse ega ole pidanud tema määrusi ; neid on eksitanud nende valejumalad , kelle järel on käinud nende vanemad .
30002005	Seepärast läkitan ma Juudasse tule ja see põletab Jeruusalemma paleed .
30002006	Nõnda ütleb Issand : Iisraeli kolme üleastumise pärast , koguni nelja pärast , ei võta ma oma otsust tagasi , sest nad müüvad raha eest õige ja sandaalipaari eest vaese ,
30002007	nad ihaldavad mullapõrmu viletsate pea peale ja väänavad väetite õigust ; poeg ja isa lähevad sama tüdruku juurde teotama mu püha nime .
30002008	Nad heidavad panditud riiete peale iga altari kõrval ja joovad oma jumalate kojas nende veini , keda nad ise on süüdi mõistnud .
30002009	Ja ometi hävitasin mina nende eest emorlased , kes olid pikakasvulised nagu seedrid ja tugevad nagu tammed ; ma hävitasin neil vilja ülevalt ja juured alt .
30002010	Mina tõin teid ära Egiptusemaalt ja saatsin teid kõrbes nelikümmend aastat , et saite pärida emorlaste maa .
30002011	Mina tõstsin teie poegade hulgast prohveteid ja teie noorte meeste hulgast nasiire . Või ei ole see nõnda , Iisraeli lapsed ? ütleb Issand .
30002012	Aga teie jootsite nasiiridele veini ja keelasite prohveteid , öeldes : ' Ärge ennustage ! '
30002013	Vaata , ma lasen maapinna teie all vankuda , otsekui vanguks viljavihkudega täidetud vanker .
30002014	Siis on nobedal põgenemine võimatu , tugeval ei ole kasu tema jõust ega saa kangelane päästa oma hinge .
30002015	Ja ammukütt ei pea vastu , kärmet ei aita tema jalad ega päästa ratsanik oma elu .
30002016	Isegi südikaim kangelaste seast peab sel päeval alasti põgenema , ütleb Issand .
30003001	Kuulge seda sõna , mis Issand on kõnelnud teie kohta , Iisraeli lapsed , kogu selle suguseltsi kohta , kelle ma tõin Egiptusemaalt ära , öeldes :
30003002	Mina tunnustan ainult teid kõigist maa suguvõsadest ; seepärast karistan ma teid kõigi teie süütegude pärast .
30003003	Kas kaks kõnnivad koos , ilma et oleksid ühel nõul ?
30003004	Kas lõvi möirgab metsas , kui tal pole saaki ? Kas noor lõvi häälitseb koopas , kui ta ei ole midagi püüdnud ?
30003005	Kas lind langeb maas olevasse paela , kui talle pole pandud püünist ? Kas pael tõuseb maapinnalt , kui see pole midagi püüdnud ?
30003006	Kas linnas puhutakse sarve , ilma et rahvas ehmuks ? Kas linnas juhtub õnnetus , mida Issand ei ole saatnud ?
30003007	Tõesti , Issand Jumal ei tee midagi , ilmutamata oma nõu oma sulaseile prohveteile .
30003008	Lõvi möirgab - kes ei kardaks ? Issand Jumal räägib - kes ei ennustaks ?
30003009	Kuulutage Asdodi paleedele ja paleedele Egiptusemaal ning öelge : Kogunege Samaaria mägedele ja vaadake suurt segadust tema keskel ning ülekohut tema sees !
30003010	Nad ei oska teha õigust , ütleb Issand ; nad kuhjavad ülekohut ja vägivalda oma paleedesse .
30003011	Seepärast ütleb Issand Jumal nõnda : Vaenlane tuleb piirama su maad , sinult kistakse ära su võim ja su paleed rüüstatakse .
30003012	Nõnda ütleb Issand : Otsekui karjane päästab lõvi suust paar koiba või kõrvaotsakese , nõnda päästetakse Iisraeli lapsed , kes Samaarias istuvad toredail asemeil ja Damaskuse voodites .
30003013	Kuulge ja hoiatage Jaakobi sugu , ütleb Issand , vägede Jumal .
30003014	Sest päeval , kui ma karistan Iisraeli tema üleastumise pärast , karistan ma Peeteli altareid : altari sarved raiutakse ära ja need langevad maha .
30003015	Ja ma löön puruks talvekoja koos suvekojaga , elevandiluuga ehitud kojad purustatakse ja paljud kojad hävivad , ütleb Issand .
30004001	Kuulge seda sõna , Baasani lihavad lehmad , kes te olete Samaaria mäel , kes te rõhute viletsaid ja teete liiga vaestele , kes te ütlete oma isandaile : ' Tooge meile juua ! '
30004002	Issand Jumal on vandunud oma pühaduse juures : Vaata , teile tulevad tõesti päevad , kui teid lohistatakse haakidega ja viimaseid teist kalapüügikonksudega .
30004003	Te peate müüriaukudest välja tulema , igaüks üksikult , ja teid heidetakse Harmonile , ütleb Issand .
30004004	Minge Peetelisse ja astuge käsust üle , veel rohkem astuge käsust üle Gilgalis : tooge hommikuti oma tapaohvreid , iga kolme päeva järel oma kümniseid .
30004005	Suitsutage hapnenust tänuohvrit ja kuulutage välja vabatahtlikud annetused , tehke need teatavaks ! Sest seda te armastate , Iisraeli lapsed , ütleb Issand .
30004006	Mina andsin teile küll jõudehambad kõigis teie linnades ja leivapuuduse kõigis teie paigus , aga te ei pöördunud tagasi minu juurde , ütleb Issand .
30004007	Mina hoidsin ka vihma teist eemal , kui oli veel kolm kuud lõikuseni ; ma lasksin sadada ühele linnale , aga teisele linnale ei lasknud ma sadada ; üks põld sai vihma , aga teine põld , millele vihma ei tulnud , kuivas ära .
30004008	Siis tulid tuikudes kaks , kolm linna ühte linna vett jooma , kuid ei saanud kustutada oma janu ; ometi ei pöördunud te tagasi minu juurde , ütleb Issand .
30004009	Mina lõin teid viljakõrvetuse ja - roostega , lasksin kuivada teie rohuaiad ja viinamäed , röövikud sõid ära teie viigi - ja õlipuud , aga te ei pöördunud tagasi minu juurde , ütleb Issand .
30004010	Mina läkitasin teie sekka katku nagu Egiptuses , tapsin mõõgaga teie noored mehed , samuti viidi ära teie hobused ; ja ma lasksin tõusta teile ninna kõrbelõhna teie leeridest , aga te ei pöördunud tagasi minu juurde , ütleb Issand .
30004011	Ja ma paiskasin teid segi , nagu Jumal paiskas segi Soodoma ja Gomorra ; te olite otsekui tulest tõmmatud tukk , aga te ei pöördunud tagasi minu juurde , ütleb Issand .
30004012	Seepärast , Iisrael , ma talitan sinuga nõnda . Et ma sulle seda teen , siis valmistu , Iisrael , kohtama oma Jumalat !
30004013	Sest vaata , tema on see , kes valmistab mäed ja loob tuule , kes ilmutab inimesele oma mõtteid , kes teeb koidu ja pimeduse ja kes kõnnib maa kõrgendikel - Issand , vägede Jumal on tema nimi .
30005001	Kuulge seda kõnet , nutulaulu , mida ma alustan teie pärast , Iisraeli sugu !
30005002	On langenud ega tõuse enam Iisraeli neitsi ; ta lamab märkamatult oma maal , ükski ei aita teda üles .
30005003	Sest nõnda ütleb Issand Jumal : Linnast , kust välja läks tuhat , jääb järele sada , ja kust välja läks sada , jääb järele kümme Iisraeli soole .
30005004	Sest Issand ütleb Iisraeli soole nõnda : Otsige mind , et te jääksite elama !
30005005	Ärge otsige Peetelit , ärge minge Gilgalisse , ärge läbige Beer-Sebat ; sest Gilgal läheb kindlasti vangi ja Peetelist saab õudne paik !
30005006	Otsige Issandat , et te jääksite elama , et ta nagu tuli ei tungiks Joosepi kotta ega põletaks seda , ilma et Peetelil oleks kustutajat ,
30005007	teie , kes muudate õiguse koirohuks ja paiskate maha õigluse !
30005008	Tema , kes on teinud Sõela - ja Vardatähed , kes muudab pimeduse hommikuks ja pimendab päeva ööks , kes kutsub mereveed ja valab need maa peale - Issand on tema nimi .
30005009	See on tema , kes laseb tulla hukatuse tugevale ja toob hävingu kindlale linnale .
30005010	Nad vihkavad noomijat väravas ja põlgavad seda , kes räägib tõtt .
30005011	Et te tõstate viletsale renti ja võtate temalt viljamaksu , siis juhtub teiega nõnda : kuigi te ehitate tahutud kividest kodasid , ei ela neis teie , kuigi te istutate toredaid viinamägesid , ei joo nende veini teie .
30005012	Sest ma tean , et teie üleastumisi on palju ja teie patud on suured : te kiusate taga õiget , võtate altkäemaksu ja tõukate vaesed väravas kõrvale .
30005013	Sellepärast vaikib mõistlik niisugusel ajal , sest see on kuri aeg .
30005014	Otsige head , aga mitte kurja , et te jääksite elama ! Siis on teiega Issand , vägede Jumal , nõnda nagu te ütlete .
30005015	Vihake kurja ja armastage head , pange väravas kehtima õigus ; vahest Issand , vägede Jumal , annab siiski armu Joosepi jäägile !
30005016	Seepärast ütleb Issand , vägede Jumal , nõnda : Kõigil turgudel on kaebus ja kõigil tänavail öeldakse : ' Häda , häda ! ' Põllumehi kutsutakse leinama ja nutulaulu oskajaid kaebusele .
30005017	Ja kõigil viinamägedel on kurtmine , sest mina lähen teie hulgast läbi , ütleb Issand .
30005018	Häda neile , kes igatsevad Issanda päeva ! Milleks teile Issanda päev ? See on pimedus , aga mitte valgus .
30005019	See on , nagu keegi põgeneb lõvi eest , aga temale tuleb vastu karu ; või nagu keegi tuleb kotta , nõjatub käega seinale , aga madu salvab teda .
30005020	Eks ole Issanda päev pimedus , aga mitte valgus ? See on sünge ja sel pole sära .
30005021	Ma olen teie pühadest nördinud , ma põlgan neid ja ma ei salli teie koosolekute lõhna .
30005022	Sest kuigi te toote mulle oma põletus - ja roaohvreid , ei ole mul neist hea meel ja ma ei vaatagi teie rasvase tänuohvri peale .
30005023	Saada ära mu eest oma laulude kära , ma ei taha kuulda su naablite mängu !
30005024	Aga õigus voolaku nagu vesi ja õiglus nagu kuivamatu jõgi !
30005025	Kas te tõite minule kõrbes tapa - ja roaohvreid nelikümmend aastat , Iisraeli sugu ?
30005026	Aga teie peate kandma oma kuningat Sikkutit ja oma tähejumalat Kiijunit , kujusid , mis te enestele olete teinud .
30005027	Ja ma viin teid vangi teisele poole Damaskust , ütleb Issand , kelle nimi on Vägede Jumal .
30006001	Häda muretuile Siionis ja julgeile Samaaria mäel ja rahva tähtsaile meestele , kelle juurde tuleb Iisraeli sugu !
30006002	Minge Kalnesse ja vaadake , ja sealt minge suurde Hamatisse ; siis minge alla vilistite Gatti : kas olete neist kuningriikidest paremad ? Ons nende maa teie maast suurem ?
30006003	Häda teile , kes te peate kaugeks kurja päeva , aga toote ligidale vägivalla aasta ,
30006004	kes te magate elevandiluust voodites ja aelete oma asemeil , sööte talled karjast ja nuumvasikad laudast ,
30006005	kes te sepitsete laule naabli saatel , valmistate endile mänguriistu nagu Taavet ,
30006006	kes te joote karikaist veini ja võiate endid parima õliga , aga Joosepi hukkumine ei tee teile haiget .
30006007	Seepärast viiakse nad nüüd vangi esimeste viidavate seas ja nende aelemispeol on lõpp .
30006008	Issand Jumal on iseeneses vandunud , Issand , vägede Jumal , ütleb : Ma ei salli Jaakobi kõrkust , ma vihkan tema paleesid ; ma loovutan linna ja kõik , kes selles on .
30006009	Ja kui siis ka kümme meest ühte kotta alles jääb , surevad needki .
30006010	Ja kui kellegi sugulane ja laibapõletaja ta võtab , et luid kojast välja viia , ja küsib siis sellelt , kes on koja kaugeimas nurgas : ' Kas sinu juures on veel keegi ? ' , siis vastab see : ' Ei ole . ' Aga teine ütleb : ' Tasa ! ' Sest Issanda nime ei tohi nimetada .
30006011	Sest vaata , Issand käsib ja suur koda lüüakse tükkideks ning väike koda kildudeks .
30006012	Kas hobused saavad joosta kaljul või küntakse seda härgadega , et te pöörate õiguse mürgiks ja õigluse vilja koirohuks ,
30006013	teie , kes rõõmustate Lo-Debari pärast , kes ütlete : ' Eks me ole oma jõuga võtnud enestele Karnaimi ? '
30006014	Jah , vaata , ma lasen tõusta teie vastu , Iisraeli sugu , ühe rahva , ütleb Issand , vägede Jumal , ja nad suruvad teid Hamati teelahkmest Lagendikujõeni .
30007001	Issand Jumal andis mulle niisuguse nägemuse : vaata , ta oli valmistamas rohutirtse , kui ädal oli hakanud kasvama ; ja vaata , see oli ädal pärast niitmist kuningale .
30007002	Ja kui rohutirtsud olid maa rohu ära söönud , siis ütlesin mina : ' Issand Jumal , anna ometi andeks ! Kuidas küll Jaakob püsib , kui ta jääb nii väikeseks ? '
30007003	Issand kahetses seda . ' See ei sünni ! ' ütles Issand .
30007004	Issand Jumal andis mulle niisuguse nägemuse : vaata , Issand Jumal kutsus karistuseks tule ja see hävitas suure sügavuse veed ning hakkas hävitama põllumaad .
30007005	Siis ütlesin mina : ' Issand Jumal , lõpeta ometi ! Kuidas küll Jaakob püsib , kui ta jääb nii väikeseks ? '
30007006	Issand kahetses seda . ' Seegi ei sünni ! ' ütles Issand Jumal .
30007007	Ta andis mulle niisuguse nägemuse : vaata , Issand seisis looditud müüril ja tal oli käes tinalood .
30007008	Ja Issand küsis minult : ' Mida sa näed , Aamos ? ' Ja ma vastasin : ' Loodi . ' Siis ütles Issand : ' Vaata , ma panen loodi oma Iisraeli rahva keskele . Ma ei lähe enam temast mööda ,
30007009	vaid Iisaki ohvrikünkad hävitatakse ja Iisraeli pühamud rüüstatakse , ja ma tõusen mõõgaga Jerobeami soo vastu . '
30007010	Amasja , Peeteli preester , läkitas siis Iisraeli kuningale Jerobeamile ütlema : ' Aamos peab salanõu sinu vastu Iisraeli soo keskel . Maa ei suuda taluda kõiki tema sõnu .
30007011	Sest Aamos on öelnud nõnda : Jerobeam sureb mõõga läbi ja Iisrael viiakse vangi , ära omaenese maalt . '
30007012	Ja Amasja ütles Aamosele : ' Sina , nägija , mine , põgene Juudamaale , söö seal leiba ja ennusta seal !
30007013	Aga Peetelis ei tohi sa enam ennustada , sest see on kuninga pühamu ja kuningriigi tempel . '
30007014	Siis Aamos vastas ja ütles Amasjale : ' Mina ei ole prohvet ega prohvetijünger , vaid olen karjane ja metsviigipuude vääristaja .
30007015	Aga Issand võttis mind karja järelt ja ütles mulle : Mine , ennusta mu rahvale Iisraelile !
30007016	Ja kuule siis nüüd Issanda sõna : Sina ütled : Ära ennusta Iisraelile ja ära pilla sõnu Iisaki soole !
30007017	Sellepärast ütleb Issand nõnda : Su naine saab linnas hooraks , su pojad ja su tütred langevad mõõga läbi , su maa jaotatakse nööriga , sa ise sured roojasel maal ja Iisrael peab minema vangi , ära omaenese maalt . '
30008001	' Issand Jumal andis mulle niisuguse nägemuse : vaata , seal oli korv küpse puuviljaga .
30008002	Ja ta küsis : ' Mida sa näed , Aamos ? ' Ma vastasin : ' Korvitäit küpset puuvilja . ' Siis ütles Issand mulle : ' Mu rahvale , Iisraelile , tuleb lõpp . Enam ma ei lähe temast mööda .
30008003	Sel päeval muutuvad palee laulud ulgumiseks , ütleb Issand Jumal . Palju on laipu , heidetud igasse paika . Vaikus . '
30008004	Kuulge seda , kes ahmite vaese järele ja tahate maal teha hädalisele lõpu ,
30008005	öeldes : ' Millal möödub noorkuu , et saaksime müüa vilja , ja hingamispäev , et võiksime avada viljaaidad , teha vaka väiksemaks ja seekli suuremaks , ja petta väärade vaekaussidega ,
30008006	et saaksime osta raha eest viletsa ja sandaalipaari eest vaese , ja müüa vilja pähe aganaid ? '
30008007	Issand on vandunud Jaakobi uhkuse juures : ' Tõesti , ma ei unusta iial ühtegi nende tegu ! '
30008008	Kas ei peaks maa selle kõige pärast värisema ja kõik , kes seal elavad , leinama ? Kas maa ei peaks sellest kerkima nagu jõgi , kohudes ja alanedes nagu Niilus Egiptuses ?
30008009	' Ja selsamal päeval sünnib , ' ütleb Issand Jumal , ' et ma lasen päikese loojuda keskpäeval ja teen maa pimedaks päise päeva ajal .
30008010	Ja ma muudan teie pühad leinaks ja kõik teie laulud nutulauludeks , ma panen kõigi niudeile kotiriide ja teen paljaks iga pea . Ma toon teile leina nagu ainsa poja pärast ja teie lõpp peab olema kibe . '
30008011	' Vaata , päevad tulevad , ' ütleb Issand Jumal , ' mil ma saadan maale nälja : nälja mitte leiva ja janu mitte vee järele , vaid Issanda sõnade kuulmise järele .
30008012	Siis nad vaaruvad merest mereni ja põhjast itta , nad uitavad , otsides Issanda sõna , aga nad ei leia .
30008013	Sel päeval minestavad janu pärast ilusad neitsid ja noored mehed ,
30008014	need , kes vandusid Samaaria süüteo juures ja ütlesid : ' Nii tõesti kui su jumal elab , Daan ! ' ja : ' Nii tõesti kui su lemmik elab , Beer-Seba ! ' - nad langevad ega tõuse enam . '
30009001	Ma nägin , et Issand seisis altari juures ja ütles : ' Löö sambanupu peale , nõnda et piidad vabiseksid , ja lõhu nad katki , et nad variseksid nende kõikide pähe ! Siis ma tapan mõõgaga viimsedki neist . Ükski neist ei saa põgenema ja keegi neist ei pääse pakku .
30009002	Kuigi nad poeksid peitu surmavalda , rebiks mu käsi nad sealtki esile ; ja kuigi nad läheksid üles taevasse , tooksin ma nad sealtki alla .
30009003	Kuigi nad poeksid peitu üles Karmeli tippu , ma otsiksin ja võtaksin nad ära ka sealt ; ja kuigi nad läheksid mu silma eest varjule mere põhja , käsiksin ma maol neid sealgi salvata .
30009004	Kuigi nad sammuksid oma vaenlaste ees vangidena , käsiksin ma mõõka neid sealgi tappa . Ja ma pööran oma silmad nende vastu : kurjaks , aga mitte heaks . '
30009005	Issand , vägede Jumal , kelle puudutusest maa väriseb , nõnda et kõik selle elanikud leinavad , nõnda et see kõik tõuseb jõena ja alaneb jälle nagu Egiptuse Niilus ,
30009006	tema , kes ehitab oma hoone taevasse ja püstitab maa kohale oma võlvi , kes kutsub mereveed ja valab need maa peale - Issand on tema nimi .
30009007	Eks ole teie , Iisraeli lapsed , mulle etiooplastega üheväärsed ? Eks ole mina toonud Iisraeli Egiptusemaalt , vilistid Kaftoorist ja süürlased Kiirist ?
30009008	Vaata , Issanda Jumala silmad on patuse kuningriigi vastu ja ma hävitan selle maapinnalt . Ometi ei hävita ma Jaakobi sugu sootuks , ütleb Issand .
30009009	Sest vaata , ma annan käsu ja sõelun Iisraeli sugu kõigi paganate seas , nõnda nagu sõelaga sõelutakse : ivagi ei pudene maha .
30009010	Mõõga läbi surevad kõik mu rahva patused , kes ütlevad : ' Õnnetus ei tule meile ega taba meid . '
30009011	Sel päeval taastan ma jälle Taaveti lagunenud koja , müürin kinni ta praod , koristan ta varemed ja ehitan ta üles , nagu ta oli muistseil päevil ,
30009012	et nad saaksid pärida Edomi jäägi ja kõik rahvad , kelle üle on nimetatud minu nimi , ütleb Issand , kes seda teeb .
30009013	Vaata , päevad tulevad , ütleb Issand , mil kündja jõuab järele lõikajale ja viinamarjasõtkuja seemne külvajale ; siis tilguvad mäed värsket veini ja kõik künkad sulavad .
30009014	Siis ma pööran oma Iisraeli rahva vangipõlve , nad ehitavad üles hävitatud linnad ja elavad neis ; nad istutavad viinamägesid ja joovad nende veini , nad rajavad rohuaedu ja söövad nende vilja .
30009015	Ma istutan nad nende oma maale ja enam ei kitkuta neid ära nende maalt , mille ma neile olen andnud , ütleb Issand , sinu Jumal . '
31001001	Alguses lõi Jumal taeva ja maa .
31001002	Maa oli tühi ja paljas ja pimedus oli sügavuse peal ja Jumala Vaim hõljus vete kohal .
31001003	Ja Jumal ütles : ' Saagu valgus ! ' Ja valgus sai .
31001004	Ja Jumal nägi , et valgus oli hea , ja Jumal lahutas valguse pimedusest .
31001005	Ja Jumal nimetas valguse päevaks ja pimeduse ta nimetas ööks . Siis sai õhtu ja sai hommik - esimene päev .
31001006	Ja Jumal ütles : ' Saagu laotus vete vahele ja see lahutagu veed vetest ! '
31001007	Ja nõnda sündis : Jumal tegi laotuse ja lahutas veed , mis olid laotuse all , vetest , mis olid laotuse peal .
31001008	Ja Jumal nimetas laotuse taevaks . Siis sai õhtu ja sai hommik - teine päev .
31001009	Ja Jumal ütles : ' Veed kogunegu taeva all ühte paika , et kuiva näha oleks ! ' Ja nõnda sündis .
31001010	Ja Jumal nimetas kuiva pinna maaks ja veekogu ta nimetas mereks . Ja Jumal nägi , et see oli hea .
31001011	Ja Jumal ütles : ' Maast tärgaku haljas rohi , seemet kandvad taimed , viljapuud , mille viljas on nende seeme , nende liikide järgi maa peale ! ' Ja nõnda sündis :
31001012	maa laskis võrsuda haljast rohtu , seemet kandvaid taimi nende liikide järgi , ja viljapuid , mille viljas on nende seeme , nende liikide järgi . Ja Jumal nägi , et see oli hea .
31001013	Siis sai õhtu ja sai hommik - kolmas päev .
31001014	Ja Jumal ütles : ' Saagu valgused taevalaotusse eraldama päeva ööst ! Tähistagu need seatud aegu , päevi ja aastaid ,
31001015	olgu nad valgusteks taevalaotuses , valgustuseks maale ! ' Ja nõnda sündis :
31001016	Jumal tegi kaks suurt valgust : suurema valguse valitsema päeval ja väiksema valguse valitsema öösel , ning tähed .
31001017	Ja Jumal pani need taevalaotusse , et nad valgustaksid maad
31001018	ja valitseksid päeval ja öösel ja eraldaksid valguse pimedusest . Ja Jumal nägi , et see oli hea .
31001019	Siis sai õhtu ja sai hommik - neljas päev .
31001020	Ja Jumal ütles : ' Vesi kihagu elavaist olendeist , ja maa peal lennaku linnud taevalaotuse poole ! '
31001021	Ja Jumal lõi suured mereloomad ja kõiksugu elavad olendid , kellest vesi kihab , nende liikide järgi , ja kõiksugu tiibadega linnud nende liikide järgi . Ja Jumal nägi , et see oli hea .
32001001	Ja Issanda sõna tuli Joonale , Amittai pojale ; ta ütles :
32001002	' Võta kätte , mine Niinevesse , sinna suurde linna , ja jutlusta sellele , sest nende kurjus on tõusnud mu palge ette ! '
32001003	Aga Joona tahtis põgeneda Issanda palge eest Tarsisesse ; ta läks alla Jaafosse ja leidis laeva , mis oli Tarsisesse minemas ; ta andis sõiduraha ja astus peale , et minna koos nendega Tarsisesse , Issanda silma alt ära .
32001004	Ent Issand tõstis merel kange tuule , nõnda et puhkes suur torm ja näis , et laev hukkub .
32001005	Ja meremehed kartsid ning karjusid igaüks oma jumala poole ; ja nad heitsid merre laevas olevaid asju , et seda nende võrra kergendada . Aga Joona oli läinud alla laevaruumi ja oli heitnud magama ; ja ta magas sügavasti .
32001006	Siis astus laevajuht tema juurde ja ütles talle : ' Kuidas sa saad nõnda sügavasti magada ? Tõuse üles , hüüa oma jumala poole , vahest jumal mõtleb meie peale ja me ei hukku ! '
32001007	Aga isekeskis nad rääkisid : ' Lähme ja heidame liisku , et saaksime teada , kelle pärast on see õnnetus meile tulnud ! ' Ja nad heitsid liisku ja liisk langes Joonale .
32001008	Siis nad ütlesid temale : ' Seleta meile ometi , mispärast on see õnnetus meile tulnud ? Mis on su amet ja kust sa tuled ? Kus on su kodumaa ja missugusest rahvast oled sa pärit ? '
32001009	Ja ta vastas neile : ' Mina olen heebrealane ja ma kardan Issandat , taeva Jumalat , kes on teinud mere ja kuiva maa . '
32001010	Siis hakkasid mehed väga kartma ja ütlesid temale : ' Miks sa seda tegid ? ' Sest mehed teadsid , et ta oli Issanda palge eest põgenemas ; ta oli neile sellest rääkinud .
32001011	Ja nad küsisid temalt : ' Mida me peaksime sinuga tegema , et meri võiks meie poolest rahuneda ? ' Sest meri hakkas üha enam mässama .
32001012	Ja ta vastas neile : ' Võtke mind ja visake merre , siis rahuneb meri teie poolest ! Sest ma tean , et see suur torm on teile tulnud minu pärast . '
32001013	Mehed sõudsid küll , et pääseda tagasi kuivale maale , aga nad ei suutnud , sest meri hakkas nende vastu üha enam mässama .
32001014	Siis nad hüüdsid Issanda poole ja ütlesid : ' Oh Issand , ära ometi lase meid hukkuda selle mehe hinge pärast , samuti ära pane meie peale süütu verd , sest sina , Issand , teed nõnda , nagu on sinule meelepärane ! '
32001015	Ja nad võtsid Joona ning viskasid ta merre ; siis rauges mere raev .
32001016	Aga mehed kartsid Issandat väga ja nad ohverdasid Issandale tapaohvri ning andsid tõotusi .
32002001	Aga Issand saatis ühe suure kala , et see neelaks Joona . Ja Joona oli kala kõhus kolm päeva ja kolm ööd .
32002002	Ja Joona palus Issandat , oma Jumalat , kala kõhus
32002003	ja ütles : ' Ma hüüdsin oma kitsikuses Issanda poole ja tema vastas mulle . Haua sisemuses hüüdsin ma appi ja sina kuulsid mu häält .
32002004	Sest sina heitsid mind sügavusse , merede südamesse ; veevool ümbritses mind , kõik su vood ja su lained käisid minust üle .
32002005	Siis ma mõtlesin : Ma olen ära aetud su silma eest . Siiski ehk saan veel näha su püha templit !
32002006	Vesi ümbritses mind kõrist saadik , süvavesi piiras mind , mererohi mähkis mu pead .
32002007	Ma vajusin alla mägede alusteni , maa riivid sulgusid mu kohal igaveseks . Aga sina tõid mu elu hauast üles , Issand , mu Jumal !
32002008	Kui mu hing nõrkes mu sees , mõtlesin ma Issandale ja mu palve tuli sinu juurde su pühasse templisse .
32002009	Need , kes austavad tühje ebajumalaid , hülgavad oma osaduse .
32002010	Aga mina tahan ohverdada sinule tänulaulu kõlades . Mida olen tõotanud , seda täidan ! Issanda käes on pääste ! '
32002011	Siis Issand käskis kala ja see oksendas Joona kuivale maale .
32003001	Ja Joonale tuli teist korda Issanda sõna ; ta ütles :
32003002	' Võta kätte , mine Niinevesse , sinna suurde linna , ja pea sellele jutlus , nagu ma sind käsin ! '
32003003	Siis Joona võttis kätte ja läks Issanda sõna peale Niinevesse ; Niineve oli suur linn Jumala ees : kolm päevateekonda .
32003004	Ja Joona hakkas linna läbi käima ; käies esimese päeva teed , ta hüüdis ja ütles : ' Veel nelikümmend päeva ja Niineve hävitatakse ! '
32003005	Ja Niineve mehed uskusid Jumalasse , kuulutasid paastu ja riietusid kotiriidesse , nii suured kui väikesed .
32003006	Ja kui sõna sellest jõudis Niineve kuningani , tõusis too oma aujärjelt ja võttis mantli seljast , kattis ennast kotiriidega ja istus tuha peale .
32003007	Siis ta laskis Niineves kuulutada ja öelda : ' Kuninga ja tema ülikute käsul öeldakse : Inimesed ja loomad , veised , lambad ja kitsed ärgu söögu midagi , ärgu käigu karjas ja ärgu joogu vett ,
32003008	vaid nad katku endid kotiriidega , inimesed ja loomad , ja hüüdku võimsasti Jumala poole ja igaüks pöördugu oma kurjalt teelt ja vägivallast , mis nende käte küljes on !
32003009	Kes teab , vahest Jumal pöördub ja kahetseb , pöördub oma tulisest vihast , nii et me ei hukku . '
32003010	Kui Jumal nägi nende tegusid , et nad pöördusid oma kurjalt teelt , siis Jumal kahetses kurja , mis ta oli lubanud neile teha , ega teinud seda .
32004001	Aga see oli Joonale väga vastumeelt ja ta viha süttis põlema .
32004002	Ja ta palus Issandat ning ütles : ' Oh Issand ! Eks olnud see minugi sõna , kui ma olin alles kodumaal ? Sellepärast ma tahtsingi eelmisel korral põgeneda Tarsisesse , sest ma teadsin , et sina oled armuline ja halastaja Jumal , pika meelega ja rikas heldusest ja et sa kahetsed kurja .
32004003	Seepärast , Issand , võta nüüd ometi minust mu hing , sest mul on parem surra kui elada ! '
32004004	Aga Issand küsis : ' Kas sul on õigus vihastada ? '
32004005	Siis Joona läks linnast välja ja asus ida poole linna ; ta tegi enesele sinna lehtmajakese ja istus selle varjus , et näha , mis linnaga juhtub .
32004006	Ja Issand Jumal käskis kiikajonipuul kasvada Joona kohale ja olla ta peale varjuks ning päästa ta tema vaevast . Ja Joona rõõmustas väga kiikajonipuu pärast .
32004007	Aga järgmise päeva koites saatis Jumal ussi , kes näris kiikajonipuud , nõnda et see kuivas .
32004008	Ja kui päike tõusis , saatis Jumal kõrvetava idatuule ja päike pistis Joonat pähe , nõnda et ta oli minestamas ; siis ta palus enesele surma ja ütles : ' Mul on parem surra kui elada ! '
32004009	Aga Jumal küsis Joonalt : ' Kas sul on õigus vihastada kiikajonipuu pärast ? ' Tema vastas : ' Küllap mul on õigus vihastada surmani . '
32004010	Siis ütles Issand : ' Sina tahaksid armu anda kiikajonipuule , mille kallal sa ei ole näinud vaeva ja mida sa ei ole kasvatanud , mis ühe ööga sündis ja ühe ööga hukkus ,
32004011	aga mina ei peaks armu andma Niinevele , sellele suurele linnale , kus on enam kui kaksteist korda kümme tuhat inimest , kes ei oska vahet teha oma parema ja vasaku käe vahel , ja kus on palju loomi ! '
33001001	Issanda sõna , mis tuli Miikale , moorastlasele , Juuda kuningate Jootami , Aahase ja Hiskija päevil , ta nägemus Samaaria ja Jeruusalemma kohta :
33001002	' Kuulge , kõik rahvad , pane tähele , maa ja kõik , mis seda täidab ! Olgu Issand Jumal tunnistajaks teie vastu , Issand oma pühast templist !
33001003	Sest vaata , Issand tuleb välja oma asupaigast , astub alla ja kõnnib maa kõrgendikel .
33001004	Mäed sulavad tema all ja orud lõhenevad otsekui vaha tule paistel , otsekui järsakult alla voolav vesi .
33001005	Jaakobi üleastumise pärast ja Iisraeli soo pattude pärast sünnib see kõik . Kes on süüdi Jaakobi üleastumises ? Kas mitte Samaaria ? Ja kellelt on Juuda ohvrikünkad ? Kas mitte Jeruusalemmalt ?
33001006	Sellepärast teen ma Samaaria kivikangruks väljal , viinamäe istutusmaaks , veeretan ta kivid orgu ja paljastan ta alusmüürid .
33001007	Kõik ta nikerdatud kujud lüüakse katki , kogu ta hoorapalk põletatakse tulega ja ma hävitan kõik ta ebajumalad ; sest ta on kogunud need hoorapalgast ja hoorapalgaks saavad need jälle .
33001008	Sellepärast pean ma kaeblema ja ulguma , käima paljajalu ja alasti , pean ulguma nagu ðaakal ja leinama nagu jaanalind .
33001009	Sest tema haav on ravimatu . Jah , see on jõudnud Juudani , ulatub mu rahva väravani , lausa Jeruusalemmani .
33001010	Ärge kuulutage Gatis , ärge nutke valjusti , püherdage põrmus Beet-Afras !
33001011	Minge ära , Saafiri elanikud , alasti ja häbis , Saanani asukad ei lähe välja : Beet-Haeselis on kurtmine , teilt võetakse püsi .
33001012	Jah , Maaroti elanikud ootavad õnne , aga Issandalt tuleb õnnetus Jeruusalemma väravasse .
33001013	Rakendage hobused vankri ette , Laakise elanikud ! Siin oli Siioni tütre patu algus , sest sinus peitusid Iisraeli üleastumised .
33001014	Sellepärast tuleb sul anda lahkumisand Mooreset-Gatile . Aksibi kojad on pettumuseks Iisraeli kuningaile .
33001015	Ma toon su vastu vallutaja , Maaresa elanik ! Adullamini jõuab Iisraeli auhiilgus .
33001016	Lõika juuksed ära ja aja pea kiilaks oma hellitatud laste pärast ! Aja oma pea laialt paljaks nagu on raisakotkal , sest nad viiakse su juurest vangi !
33002001	Häda neile , kes kavatsevad nurjatust ja hauvad oma voodites kurje mõtteid , et neid hommiku koites täide saata , sest nende käes on võim .
33002002	Nad ihaldavad põlde ja haaravad need endile , kodasid , ja võtavad need ära ; nad rõhuvad meest ja ta koda , igaühte ja ta pärisosa .
33002003	Sellepärast ütleb Issand nõnda : Vaata , selle suguvõsa vastu kavatsen ma õnnetust , millest te ei saa oma kaela välja kiskuda ega käia upsakalt püstipäi , sest aeg tuleb kuri .
33002004	Sel päeval tehakse teist pilkealused ja lauldakse teie kohta kahetsuslaulu : ' Nüüd on see juhtunud , ' öeldakse , ' nüüd me oleme hävitatud sootuks ; ta on vahetanud ära mu rahvale kuuluva osa . Oh , ta eemaldab mu sealt , ta jagab meie põllud vangistajaile ! '
33002005	Seepärast ei ole sul kedagi , kes heidaks mõõdunööri liisuosaks Issanda koguduses .
33002006	' Ärge kuulutage ! ' kuulutavad nad . ' Nõnda ei kuulutata ! Teotus ei ulatu meieni ! '
33002007	Kas nõnda räägitakse , Jaakobi sugu ? Ons Issanda Vaim kannatamatu ? Ons tema teod seesugused ? Eks tee mu sõnad head sellele , kes sirgelt käib ?
33002008	Aga juba eile oli mu rahvas tõusnud vaenlaseks ; rõivaste pealt te tõmbate mantli nendelt , kes julgesti mööda lähevad , kes sõjast tagasi pöörduvad .
33002009	Te ajate ära mu rahva naised nende armsatest kodadest , te võtate nende lastelt minu ehted igaveseks .
33002010	Tõuske ja minge ära , see siin pole jäämise paik ; oma rüvetatuse tõttu peab see valusalt hävima !
33002011	Kui tuleks mees , kes ajab tuult taga ja kõneleb valet : ' Mina kuulutan sulle veinist ja vägijoogist ' , siis oleks ta küll sellele rahvale prohvetiks .
33002012	Ma tahan sind , Jaakob , koguda ühtekokku , ma tahan korjata Iisraeli jäägi ; ma panen nad ühte nagu lambad tarasse , otsekui karja oma karjamaale - inimesi on rohkesti .
33002013	Ja nende ees käib teeavaja : nad avavad tee , läbivad värava ja lähevad sealtkaudu välja . Nende ees käib nende kuningas ja nende eesotsas on Issand .
33003001	Ja mina ütlesin : Kuulge ometi , Jaakobi peamehed ja Iisraeli soo juhid ! Kas teil ei olegi tarvis teada , mis on õige ,
33003002	teil , kes te vihkate head ja armastate kurja , kes te rebite neil naha pealt ja liha kontidelt ,
33003003	kes te sööte mu rahva liha ja nülite neilt naha , murrate nende luud ja tükeldate neid nagu liha keedupotti või katlasse panekuks ?
33003004	Küllap nad kord kisendavad Issanda poole , kuid tema ei vasta neile , vaid peidab sel ajal oma palge nende eest , sellepärast , et nad on teinud kurje tegusid .
33003005	Nõnda ütleb Issand nende prohvetite kohta , kes eksitavad mu rahvast , kes hüüavad : ' Rahu ! ' , kui neil on hammaste vahel midagi närida , aga kuulutavad sõja sellele , kes ei pane neile midagi suhu .
33003006	Sellepärast tuleb teile nägemusteta öö ja ennustusteta pimedus . Päike loojub nende prohvetite kohal ja päev muutub neile pimedaks .
33003007	Siis jäävad nägijad häbisse ja ennustajad tunnevad piinlikkust ; nad kõik katavad kinni oma habeme , sest Jumala vastust ei ole .
33003008	Aga mina olen täis jõudu , Issanda Vaimu , täis õigust ja vägevust , et kuulutada Jaakobile ta üleastumist ja Iisraelile ta pattu .
33003009	Kuulge ometi seda , Jaakobi soo peamehed ja Iisraeli soo juhid , kes te põlgate õigust ja väänate kõveraks kõik , mis on sirge ,
33003010	kes te ehitate Siionit verega ja Jeruusalemma ülekohtuga !
33003011	Tema peamehed mõistavad kohut meelehea eest , tema preestrid õpetavad tasu eest ja tema prohvetid ennustavad raha eest . Ometi toetuvad nad Issandale , öeldes : ' Eks ole Issand meie keskel ? Ei meile tule õnnetust ! '
33003012	Teie pärast küntakse siis Siion põlluks , Jeruusalemm saab kivivaremeks ja templimägi võsastunud künkaks .
33004001	Aga viimseil päevil sünnib , et Issanda koja mägi seisab kindlana kui mägede tipp ja tõuseb kõrgemale küngastest ning rahvad voorivad ta juurde .
33004002	Ja paljud paganad lähevad ning ütlevad : ' Tulge , mingem üles Issanda mäele , Jaakobi Jumala kotta , et ta õpetaks meile oma teid ja et võiksime käia tema radu : sest Siionist lähtub Seadus ja Jeruusalemmast Issanda sõna ! '
33004003	Ja tema mõistab kohut paljude rahvaste vahel ning noomib vägevaid paganaid kaugete maadeni . Siis nad taovad oma mõõgad sahkadeks ja piigid sirpideks ; rahvas ei tõsta mõõka rahva vastu ja nad ei õpi enam sõdima .
33004004	Siis istuvad nad igaüks oma viinapuu all ja oma viigipuu all , ja keegi ei hirmuta neid , sest vägede Issanda suu on kõnelnud .
33004005	Kuigi kõik rahvad käivad igaüks oma jumala nimel , käime meie Issanda , oma Jumala nimel ikka ja igavesti .
33004006	Sel päeval , ütleb Issand , kogun ma lonkajad ja korjan hajutatud , ja need , kellele ma olen kurja teinud .
33004007	Ja ma teen lonkajaist allesjääjad ning väsinuist vägeva rahva . Ja Issand valitseb kui kuningas nende üle Siioni mäel sellest ajast ja igavesti .
33004008	Ja sina , Karjatorn , Siioni tütre küngas ! Sinu juurde tuleb ja saabub endine valitsus , Jeruusalemma tütre kuningriik .
33004009	Mispärast sa nüüd halad nii valjusti ? Kas sul pole kuningat ? Või on kadunud su nõuandja , et valu valdab sind otsekui sünnitajat ?
33004010	Väänle ja vaevle , Siioni tütar , sünnitaja sarnaselt , sest nüüd pead sa lahkuma linnast , elama väljal ja minema Paabelini : seal päästetakse sind , seal lunastab Issand sinu su vaenlaste käest .
33004011	Nüüd on kogunenud su vastu palju paganaid , kes ütlevad : ' Saagu ta rüvetatud ! Vaadaku me silmad Siionit mõnuga ! '
33004012	Ent nad ei tunne Issanda mõtteid ega mõista tema nõu , sest ta kogub neid otsekui vihke rehealusesse .
33004013	Tõuse ja peksa reht , Siioni tütar , sest ma teen sulle raudsarved ja vasksõrad ja sa pihustad hulga rahvaid ! Ja ma tõotan vandega nende tulu Jumalale , nende rikkuse kogu maa Issandale .
33005001	Kogu nüüd salku , sõjasalga tütar ! Meie vastu on tehtud piiramisvall , Iisraeli kohtumõistjat lüüakse kepiga põsele .
33005002	Aga sina , Petlemm Efrata , olgugi väike Juuda tuhandete seas , sinust tuleb mulle see , kes saab valitsejaks Iisraelis ja kes põlvneb muistseist päevist , igiaegadest .
33005003	Seepärast jäetakse nad saatuse hooleks ajani , mil sünnitaja on sünnitanud ; siis pöördub ta vendade jääk tagasi Iisraeli laste juurde .
33005004	Ja tema seisab ning hoiab karja Issanda jõus , Issanda , oma Jumala nime ülevuses . Ja nemad jäävad elama , sest tema on suur ilmamaa ääreni .
33005005	Ja see tähendab rahu . Kui Assur tuleb meie maale ja kui ta astub meie paleedesse , siis seame tema vastu seitse karjast ja kaheksa vürsti .
33005006	Nemad karjatavad mõõgaga Assuri maad ja halja teraga Nimrodi maad ; tema päästab meid Assuri käest , kui see tuleb meie maale ja tungib meie piiridesse .
33005007	Siis on Jaakobi jääk paljude rahvaste keskel otsekui kaste Issandalt , nagu vihmapiisad rohu peal , mis ei oota inimest ega looda inimlaste peale .
33005008	Siis on Jaakobi jääk paganate seas , paljude rahvaste keskel , otsekui lõvi metsloomade seas , otsekui noor lõvi lambakarja keskel , kes sinna tungides tallab ja murrab , ilma et oleks päästjat .
33005009	Olgu su käsi tõstetud su vaenlaste vastu ja kõik su vihamehed hävitatagu !
33005010	Ja sel päeval , ütleb Issand , hävitan ma sinult hobused ja teen lõpu su sõjavankritele .
33005011	Ma hävitan su maa linnad ja kisun maha kõik su kindlused .
33005012	Ma hävitan sinu nõidused ja sulle ei jää enam lausujaid .
33005013	Ma hävitan sinu nikerdatud kujud ja ebaususambad ja sa ei saa enam kummardada oma kätetööd .
33005014	Ma kisun sinult su viljakustulbad ja hävitan su linnad .
33005015	Vihas ja raevus tasun ma kätte paganaile , kes pole võtnud mind kuulda .
33006001	Kuulge ometi , mida ütleb Issand : Tõuse ja riidle mägede ees , ja künkad kuulgu su häält !
33006002	Kuulge Issanda riidlemist , mäed ja maa püsivad alused , sest Issandal on oma rahvaga riid ja ta tahab käia Iisraeliga kohut .
33006003	Mu rahvas , mida ma olen sulle teinud ja millega ma olen sind vaevanud ? Vasta mulle !
33006004	Jah , ma tõin sind Egiptusemaalt ja lunastasin orjusekojast . Ma läkitasin Moosese , Aaroni ja Mirjami käima sinu eel .
33006005	Mu rahvas , tuleta ometi meelde Baalaki , Moabi kuninga kavatsust ja Bileami , Beori poja vastust temale , ja mis sündis Sittimist Gilgalini , et sa mõistaksid Issanda õiglasi tegusid !
33006006	Millega võiksin tulla Issanda ette , kummardama kõrge Jumala ette ? Kas pean tulema ta ette põletusohvritega , aastaste mullikatega ?
33006007	Ons Issanda meele järgi tuhanded jäärad , kümned tuhanded õlijõed ? Kas pean andma oma esmasündinu üleastumise eest , ihuvilja oma hinge patu eest ?
33006008	Tema on andnud sulle teada , inimene , mis on hea . Ja mida nõuab Issand sinult muud , kui et sa teeksid , mis on õige , armastaksid headust ja käiksid alandlikult koos oma Jumalaga ?
33006009	Issanda hääl hüüab linnale - ja tark on karta sinu nime - Kuulge vitsast ja selle saatjast !
33006010	Kas ikka veel on õela kojas ülekohtused varandused ja neetud , vähendatud vakk ?
33006011	Kas ma peaksin olema hea väärade vaekausside ja võltsitud vihtidega kukru juures ?
33006012	Selle linna rikkad on täis vägivalda , elanikud räägivad valet ja neil on suus petise keel .
33006013	Seepärast teen minagi su haigeks , pekstes sind ja laastates sind su pattude pärast .
33006014	Sa sööd , aga sa ei küllastu ja su kõht jääb tühjaks . Sa paned küll kõrvale , kuid ei saa seda päästa , ja mida sa päästadki , selle ma annan mõõga kätte .
33006015	Sa külvad , aga ei saa lõigata ; sa sõtkud õlimarju , aga ei saa ennast õliga võida ; ja sa sõtkud marjamahla , aga ei saa veini juua .
33006016	Sest pannakse tähele Omri seadusi ja kõiki Ahabi soo tegusid ; te käite nende nõu järgi , selleks et peaksin su tegema õudseks ja sinu elanikud pilkealuseiks . Te kannate minu rahva teotust .
33007001	Häda mulle , sest mu käsi käib nagu pärast puuvilja korjamist , nagu pärast viinamarjalõikuse järelnoppimist : ühtegi kobarat ei ole süüa , ühtegi varajast viigimarja , mida mu hing ihaldab .
33007002	Vaga on kadunud maalt ja õiget ei ole inimeste seas ; kõik varitsevad verd , püüavad üksteist võrguga .
33007003	Nende käed on valmis kurjaks : vürst nõuab , kohtumõistja mõistab kohut meelehea eest ja suurnik räägib oma hinge himustamise järgi ; ja seda nad keerutavad .
33007004	Parim neist on nagu kibuvits , ausaim nagu okkaline aed . Sinu vahimeeste päev , su karistus tuleb . Nüüd satuvad nad segadusse .
33007005	Ärge uskuge ligimest , ärge lootke sõbra peale ! Hoia oma suu uksi selle eest , kes su kaisus magab !
33007006	Sest poeg põlgab isa , tütar tõuseb ema vastu , minia ämma vastu : inimese vaenlasteks on ta oma kodakondsed .
33007007	Aga mina vaatan Issanda poole , mina ootan oma pääste Jumalat : küll mu Jumal kuuleb mind .
33007008	Ära rõõmusta minu pärast , mu vaenlane ! Kui ma langen , siis ma tõusen üles ; kui ma istun pimeduses , siis on Issand mulle valguseks .
33007009	Ma tahan taluda Issanda viha , sest tema vastu olen ma pattu teinud , kuni ta seletab mu riiuasja ja teeb mulle õigust . Tema toob mind valgusesse , ma saan näha tema õiglust .
33007010	Siis mu vaenlane näeb ja häbi katab seda , kes mulle ütleb : ' Kus on Issand , su Jumal ? ' Mu silmad saavad kahjurõõmsalt näha , et nüüd tallatakse teda nagu tänavapori .
33007011	Päev su müüride ülesehitamiseks . See päev on ammu määratud .
33007012	Sel päeval tullakse su juurde Assuri poolt ja Egiptuse linnadest ja Egiptuse poolt Frati jõeni , merest mereni ja mäest mäeni .
33007013	Aga maa tehakse lagedaks ta elanike pärast , nende tegude vilja pärast .
33007014	Karjata kepiga oma rahvast , oma pärisosa lambaid , kes elavad omapäi metsas keset viljakat maad ! Käigu nad karjas Baasanis ja Gileadis nagu muistseil päevil !
33007015	Otsekui sinu Egiptusemaalt lahkumise päevil näitan ma neile imetegusid .
33007016	Paganad näevad ja häbenevad , hoolimata kogu oma vägevusest . Nad panevad käe suu peale , neil jäävad kõrvad kurdiks .
33007017	Nad lakuvad põrmu nagu madu , maa roomajate sarnaselt . Nad tulevad värisedes välja oma linnustest , lähenevad vabisedes Issandale , meie Jumalale : nad kardavad sind .
33007018	Kes on Jumal nagu sina , kes annab andeks süü ja läheb mööda oma pärisosa jäägi üleastumisest , kes ei pea viha mitte igavesti , vaid osutab armu ,
33007019	kes halastab jälle meie peale , tallab maha meie süüteod ? Sina heidad kõik meie patud mere sügavustesse .
33007020	Sina osutad Jaakobile truudust , Aabrahamile armu , nõnda nagu sa meie vanemaile oled vandega tõotanud muistseil päevil . '
34001001	Ennustus Niineve kohta . Elkoslase Nahumi nägemuste raamat .
34001002	Issand on kättemaksja ja püha vihaga Jumal , Issand on kättemaksja ja täis raevu . Issand maksab kätte oma vihameestele ja on vihane oma vaenlastele .
34001003	Issand on pika vihaga ja rammult suur ja Issand ei jäta kedagi karistamata . Tema tee on tuulekeerises ja tormis ja pilved on tema jalgade tolm .
34001004	Ta sõitleb merd ja kuivatab selle ning laseb taheneda kõik jõed . Närbuvad Baasan ja Karmel ja Liibanoni õied närtsivad .
34001005	Mäed värisevad tema ees ja künkad sulavad . Tema palge ees kerkib maa , maailm ja kõik , kes seal elavad .
34001006	Kes võiks seista tema sajatuse ees ? Või kes võiks taluda tema tulist viha ? Tema raev puhkeb nagu tuli , kaljudki purustatakse tema poolt .
34001007	Issand on hea , varjupaik hädaajal , ja ta tunneb neid , kes tema juures pelgupaika otsivad .
34001008	Aga tulvavate voogudega teeb ta sellele paigale lõpu ja ajab oma vaenlased pimedusse .
34001009	Mida te kavatsete Issanda vastu ? Tema teeb lõpu ! Häda ei tule teist korda !
34001010	Sest olgugi nad põimunud nagu kibuvitsad ja joobunud oma joogist - nad hävitatakse kõik nagu kuivanud kõrred .
34001011	Sinust , Niineve , on lähtunud see , kes kavatseb kurja Issanda vastu , nurjatu nõuandja .
34001012	Nõnda ütleb Issand : Olgugi nad täisjõus ja olgugi neid nõnda palju , siiski tehakse neile lõpp ja nad kaovad . Ja kuigi ma sind , Juuda , olen alandanud , siis enam ma sind ei alanda .
34001013	Nüüd ma murran su pealt tema kepi ja rebin katki su köidikud .
34001014	Aga sinu kohta , Niineve , on Issand andnud käsu : Su nime ei meenutata enam . Ma hävitan su jumalate kojast nikerdatud ja valatud kujud . Ma valmistan sulle haua , sest sa oled neetud .
34001015	Vaata , juba on mägede peal sõnumitooja jalad , tema kuulutab rahu . Pühitse , Juuda , oma pühi ! Tasu oma tõotused ! Sest iialgi enam ei tule su kallale nurjatu - ta hävitatakse sootuks .
34002001	Pillutaja tuleb su vastu . Ole valvel ! Pea silmas teed ! Kinnita vööd ! Võta jõud hästi kokku !
34002002	Sest Issand taastab Jaakobi suuruse nagu Iisraeli suuruse , kuigi rüüstajad on rüüstanud neid ja on hävitanud nende võsud .
34002003	Tema kangelaste kilbid on punased , sõjamehed ise purpurpunaseis riideis ; ta määratud päeval on sõjavankrid otsekui tõrvikute tuli ja ratsud on rahutud .
34002004	Vankrid kihutavad tänavail , tormavad turgudel sinna ja tänna ; need paistavad tõrvikuina , sähvivad otsekui välgud .
34002005	Tema vägevad kutsutakse kokku : nad komistavad teel , nad tõttavad müürile , aga juba on püstitatud kaitsekatus .
34002006	Jõeväravad avatakse ja palee hakkab vankuma .
34002007	Kuninganna tõstetakse püsti , võetakse paljaks , viiakse ära . Tema teenijad halavad , häälitsevad nagu tuvid , taovad enestele vastu rinda .
34002008	Niineve on nagu veetiik , mille veed voolavad ära . ' Pidage ! Seiske ! ' Aga keegi ei pöördu tagasi .
34002009	Riisuge hõbedat , riisuge kulda ! Varandust on otsatult ! Võtke enestele kandam kõigist kalleist asjust !
34002010	Tühjus , lagedus ja häving ! Julgus kaob , põlved võbisevad , kõigis niudeis on värin ja kõik palged õhetavad .
34002011	Kus on nüüd lõvide pesapaik ja noorte lõvide söödamaa , kuhu lõvi sai pugeda ja kus viibis lõvikutsikas , ilma et keegi neid oleks peletanud ?
34002012	Kus on lõvi , kes murdis oma kutsikate tarviduseks ja kägistas emalõvide jaoks , kes täitis oma urkad saagiga ja pesapaigad sellega , mis ta murdis ?
34002013	Vaata , ma tulen sulle kallale , ütleb vägede Issand , ja ma põletan su sõjavankrid suitsuks , mõõk hävitab su noored lõvid . Ma lõpetan maa pealt su röövteo ja enam ei kosta su käskjalgade hääl .
34003001	Häda veresüüga linnale , kuhjaga täis valet ja röövimist ! Ei lakka mahamurdmine .
34003002	Kuule ! Piitsaplaks ja rattamürin , kihutavad hobused ja rappuvad vankrid .
34003003	Ratsud ajavad end püsti , mõõgad sähvivad ja piigid välguvad . Ja mahalööduid on palju , laipu on määratu hulk , korjustel pole lõppu , korjuste otsa komistatakse .
34003004	Ja seda kõike selle veetlevalt ilusa , nõiduses osava hoora arvutu hooratöö pärast , kes oma hooratöödega võrgutas rahvaid , ja nõidustega suguvõsasid .
34003005	Vaata , ma tulen sulle kallale , ütleb vägede Issand . Ma tõstan su hõlmad üle su näo ja näitan rahvaile su alastiolekut , kuningriikidele su häbistust .
34003006	Ma viskan su peale jäledaid asju , häbistan sind ja panen sind silmaimeks .
34003007	Siis põgenevad su juurest kõik , kes sind näevad , ja ütlevad : ' Niineve on hävitatud ! ' Kes peaks teda kahetsema ? Kust ma otsin talle trööstijaid ?
34003008	Kas sa oled parem Noo-Aamonist , kes asus jõgede ääres , ümberringi vesi , kraaviks meri , müüriks meri ?
34003009	Etioopia ja Egiptus olid ta otsatu jõud , Puut ja liibüalased olid ta aitajad .
34003010	Siiski pidi ta minema asumisele , ta läks vangi . Temagi lapsed rebiti tükkideks igal tänavanurgal , tema auliste pärast heideti liisku ja kõik ta suurnikud pandi ahelaisse .
34003011	Sinagi joobud , jääd oimetuks , sinagi pead otsima pelgupaika vaenlase eest .
34003012	Kõik su kindlused on nagu varajaste marjadega viigipuud : kui neid raputatakse , langevad marjad sööjale suhu .
34003013	Vaata , sinu sõjavägi su sees on nagu naised . Su maa väravad tehakse su vaenlastele pärani lahti . Tuli põletab su riivid .
34003014	Võta enesele piiramisajaks vett , tugevda oma kindlustusi , astu savisse ja sõtku savi , haara telliskivide vorm !
34003015	Seal neelab sind tuli , hävitab mõõk , see sööb sind otsekui rohutirtsu vastne . Olgugi sind nii palju nagu vastseid , olgugi sind nii palju nagu rohutirtse ,
34003016	olgugi et oled enesele soetanud kaupmehi rohkem kui taevatähti - vastne ajab kesta ja lendab ära .
34003017	Sul on valvureid nagu rohutirtse ja kirjutajaid rohutirtsude parvena , kes asuvad aedade ääres külmal päeval ; kui päike tõuseb , siis nad põgenevad ja ükski ei tea nende asupaika .
34003018	Su karjased tukuvad , Assuri kuningas , su aulised istuvad jõude , su rahvas pillutatakse mägedele ja kogujat ei ole .
34003019	Ei ole paranemist su vigastusel , su haav teeb haiget . Kõik , kes kuulevad sinust sõnumit , plaksutavad sinu pärast käsi . Sest kellest ei ole sinu kurjus lakkamata üle käinud ?
35001001	Prohvet Habakuki nähtud ennustus :
35001002	' Kui kaua , Issand , pean ma appi hüüdma , ilma et sa kuuleksid ? Või sulle kisendama vägivalla pärast , ilma et sa aitaksid ?
35001003	Miks sa lased mind näha nurjatust ja vaatad ise seda õnnetust pealt ? Hävitus ja vägivald on mu ees - on tulnud riid ja tõusnud tüli .
35001004	Seepärast on Seadus jõuetu ja õigus ei tule iial esile . Sest õel piirab õiget - nõnda tekib väänatud õigus .
35001005	Vaadake ringi paganate seas ja pange tähele , imestage ja hämmastuge ! Sest teie päevil tehakse tegu , mida te ei usuks , kui sellest jutustataks .
35001006	Sest vaata , ma lasen tõusta kaldealased , kibeda ja tormaka rahva , kes käib maa laiuti läbi , et vallutada eluasemeid , mis pole tema omad .
35001007	Ta on kardetav ja julm , temast enesest tuleb ta õigus ja vägi .
35001008	Tema hobused on kiiremad kui pantrid , metsikumad kui hundid õhtul . Tema ratsud trambivad - kaugelt tulevad ta ratsanikud , lendavad nagu saagile sööstvad kotkad .
35001009	Kõik nad tulevad tegema vägivalda ; nende näod vaatavad otse ette ja nad koguvad vange nagu liiva .
35001010	Nad pilkavad kuningaid ja aukandjad on neile naerualuseks . Nad naeravad iga kindlust , kuhjavad kokku mulda ja vallutavad selle .
35001011	Siis nad tormavad kui tuul ja tõttavad edasi . Nad teevad omaenese jõu enestele jumalaks .
35001012	Eks ole sina , Issand , muistsest ajast mu püha Jumal ? Ära lase meil surra ! Issand ! Sina oled nad pannud meie üle kohut mõistma , sina , kalju , oled määranud nad meile nuhtlejaiks .
35001013	Sinu silmad on liiga puhtad selleks , et näha kurja , ja sina ei või vaadata õnnetust . Mispärast sa vaatad uskmatute peale , vaikid , kui õel neelab selle , kes on temast õigem ,
35001014	teed inimesed mere kalade sarnaseks , otsekui roomajaiks , kellel pole valitsejat ?
35001015	Need kõik tõmbavad nad õngega üles , veavad oma noota ja koguvad võrku ; seepärast nad rõõmustavad ja hõiskavad .
35001016	Seepärast ohverdavad nad oma noodale ja suitsutavad võrgule , sest nende abil on nende saak rasvane ja roog rammus .
35001017	Kas nad võivad nõnda lõpmatult tühjendada oma noota , rahvaid armuta tappes ?
35002001	Mina seisan oma vahipostil , asun linnusel ja vaatan , et näha , mida ta mulle räägib ja mida ta mulle vastab mu etteheite peale .
35002002	Ja Issand vastas mulle ning ütles : Kirjuta üles nägemus ja tähenda selgesti lauakeste peale , et see , kes seda loeb , võiks lugeda soravalt .
35002003	Sest nägemus ootab küll oma aega , aga ta ruttab lõpu poole ega peta . Kui ta viibib , siis oota teda , sest ta tuleb kindlasti ega kõhkle .
35002004	Vaata , kes on isemeelne , selle hing ei ole siiras ta sees ; aga õige elab oma usust .
35002005	Ning veel enam : vein on petlik - ei jõua sihile hoopleja mees , kes avab oma kurgu nagu haua ja on täitmatu otsekui surm , kes korjab enesele kõik paganad ja kogub enese juurde kõik rahvad .
35002006	Eks nad kõik tee tema kohta pilkelaule ja osatavaid mõistukõnesid ning ütle : Häda sellele , kes kuhjab kokku , mis ei ole tema oma - kui kauaks ? - ja koormab ennast võlaga .
35002007	Kas viimaks su võlausaldajad ei tõuse äkitselt ja su vintsutajad ei ärka ? Jah , ja sina jääd neile saagiks !
35002008	Sest sa oled riisunud paljusid rahvaid , nüüd riisuvad kõik rahvad sind inimeste vere ja kõige vägivalla pärast , mis sa oled teinud maale ja linnale ning kõigile selle asukaile .
35002009	Häda sellele , kes ahnitseb oma kojale ülekohtust kasu , et paigutada oma pesa kõrgele ja päästa ennast kurja käest .
35002010	Sa oled oma kavatsustega häbistanud oma koja , oled hävitanud paljusid rahvaid ja oled teinud pattu oma hinge vastu .
35002011	Sest kivi müüris kisendab ja sarikapuu vastab temale .
35002012	Häda sellele , kes ehitab verega linna ja rajab ülekohtuga linnust !
35002013	Vaata , eks seegi ole vägede Issandalt , et rahvaste vaev saab tuleroaks ja rahvahõimud väsitavad endid ilmaaegu ?
35002014	Sest maa saab täis Issanda au tundmist - otsekui veed katavad merepõhja .
35002015	Häda sellele , kes joodab ligimest , pannes joogi hulka oma viha , et jooja joobnuks jääks ja jootja saaks vaadata tema alastiolekut .
35002016	Au asemel sa küllastud häbist : joo sinagi ja näita oma eesnahka ! Issanda parema käe karikas jõuab ringiga sinuni , ja su au kaetakse häbiga .
35002017	Sest Liibanonile tehtud vägivald katab sind ja loomade hävitus teeb sulle hirmu inimeste vere , samuti maale , linnale ja kõigile selle asukaile tehtud vägivalla pärast .
35002018	Mis kasu on nikerdatud kujust , mille meister nikerdab , valatud kujust ja valeõpetajast , et meister kuju peale loodab , valmistades keeletuid ebajumalaid ?
35002019	Häda sellele , kes ütleb puule : ' Ärka ! ' või liikumatule kivile : ' Liigu ! ' Ons see õpetaja ? Vaata , see on kulla ja hõbedaga kaetud , ometi pole vaimu tema sees .
35002020	Aga Issand on oma pühas templis , tema palge ees vaikigu kogu maa ! '
35003001	Prohvet Habakuki palve kaebelaulude kujul :
35003002	' Issand , ma olen kuulnud su sõnumit , ma kardan su tegu , Issand . Aga lase see ligemail aastail sündida , tee see ligemail aastail teoks ja mõtle oma vihas halastusele !
35003003	Jumal tuleb Teemanist , püha Paarani mäelt ! Sela . Tema aulikkus katab taevaid ja maa on täis tema kiitust .
35003004	Tema all on nagu valguse sära , tema kõrval on kiired , seal on ta võimsuse loor .
35003005	Tema ees käib katk ja tema kannul tuleb taud .
35003006	Tema seisab ja mõõdab maad , tema vaatab ja paneb rahvad võpatama . Purunevad igavesed mäed , vajuvad ürgsed künkad . Tema teed on igavesed .
35003007	Ma näen Kuusani telke vaevakoorma all , Midjanimaa telgiriided värisevad .
35003008	Kas oled vihane jõgede pärast , Issand ? Ons sul viha jõgede või raev mere vastu , kui sa sõidad oma hobuste seljas ja võit on su sõjavankrite päralt ?
35003009	Sina paljastad oma ammu , paned nooled nöörile . Sela . Sina lõhestad jõgedega maa .
35003010	Mäed näevad sind ja värisevad , pilved kallavad vett , põhjavesi teeb häält , tõstab oma käed kõrgele .
35003011	Päike ja kuu jäävad tõusmata : nad jäävad paigale noolte valguses , su välkuvate piikide säras .
35003012	Raevus sammud sa läbi maa , vihas peksad rahvaid nagu reht .
35003013	Sa lähed aitama oma rahvast , appi oma võitule . Sa peksad puruks katuse õela kojalt ja paljastad aluse kaljuni . Sela .
35003014	Sa läbistad oma nooltega nende pea , kes tõttavad mind laiali pillutama ; nad hõiskavad , otsekui neelaksid nad viletsaid salamahti .
35003015	Sa tallasid merre tema ratsud , voogude põhjaporri .
35003016	Ma kuulen seda ja mu ihu väriseb , hääl paneb vabisema mu huuled , mädanik tungib mu luudesse ja mu põlved värisevad , aga ma ootan , kuni hädaaeg tuleb selle rahva üle , kes on tulnud meile kallale .
35003017	Kuigi viigipuu ei õitse ja viinapuudel pole vilja , õlipuu saak äpardub ja põllud ei anna toidust , lambad ja kitsed kaovad tarast ja veiseid pole karjaaedades ,
35003018	ometi rõõmustan mina Issandas , hõiskan oma pääste Jumalas .
35003019	Issand Jumal on minu jõud . Tema teeb mu jalad emahirve jalgade sarnaseks ja paneb mind käima mu kõrgustikel . ' Laulujuhatajale : minu keelpillisaade .
36001001	Issanda sõna , mis tuli Sefanjale , Kuusi pojale , kes oli Gedalja poeg , kes oli Amarja poeg , kes oli Hiskija poeg , Juuda kuninga Joosija , Aamoni poja päevil :
36001002	' Ma võtan maapinnalt kõik sootuks ära , ütleb Issand .
36001003	Ma võtan inimesed ja loomad , võtan taeva linnud ja mere kalad ; ma panen õelad komistama ja hävitan inimesed maapinnalt , ütleb Issand .
36001004	Ma sirutan oma käe Juuda vastu ja kõigi Jeruusalemma elanike vastu ; ma hävitan sellest paigast Baali jäänused , ebajumalapappide nimed koos preestritega
36001005	ja need , kes katustel kummardavad taevaväge , ja need , kes kummardavad Issandat ning vannuvad tema juures , aga vannuvad ka Milkomi juures ,
36001006	ja need , kes on taganenud Issanda järelt , kes ei otsi Issandat ega nõua teda .
36001007	Olge tasa Issanda Jumala ees ! Sest Issanda päev on ligidal , sest Issand on korraldanud tapaohvri , on pühitsenud oma külalised .
36001008	Ja Issanda tapaohvri päeval nuhtlen ma vürste ja kuningapoegi ja kõiki , kes panevad selga võõramaised riided .
36001009	Ja ma nuhtlen sel päeval kõiki , kes ronivad lävele , kes täidavad oma isanda koja vägivalla ja pettusega .
36001010	Ja sel päeval , ütleb Issand , kostab hädakisa Kalaväravast , ulgumine Uuslinnast ja vali kärgatus küngastelt .
36001011	Ulguge , Uhmri elanikud , sest kõik kaubitsejad tapetakse , kõik hõbedavaagijad hävitatakse !
36001012	Ja sel ajal sünnib : ma otsin lampidega Jeruusalemma läbi ja karistan neid , kes tukuvad oma põhjapärmil , kes ütlevad oma südames : ' Issand ei tee ei head ega kurja ! '
36001013	Nende varandus riisutakse ja nende kojad jäävad tühjaks . Kuigi nad ehitavad kodasid , ei ela neis nemad ja kuigi nad istutavad viinamägesid , ei joo neist veini nemad .
36001014	Ligidal on Issanda suur päev , see on ligidal ja ruttab väga . Issanda päeva hääl - seal kisendab kangelanegi kibedasti .
36001015	See päev on viha päev , häda ja ahastuse päev , õnnetuse ja hävingu päev , pime ja must päev , pilvine ja sünge päev ,
36001016	sarve ja sõjahüüu päev kindlustatud linnade ja kõrgete nurgatornide vastu .
36001017	Ma viin inimesed ahastusse , et nad käivad nagu pimedad , sest nad on teinud pattu Issanda vastu . Nende verd valatakse nagu põrmu ja nende sisikondi laotatakse nagu sõnnikut .
36001018	Isegi mitte nende hõbe ja kuld ei suuda neid päästa Issanda vihapäeval : tema püha viha tules hävib kogu maa , sest lõpu , jah , äkilise ehmatuse valmistab ta kõigile maa elanikele .
36002001	Kogunege ja olge koos , häbitu rahvas ,
36002002	enne kui tuleb määratud päev , mil lendate ära kui aganad , enne kui teie peale tuleb Issanda tuline viha , enne kui teie peale tuleb Issanda vihapäev !
36002003	Otsige Issandat , kõik alandlikud maal , kes te teostate tema õigust ! Otsige õiglust , otsige alandlikkust , vahest leiate varju Issanda vihapäeval !
36002004	Sest Assa jäetakse maha ja Askelon jääb tühjaks , Asdod aetakse ära keskpäeval ja Ekron juuritakse välja .
36002005	Häda teile , ranniku elanikud , kreedi rahvas ! Issanda sõna on teie vastu , Kaanan , vilistite maa ; ma hävitan sind asustamatuks .
36002006	Sest kreetide mererand jääb karjastele karjamaaks ning lammastele ja kitsedele taradeks .
36002007	See rannik saab Juuda soo jäägile - seal nad hoiavad karja , lebavad õhtuti Askeloni kodades ; sest Issand , nende Jumal , tunneb muret nende pärast ja pöörab nende vangipõlve .
36002008	Ma olen kuulnud Moabi teotust ja ammonlaste sõimu , millega nad on teotanud mu rahvast ja on suurustanud ta maa ees .
36002009	Seepärast , nii tõesti kui ma elan , ütleb vägede Issand , Iisraeli Jumal , saab Moab Soodoma ja ammonlased Gomorra sarnaseks , kureherne kasvukohaks , soolalaukaks , ja igavesti laastatuks ; mu rahva jääk riisub neid , mu rahva riismed vallutavad need .
36002010	See saab neile osaks nende kõrkuse eest , sest nad on teotanud vägede Issanda rahvast ja on suurustanud selle ees .
36002011	Issand saab neile kardetavaks , sest ta laseb kaduda kõik maa jumalad ; ja nad peavad kummardama teda , igaüks oma paigas , kõik paganate saared .
36002012	Ka teid , etiooplased , lüüakse maha mu mõõgaga .
36002013	Ta sirutab oma käe põhja poole ja hävitab Assuri ; ta teeb Niineve lagedaks , kuivaks nagu kõrbe .
36002014	Keset linna lebavad karjad , kõiksugu metsloomade hulgad . Niihästi puguhaned kui öökullid ööbivad selle sambanuppudel . Kuule , kuidas nad huikavad aknaaukudes ! Häving on lävede peal , jah , seedrivooderdis on ära kistud .
36002015	See on see ülemeelik linn , kes elas muretult , kes mõtles südames : ' Mina , ja ei keegi muu ! ' Kuidas see küll on muutunud lagedaks , metsloomadele lebamispaigaks ! Igaüks , kes läheb sellest mööda , vilistab ja laiutab käsi .
36003001	Häda tõrksale ja roojasele linnale , kes on rõhuja !
36003002	Ta ei ole kuulanud häält , ei ole võtnud õpetust , ei ole lootnud Issanda peale , ei ole liginenud oma Jumalale .
36003003	Ta vürstid temas on möirgavad lõvid , ta kohtumõistjad on õhtused hundid , kes ei jäta midagi hommikuni .
36003004	Ta prohvetid on jultunud , truuduseta mehed , ta preestrid teotavad pühamut , rikuvad Seadust .
36003005	Issand tema keskel on õiglane , tema ei tee ülekohut ; tema toob igal hommikul valguse ette oma õiguse , ei see jää tulemata ! Aga ülekohtutegija ei tunne häbi .
36003006	Ma olen hävitanud paganaid , nende nurgatornid on rüüstatud ; ma olen teinud nende tänavad tühjaks , käidamatuks ; nende linnad on laastatud , inimtühjad , elaniketa .
36003007	Ma mõtlesin : Küllap sa kardad mind , küll sa võtad õpetust , et tema eluaset ei kaotataks ; et sa peaksid meeles kõike , mis ma talle käsuks olen andnud . Aga ometi olid nad agarad tegema kurja kõigi oma tegudega .
36003008	Seepärast oodake mind , ütleb Issand , päeva , kui ma tõusen saagile ! Sest minu õigus on koguda rahvaid , koondada kuningriike , et valada nende peale välja oma meelepaha , kogu oma tuline viha , sest mu püha viha tules peab hävima kogu maa .
36003009	Sest siis ma puhastan rahvaste huuled , et nad kõik võiksid hüüda Issanda nime , teenida teda õlg õla kõrval .
36003010	Siis toovad mulle roaohvreid minu poole palvetajad , hajuvil olijad , teiselt poolt Etioopia jõgesid .
36003011	Sel päeval pole sul vaja häbeneda ühegi oma teo pärast , millega sa oled üles astunud minu vastu , sest siis ma kõrvaldan su keskelt su ülemeelikud hooplejad , ja sa ei ole enam ülbe mu pühal mäel .
36003012	Aga ma jätan su keskele alles vaese ja viletsa rahva , ja need otsivad pelgupaika Issanda nimes .
36003013	Iisraeli jääk ei tee ülekohut ega räägi valet ja nende suus ei leidu kavalat keelt . Tõesti , nad käivad karjas ja puhkavad ja ükski ei peleta neid .
36003014	Hõiska , Siioni tütar , hüüa , Iisrael ! Rõõmusta ja rõkata kogu südamest , Jeruusalemma tütar !
36003015	Issand on võtnud tagasi kohtuotsuse sinu kohta , ta on pööranud ära su vaenlase . Issand , Iisraeli kuningas , on su keskel , enam pole sul vaja näha õnnetust .
36003016	Sel päeval öeldakse Jeruusalemmale : Ära karda , Siion , ärgu lõtvugu su käed !
36003017	Issand , sinu Jumal , on su keskel , kangelane , kes aitab . Ta rõõmustab sinu pärast väga , ta uuendab oma armastust sinuga , ta tunneb hõisates sinust rõõmu .
36003018	Ma võtan sinult ära need , kes on pühade pärast kurvad ; teotus on koormaks tema peal .
36003019	Vaata , sel ajal teen ma lõpu kõigile su rõhujaile . Ma aitan lonkajat ja kogun äraaetu ; ma teen nad ülistatuiks ja kuulsaiks kõigis maades , kus nad on pidanud häbenema .
36003020	Sel ajal toon ma teid , sel ajal kogun ma teid , sest ma teen teid kuulsaiks ja ülistatuiks kõigi maa rahvaste seas , kui ma teie eneste nähes pööran teie saatuse , ütleb Issand . '
37001001	Kuningas Daarjavese teisel aastal , kuuenda kuu esimesel päeval tuli Issanda sõna prohvet Haggai kaudu Serubbaabelile , Sealtieli pojale , Juuda maavalitsejale , ja Joosuale , Joosadaki pojale , ülempreestrile ; ta ütles :
37001002	' Nõnda räägib vägede Issand ja ütleb : See rahvas ütleb : Aeg ei ole veel tulnud Issanda koja ülesehitamiseks . '
37001003	Ja prohvet Haggai kaudu tuli Issanda sõna ; ta ütles :
37001004	' Ons teil endil aeg istuda oma vooderdatud kodades , kui see koda on varemeis ?
37001005	Ja nüüd ütleb vägede Issand nõnda : Pange tähele oma teguviisi !
37001006	Te külvate palju , aga saate pisut ; sööte , aga kõht ei saa täis ; joote , aga janu ei kao ; riietute , aga ei saa sooja ; ja kes teenib palgalisena , teenib katkisesse kukrusse .
37001007	Nõnda ütleb vägede Issand : Pange tähele oma teguviisi !
37001008	Minge mägedele , tooge puid ja ehitage koda üles , siis on mul sellest hea meel ja ma ilmutan oma auhiilgust , ütleb Issand .
37001009	Te loodate palju , aga vaata , kõik väheneb ; te toote koju , aga mina puhun selle ära . Mispärast ? küsib vägede Issand . Minu koja pärast , sest see on varemeis , teie aga jooksete igaüks omaenese koja asjus .
37001010	Seepärast keelab taevas teile kastet ja maa oma vilja .
37001011	Ma olen kutsunud põua maale ja mägedele , viljale , veinile ja õlile ja kõigele , mida maa toodab , ning inimestele ja loomadele , ja kogu nende kätetööle . '
37001012	Ja Serubbaabel , Sealtieli poeg , ja Joosua , Joosadaki poeg , ülempreester , ja kõik , kes olid rahvast alles jäänud , kuulsid Issanda , oma Jumala häält ja prohvet Haggai sõnu , nõnda nagu Issand , nende Jumal , teda läkitas , ja rahvas kartis Issandat .
37001013	Ja Haggai , Issanda käskjalg , ütles Issanda ülesannet täites rahvale nõnda : ' Mina olen teiega , ütleb Issand . '
37001014	Ja Issand äratas Serubbaabeli , Sealtieli poja , Juuda maavalitseja vaimu ja Joosua , Joosadaki poja , ülempreestri vaimu ja kogu allesjäänud rahva vaimu , ja need tulid ning alustasid tööd vägede Issanda , oma Jumala koja kallal
37001015	kuningas Daarjavese teisel aastal , kuuenda kuu kahekümne neljandal päeval .
37002001	Seitsmenda kuu kahekümne esimesel päeval tuli prohvet Haggai kaudu Issanda sõna ; ta ütles :
37002002	' Räägi nüüd Serubbaabelile , Sealtieli pojale , Juuda maavalitsejale , ja Joosuale , Joosadaki pojale , ülempreestrile , ja allesjäänud rahvale ning ütle :
37002003	Kes teist , allesjäänuist , on näinud seda koda selle endises toreduses ? Missugusena näete seda nüüd ? Eks see ole teie silmis , nagu ei olekski midagi ?
37002004	Aga ole nüüd tubli , Serubbaabel , ütleb Issand , ja ole tubli Joosua , Joosadaki poeg , ülempreester , ja olge tublid , kõik maa rahvas , ütleb Issand , ja tehke tööd , sest mina olen teiega , ütleb vägede Issand !
37002005	Selle lepingu sõna , mille ma tegin teiega , kui te Egiptusest ära tulite , ja minu Vaim püsivad teie keskel . Ärge kartke !
37002006	Sest nõnda ütleb vägede Issand : Veel pisut aega , ja ma panen värisema taeva ja maa , mere ja kuiva maa .
37002007	Ja ma panen värisema kõik paganad , nõnda et kõigi paganate rikkused tuuakse , ja ma täidan selle koja toredusega , ütleb vägede Issand .
37002008	Minu on hõbe ja minu on kuld , ütleb vägede Issand .
37002009	Selle koja tulevane hiilgus saab suuremaks , kui oli esimesel , ütleb vägede Issand , ja selles paigas ma annan rahu , ütleb vägede Issand . '
37002010	Üheksanda kuu kahekümne neljandal päeval , Daarjavese teisel aastal , tuli Issanda sõna prohvet Haggaile ; ta ütles :
37002011	' Nõnda ütleb vägede Issand : Küsi ometi preestrilt õpetust ja ütle :
37002012	Kui keegi kannab pühitsetud liha oma kuue hõlmas ja puudutab oma hõlmaga leiba või leent , veini või õli või mõnda muud rooga , kas see saab siis pühaks ? ' Ja preestrid vastasid ning ütlesid : ' Ei ! '
37002013	Seejärel küsis Haggai : ' Kui keegi laibast roojastatu puudutab mõnda neist , kas see saab siis roojaseks ? ' Ja preestrid vastasid ning ütlesid : ' See saab roojaseks . '
37002014	Siis kostis Haggai ja ütles : ' Niisugune on see rahvas ja niisugune on see sugu mu palge ees , ütleb Issand , ja niisugune on kõik nende kätetöö ja see , mis nad seal ohverdavad : see on roojane .
37002015	Ja nüüd pange ometi tähele tänasest päevast alates ! Enne kui Issanda templis pandi kivi kivi peale ,
37002016	kuidas oli siis teiega lugu ? Kui tulite kahekümnemõõdulise viljahunniku juurde , oli seal kümme ; kui tulite surutõrre juurde , et ammutada tõrrest viiskümmend mõõtu , oli seal kakskümmend .
37002017	Mina lõin teid , kõike teie kätetööd viljakõrvetuse , roosteudu ja rahega , aga ükski teist ei pöördunud tagasi minu juurde , ütleb Issand .
37002018	Pange ometi tähele aega sellest päevast peale , alates üheksanda kuu kahekümne neljandast päevast , sellest päevast , mil pandi alus Issanda templile ! Pange tähele ,
37002019	kas seeme veel jääb aita ? Ja kas viinapuu , viigipuu , granaatõunapuu ja õlipuu veel ei kanna vilja ? Sellest päevast alates annan ma neile õnnistuse . '
37002020	Ja Issanda sõna tuli Haggaile teist korda kuu kahekümne neljandal päeval ; ta ütles :
37002021	' Räägi Serubbaabeliga , Juuda maavalitsejaga , ja ütle : Mina panen värisema taeva ja maa !
37002022	Ja ma paiskan ümber kuningriikide aujärjed , kaotan paganate kuningriikide võimu ; ma paiskan ümber sõjavankrid ja nendel sõitjad , hobused ja ratsanikud langevad maha , mees teise mehe mõõga läbi .
37002023	Sel päeval , ütleb vägede Issand , ma võtan sinu , mu sulane Serubbaabel , Sealtieli poeg , ütleb Issand , ja teen su pitserisõrmuse sarnaseks ; sest ma olen valinud sinu , ütleb vägede Issand . '
38001001	Daarjavese teisel aastal , kaheksandas kuus , tuli Issanda sõna prohvet Sakarjale , Iddo poja Berekja pojale ; ta ütles :
38001002	' Issand oli väga vihane teie vanemate peale .
38001003	Seepärast ütle neile : Nõnda ütleb vägede Issand : Pöörduge minu juurde , ütleb vägede Issand , siis ma pöördun teie juurde , ütleb vägede Issand !
38001004	Ärge olge oma vanemate sarnased , kellele endised prohvetid hüüdsid , öeldes : Nõnda ütleb vägede Issand : Pöörduge ometi oma kurjadelt teedelt ja oma kurjadest tegudest ! Aga nad ei kuulanud ega pannud mind tähele , ütleb Issand .
38001005	Teie vanemad - kus nad on ? Ja prohvetid - kas nad elavad igavesti ?
38001006	Aga minu sõnad ja seadused , mis ma andsin oma sulastele prohvetitele , eks need tabanud teie vanemaid , nii et nad pöördusid ja ütlesid : Nõnda nagu vägede Issand nõuks võttis meiega talitada meie eluviiside ja tegude järgi , nõnda ta meiega talitas . '
38001007	Kahekümne neljandal päeval , üheteistkümnendas kuus , see on sebatikuus , Daarjavese teisel aastal , tuli Issanda sõna prohvet Sakarjale , Iddo poja Berekja pojale ; ta ütles :
38001008	' Mul oli öösel nägemus , vaata , üks mees ratsutas punase hobuse seljas . Siis ta seisatas sügavikus olevate mürdipuude keskel ja tema järel tulid punased , võigud ja valged hobused .
38001009	Siis ma küsisin : ' Kes need on , Issand ? ' Ja ingel , kes minuga rääkis , vastas mulle : ' Ma näitan sulle , kes need on . '
38001010	Ja mees , kes seisis mürdipuude keskel , kostis ning ütles : ' Nemad on need , keda Issand on läkitanud maad läbi käima . '
38001011	Ja nad vastasid Issanda inglile , kes seisis mürdipuude keskel , ning ütlesid : ' Me oleme maa läbi käinud , ja vaata , kogu maa elab rahus . '
38001012	Siis kostis Issanda ingel ja ütles : ' Vägede Issand ! Kui kaua sa keelad halastust Jeruusalemmale ja Juuda linnadele , kelle pärast sa oled olnud pahane need seitsekümmend aastat ? '
38001013	Aga Issand vastas inglile , kes minuga rääkis , heade , trööstivate sõnadega .
38001014	Ja ingel , kes minuga rääkis , ütles mulle : ' Hüüa ja ütle : Nõnda ütleb vägede Issand : Mu püha viha Jeruusalemma ja Siioni pärast on suur .
38001015	Ma olen väga vihastanud muretute paganate peale , kes , kui ma olin vähem vihane , aitasid õnnetusele kaasa .
38001016	Seepärast ütleb Issand nõnda : Ma pöördun halastusega tagasi Jeruusalemma juurde . Minu koda tuleb seal üles ehitada , ütleb vägede Issand , ja mõõdunöör veetagu pinguli Jeruusalemma üle !
38001017	Hüüa veel ja ütle : Nõnda ütleb vägede Issand : Minu linnad voolavad taas jõukusest üle ja Issand trööstib taas Siionit ning valib taas Jeruusalemma ! '
38001018	Ja ma tõstsin silmad üles ja vaatasin , ja ennäe , seal oli neli sarve .
38001019	Ja ma küsisin inglilt , kes minuga rääkis : ' Mis need on ? ' Ja tema ütles mulle : ' Need on sarved , mis puistasid laiali Juuda , Iisraeli ja Jeruusalemma . '
38001020	Siis näitas Issand mulle nelja seppa .
38001021	Ja mina küsisin : ' Mida nemad on tulnud tegema ? ' Ja tema vastas ning ütles : ' Need sarved on need , mis on pillutanud Juudat , nõnda et ükski ei saa tõsta oma pead ; ja sepad on tulnud teritama kirveid , et paisata maha nende paganate sarvi , kes on tõstnud sarve Juudamaa vastu , et seda pillutada . '
38002001	Siis ma tõstsin silmad üles ja vaatasin , ja ennäe , seal oli mees , kel oli mõõdunöör käes .
38002002	Ja ma küsisin : ' Kuhu sa lähed ? ' Ja tema vastas mulle : ' Jeruusalemma mõõtma , et näha , kui lai ja kui pikk ta peaks olema . '
38002003	Ja vaata , ingel , kes minuga rääkis , läks välja ja üks teine ingel tuli temale vastu
38002004	ning ütles talle : ' Jookse , räägi selle noore mehega seal ja ütle : Jeruusalemm jääb lahtiseks linnaks paljude inimeste ja loomade pärast tema sees .
38002005	Aga mina olen temale tuliseks müüriks ümberringi , ütleb Issand , ja auhiilguseks tema keskel . '
38002006	Üles , üles ! Põgenege põhjamaalt , ütleb Issand , kuigi ma olen teid pillutanud taeva nelja tuule poole , ütleb Issand !
38002007	Üles , päästke endid Siionisse , kes te elate Paabeli tütre juures !
38002008	Sest nõnda ütleb vägede Issand pärast seda , kui ta au läkitas mind paganate juurde , kes teid riisusid , sest kes puudutab teid , see puudutab tema silmatera :
38002009	Tõesti , vaata , ma viibutan oma kätt nende kohal ja nad saavad oma orjade saagiks . Siis te mõistate , et vägede Issand on mind läkitanud .
38002010	Hõiska ja rõõmusta , Siioni tütar , sest vaata , ma tulen ja asun su keskele , ütleb Issand !
38002011	Sel päeval hoiab Issanda poole palju paganaid ja nad saavad minu rahvaks . Ja mina asun sinu keskele ja sa hakkad mõistma , et vägede Issand on mind läkitanud sinu juurde .
38002012	Ja Issand võiab Juuda enesele pärisosaks pühal pinnal ning valib taas Jeruusalemma .
38002013	Vaiki Issanda ees , kõik liha , sest tema tõuseb oma pühast asupaigast !
38003001	Ja ta näitas mulle ülempreester Joosuat seismas Issanda ingli ees , ja saatanat seismas temast paremal pool teda süüdistamas .
38003002	Ja Issanda ingel ütles saatanale : ' Issand sõidelgu sind , saatan ! Jah , Issand , kes on valinud Jeruusalemma , sõidelgu sind ! Eks see ole tulest tõmmatud tukk ? '
38003003	Joosual olid seljas määrdunud riided ja ta seisis ingli ees .
38003004	Siis ingel kostis ja ütles neile , kes seisid ta ees , nõnda : ' Võtke tal määrdunud riided seljast ära ! ' Ja ingel ütles temale : ' Vaata , ma olen su süü sinult ära võtnud ja ma riietan sind uute riietega ! '
38003005	Ja ta ütles : ' Pange temale puhas mähis pähe ! ' Ja temale pandi puhas mähis pähe ja riided selga . Ja Issanda ingel seisis juures .
38003006	Ja Issanda ingel kinnitas Joosuale , öeldes :
38003007	' Nõnda ütleb vägede Issand : Kui sa käid minu teedel ja täidad minu antud kohustust , siis sinagi mõistad õigust minu kojale ja valvad ka mu õuesid , ja ma annan sulle ligipääsu nende hulgas , kes siin seisavad .
38003008	Kuule siis , ülempreester Joosua , sina ja su sõbrad , kes istuvad su ees - nemad on ju hea ende mehed - , sest vaata , ma toon oma sulase Võsu !
38003009	Sest vaata , kivi , mille ma panin Joosua ette - selle ühe kivi peal on seitse silma . Vaata , ma uurendan sinna kirjad , ütleb vägede Issand , ja pühin üheainsa päevaga ära selle maa süü .
38003010	Sel päeval , ütleb vägede Issand , kutsute te üksteist viinapuu alla ja viigipuu alla . '
38004001	Ja ingel , kes minuga rääkis , tuli jälle ja äratas mind , nagu unest äratatakse .
38004002	Ja ta küsis minult : ' Mida sa näed ? ' Mina vastasin : ' Ma näen , vaata , lambijalga , läbinisti kullast , ja selle otsas on õliastja ; selle küljes on seitse lampi ja seitse putke lampide jaoks , mis on lambijala otsas .
38004003	Ja selle kõrval on kaks õlipuud : üks õliastjast paremal ja teine vasakul pool . '
38004004	Ja mina võtsin sõna ning ütlesin inglile , kes minuga rääkis , ja küsisin : ' Mis need on , Issand ? '
38004005	Ja ingel , kes minuga rääkis , kostis ning küsis minult : ' Kas sa ei tea , mis need on ? ' Ma vastasin : ' Ei , Issand . '
38004006	Siis ta kostis ja ütles mulle nõnda : ' See on Issanda sõna , mis on öeldud Serubbaabelile : See ei sünni väe ega võimu läbi , vaid minu Vaimu läbi , ütleb vägede Issand .
38004007	Mis sa ka oled , suur mägi , Serubbaabeli ees ? Sa muutud tasandikuks ! Tema toob esile tipukivi hüüete saatel : ' Ilus , see on ilus ! ' '
38004008	Ja mulle tuli Issanda sõna ; ta ütles :
38004009	' Serubbaabeli käed on rajanud selle koja ja tema käed viivad selle lõpule . Ja sina hakkad mõistma , et vägede Issand on mind läkitanud teie juurde .
38004010	Sest kes pidasid halvaks väikeste alguste päeva , need saavad rõõmustada ja näha loodikivi Serubbaabeli käes . Need seitse on Issanda silmad , need , mis silmitsevad kogu maad . '
38004011	Ja ma võtsin sõna ning küsisin temalt : ' Mis on need kaks õlipuud lambijalast paremal ja vasakul pool ? '
38004012	Siis ma võtsin teist korda sõna ja küsisin temalt : ' Mis on need kaks õlipuu oksakimpu nende mõlema kuldputke kõrval , millest voolab kuldset õli ? '
38004013	Ja ta vastas mulle ning küsis : ' Kas sa siis tõesti ei tea , mis need on ? ' Ma vastasin : ' Ei , Issand . '
38004014	Tema ütles : ' Need on need kaks võitut , kes seisavad kogu ilmamaa Issanda ees . '
38005001	Ja ma tõstsin jälle silmad üles ja vaatasin , ja ennäe , seal oli lendav rullraamat .
38005002	Ja ta küsis minult : ' Mida sa näed ? ' Ja mina vastasin : ' Ma näen lendavat rullraamatut , kakskümmend küünart pikk ja kümme küünart lai . '
38005003	Siis ta ütles mulle : ' See on needus , mis käib üle kogu maa . Sest ühelt poolt - kõik , kes on varastanud , saavad karistada , ja teiselt poolt - kõik , kes on valet vandunud , saavad karistada .
38005004	Mina olen lasknud selle välja tulla , ütleb vägede Issand , ja see tungib varga kotta ja selle kotta , kes valet vannub minu nimel ; ja see jääb tema kotta ja hävitab selle , niihästi puud kui kivid . '
38005005	Siis ingel , kes minuga rääkis , astus ette ja ütles mulle : ' Tõsta ometi silmad üles ja vaata , mis see on , mis välja tuleb ? '
38005006	Aga minagi küsisin : ' Mis see on ? ' Ja tema vastas : ' See , mis välja tuleb , on vakk . ' Ja ta ütles : ' See on nende süü kogu maal . '
38005007	Ja vaata , tinakaas tõusis üles , ja vakas istus üks naine .
38005008	Ja tema ütles : ' See on õelus . ' Ja ta viskas selle vakka ning virutas tinakaane vaka suu peale .
38005009	Ja ma tõstsin silmad üles ja vaatasin , ja ennäe , kaks naist tuli esile . Ja neil oli tuul tiibades , neil olid tiivad nagu haigru tiivad ja nad kandsid vaka üles maa ja taeva vahele .
38005010	Siis ma küsisin inglilt , kes minuga rääkis : ' Kuhu nad selle vaka viivad ? '
38005011	Ja ta vastas mulle : ' Sinearimaale , et ehitada temale koda . Ja kui see on valmis , siis asetatakse ta sinna oma paika . '
38006001	Ja ma tõstsin jälle silmad üles ja vaatasin , ja ennäe , neli vankrit tuli välja kahe mäe vahelt ; ja need mäed olid vaskmäed .
38006002	Esimese vankri ees olid punased hobused ja teise vankri ees olid mustad hobused ;
38006003	kolmanda vankri ees olid valged hobused ja neljanda vankri ees olid tugevad kirjud hobused - vägevad kõik .
38006004	Ja ma võtsin sõna ning küsisin inglilt , kes minuga rääkis : ' Mis need on , Issand ? '
38006005	Ingel kostis ja ütles mulle : ' Need on taeva neli tuult , mis lähevad välja , olles seisnud kogu ilmamaa Issanda ees .
38006006	Mustad hobused lähevad põhjamaale , valged lähevad nende järel lääne poole ja kirjud lähevad lõunamaale .
38006007	Ja vägevad hobused lähevad välja ning üritavad minna maad läbi käima . ' Ja ta ütles : ' Minge käige maa läbi ! ' Ja nad käisid maa läbi .
38006008	Siis ta hüüdis mind , rääkis minuga ja ütles : ' Vaata , need , kes lähevad põhjamaale , viivad mu Vaimu põhjamaale hingama . '
38006009	Ja mulle tuli Issanda sõna ; ta ütles :
38006010	' Võta väljasaadetuilt Heldailt , Toobijalt ja Jedajalt , kes Paabelist on tulnud , mine samal päeval , mine Joosija , Sefanja poja kotta
38006011	ja võta hõbedat ja kulda , valmista kroon ja pane see pähe ülempreester Joosuale , Joosadaki pojale ,
38006012	ja ütle temale nõnda : Nõnda räägib vägede Issand ja ütleb : Vaata , üks mees , nimega Võsu , võrsub oma pinnast ja ehitab üles Issanda templi .
38006013	Ta ehitab Issanda templi ja temale saab osaks kuninglik au ; ta istub ja valitseb oma aujärjel ; ja seal on preester oma aujärjel , ja nende mõlema vahel on rahutahe .
38006014	Ja kroon olgu Heldai , Toobija , Jedaja ja Sefanja poja armsaks mälestuseks Issanda templis !
38006015	Ja kaugelolijad tulevad ning ehitavad Issanda templit . Ja te mõistate , et vägede Issand on mind läkitanud teie juurde . Ja see sünnib , kui te Issanda , oma Jumala häält tõesti kuulda võtate . ' '
38007001	Ja kuningas Daarjavese neljandal aastal tuli Issanda sõna Sakarjale üheksanda kuu , kislevikuu neljandal päeval .
38007002	Peetel oli saatnud Sareseri ja Regem-Meleki oma meestega leevendama Issanda palet
38007003	ja küsima preestreilt , kes olid vägede Issanda kojas , ja prohveteilt nõnda : ' Kas ma pean viiendas kuus nutma ja paastuma , nagu ma nii palju aastaid olen teinud ? '
38007004	Ja mulle tuli vägede Issanda sõna ; ta ütles :
38007005	' Räägi kogu maa rahvale ja preestreile ning ütle : Kui te olete paastunud ja kurtnud viiendas ja seitsmendas kuus need seitsekümmend aastat , kas te siis mulle olete paastunud ?
38007006	Ja kui te olete söönud ja joonud , eks te ole siis söönud ja joonud iseendile ?
38007007	Kas pole need samad sõnad , mis Issand kuulutas endiste prohvetite läbi , kui Jeruusalemm ja selle ümberkaudsed linnad elasid alles rahus ja Lõunamaa ja Madalmaa olid asustatud ? '
38007008	Ja Issanda sõna tuli Sakarjale ; ta ütles :
38007009	' Nõnda räägib vägede Issand ja ütleb : Mõistke kohut tões , osutage heldust ja halastust igaüks oma vennale !
38007010	Ärge tehke liiga lesknaisele ja vaeslapsele , võõrale ja viletsale , ning ärge kavatsege südames üksteisele kurja !
38007011	Aga nad tõrkusid tähele panemast ja tegid oma kaela kangeks ja kõrvad kurdiks kuulma .
38007012	Ja nad tegid oma südame teemandi sarnaseks , et mitte kuulda Seadust ja sõnu , mis vägede Issand oli läkitanud oma Vaimuga endiste prohvetite läbi ; seepärast tuli see vägede Issanda suur viha .
38007013	Ja samuti kui mina hüüdsin ja nemad ei kuulnud , hüüavad nemad , aga mina ei kuule , ütleb vägede Issand .
38007014	Ma puhusin nad laiali kõigi paganate juurde , keda nad ei tundnud , ja maa nende taga jäi tühjaks minejaist ja tulijaist . Nõnda muudeti ihaldatud maa kõrbeks . '
38008001	Siis tuli see vägede Issanda sõna ; ta ütles :
38008002	' Nõnda ütleb vägede Issand : Mul on suur püha viha Siioni pärast , mul on suur tuline viha tema pärast .
38008003	Nõnda ütleb Issand : Ma pöördun tagasi Siionisse ja elan Jeruusalemma keskel ; Jeruusalemma nimetatakse siis ustavaks linnaks ja vägede Issanda mäge pühaks mäeks .
38008004	Nõnda ütleb vägede Issand : Vanad mehed ja vanad naised istuvad jälle Jeruusalemma turgudel , igaühel kepp käes elupäevade rohkuse tõttu .
38008005	Ja linna turud on täis poisse ja tüdrukuid , kes mängivad tema turgudel .
38008006	Nõnda ütleb vägede Issand : Kuigi see on neil päevil ime selle rahva jäägi silmis , kas peaks see olema ime ka minu silmis ? küsib vägede Issand .
38008007	Nõnda ütleb vägede Issand : Vaata , mina päästan oma rahva päikesetõusu maalt ja päikeseloojaku maalt .
38008008	Ja mina toon nad tagasi Jeruusalemma elama : nad on mulle rahvaks ja mina olen neile Jumalaks , ustav ja õiglane .
38008009	Nõnda ütleb vägede Issand : Olgu teil käed tugevad , teil , kes te neil päevil kuulete neid sõnu prohvetite suust , ajal , kui vägede Issanda kojale , templile alus rajatakse , et seda üles ehitada .
38008010	Sest enne neid päevi ei olnud inimesel ega loomal kasu tööst , ei olnud ka minejal ega tulijal rahu vaenlase eest , ja ma ajasin kõik inimesed üksteise vastu .
38008011	Aga nüüd ei ole ma selle rahva jäägile enam selline nagu endisil päevil , ütleb vägede Issand ,
38008012	vaid külv peab õnnestuma : viinapuu annab vilja , maa annab saaki , taevas annab kastet , ja selle kõik annan ma pärisosaks selle rahva jäägile .
38008013	Ja nagu te olete olnud needuseks paganate seas , Juuda sugu ja Iisraeli sugu nõndasamuti - kui ma teid päästan , saate te õnnistuseks . Ärge kartke , teie käed olgu tugevad !
38008014	Sest nõnda ütleb vägede Issand : Nagu ma mõtlesin teile kurja teha , kui teie vanemad mind vihastasid , ütleb vägede Issand , ja ma ei kahetsenud seda ,
38008015	nõnda mõtlen ma neil päevil jälle head teha Jeruusalemmale ja Juuda soole . Ärge kartke !
38008016	Need on sõnad , mis te peate täitma : rääkige üksteisele tõtt , mõistke oma väravais kohut tões ja rahus !
38008017	Ärge hauduge südames üksteisele kurja ja ärge armastage valevandumist , sest kõike seda ma vihkan , ütleb Issand ! '
38008018	Ja mulle tuli vägede Issanda sõna ; ta ütles :
38008019	' Nõnda ütleb vägede Issand : Neljanda kuu paast , viienda kuu paast , seitsmenda kuu paast ja kümnenda kuu paast olgu Juuda soole lustiks ja rõõmuks ning meeldivaiks pühiks ! Aga armastage tõtt ja rahu !
38008020	Nõnda ütleb vägede Issand : Veel tuleb rahvaid ja paljude linnade elanikke ,
38008021	ja ühe linna elanikud lähevad teise juurde ning ütlevad : ' Tulge , lähme leevendama Issanda palet ja otsima vägede Issandat ! Minagi lähen ! '
38008022	Ja paljud rahvad ning vägevad paganad tulevad Jeruusalemma otsima vägede Issandat ja leevendama Issanda palet .
38008023	Nõnda ütleb vägede Issand : Neil päevil sünnib , et kümme meest igakeelsete paganate hulgast haaravad kinni Juuda mehe hõlmast ja ütlevad : ' Me tahame minna koos teiega , sest me oleme kuulnud , et teiega on Jumal . ' '
38009001	Ennustus : Issanda sõna on Hadrakimaal ja tema hingamispaik on Damaskus , sest Issand hoiab oma silma inimeste peal nagu kõigil Iisraeli suguharudel ,
38009002	ka Hamatil , mis on Damaskuse piiril , ka Tüürosel ja Siidonil , kuigi need on väga targad .
38009003	Tüüros on ehitanud enese kindluseks , ta on kuhjanud kokku hõbedat nagu põrmu ja kulda nagu tänavapori .
38009004	Vaata , Issand teeb ta vaeseks , paiskab ta müüri merre ja laseb tal tules hävida .
38009005	Askelon näeb seda ja kardab , ka Assa , ja väriseb väga ; samuti Ekron , sest ta lootus muutub häbiks . Assast hukkub kuningas ja Askelonis ei elata enam .
38009006	Asdodis hakkavad elama võõrad ja ma kaotan vilistite kõrkuse .
38009007	Ma kõrvaldan ta suust vere ja ta hammaste vahelt jäledused : temastki jääb jääk meie Jumalale , temastki saab nagu üks Juuda pealik , ja Ekron on võrreldav jebuuslastega .
38009008	Ma löön leeri üles oma koja kaitseks , minejate ja tulijate pärast , et rõhuja ei tuleks enam neile kallale , sest nüüd ma olen seda näinud oma silmaga .
38009009	Ole väga rõõmus , Siioni tütar , hõiska , Jeruusalemma tütar ! Vaata , sulle tuleb sinu kuningas , õiglane ja aitaja . Tema on alandlik ja sõidab eesli seljas , emaeesli sälu seljas .
38009010	Mina hävitan Efraimist sõjavankrid ja sõjaratsud Jeruusalemmast , sõjaammudki hävitatakse . Ja tema kuulutab rahvaile rahu ning valitseb merest mereni , Frati jõest ilmamaa ääreni .
38009011	Ja sulle : Sinu lepinguvere pärast ma vabastan su vangid august , kus pole vett .
38009012	Pöörduge tagasi turvapaika , lootusrikkad vangid , sest ma kuulutan täna : Ma tahan sulle kahekordselt tasuda !
38009013	Sest ma vinnastan enesele Juuda nagu ammu , panen Efraimi nooleks peale . Ja ma õhutan su pojad , Siion , sinu poegade kallale , Jaavan . Ma teen sind kangelase mõõga sarnaseks .
38009014	Siis ilmub Issand nende kohale ja tema nool läheb välja nagu välk ; ja Issand Jumal puhub sarve ning tuleb lõunatormides .
38009015	Vägede Issand kaitseb neid , tema lingukivid purevad liha , joovad verd nagu veini ja täituvad otsekui piserdusnõu , otsekui altari nurgad .
38009016	Ja Issand , nende Jumal , aitab neid sel päeval nagu oma rahva karja ; sest otsekui laubaehte kivid peavad nad sätendama tema maal .
38009017	Tõesti , kui hea ja ilus see on ! Vili kosutab noori mehi ja viinamarjamahl neidusid .
38010001	Paluge Issandalt vihma kevadvihmade ajal ! Issand teeb kõuepilved ja annab neile vihmavalingud , igaühele rohtu väljal .
38010002	Sest teeravid räägivad nurjatust , ennustajad näevad valet ja jutustavad tühiseid unenägusid , trööstivad asjata . Seepärast inimesed ekslevad nagu lambad ja vaevlevad , sest karjast ei ole .
38010003	Mu viha on süttinud põlema karjaste vastu ja ma karistan juhte , sest vägede Issand tuleb katsuma oma karja , Juuda sugu , ja teeb nad oma toreda sõjaratsu sarnaseks .
38010004	Neist enestest tuleb nurgakivi , neist enestest telgivai , neist enestest sõjaamb , neist enestest kõik võimukandjad .
38010005	Üheskoos on nad kangelaste sarnased , kes sõjas tallavad tänavate pori ; nad võitlevad , sest Issand on nendega , ja ratsanikud hobuste seljas jäävad häbisse .
38010006	Ma teen vägevaks Juuda soo ja päästan Joosepi soo ; ma toon nad tagasi , sest ma halastan nende peale ja nad on jälle , nagu ei olekski nad olnud ära tõugatud . Sest mina , Issand , olen nende Jumal ja ma vastan neile .
38010007	Ja Efraim on siis nagu kangelane ning nende süda rõõmustab otsekui veinist . Nende lapsed näevad seda ja rõõmustavad , nende südamed hõiskavad Issandas .
38010008	Ma vilistan neid ja kogun neid , sest ma lunastan nad ; ja neid on siis niisama palju , nagu neid oli .
38010009	Ma külvasin nad rahvaste sekka , aga nad meenutavad mind kaugetes maades ; nad jäävad elama koos lastega ja tulevad tagasi .
38010010	Ma toon nad tagasi Egiptusemaalt ja kogun neid Assurist ; ma viin nad Gileadimaale ja Liibanonile , ikkagi ei leidu neile küllalt ruumi .
38010011	Ja nad lähevad läbi kitsikuse mere ja ma löön merelaineid ja kõik Niiluse sügavikud kuivavad , Assuri kõrkus tõugatakse maha ja Egiptuse valitsuskepp peab taanduma .
38010012	Ma teen nad vägevaks Issandas ja nad kõnnivad tema nimes , ütleb Issand .
38011001	Ava oma uksed , Liibanon , et tuli saaks põletada su seedrid !
38011002	Ulu , küpress , sest seeder on langenud , võimsad on laastatud ! Ulguge , Baasani tammed , sest läbipääsmatu mets on langetatud .
38011003	Kuule ! Karjaste hädakisa , sest nende kuulsus on hävitatud . Kuule ! See on noorte lõvide möirgamine , sest Jordani padrik on laastatud .
38011004	Nõnda ütleb Issand , mu Jumal : ' Karjata tapalambaid ,
38011005	keda nende ostjad tapavad , tundmata end süüdlastena , ja kelle müüjad ütlevad : ' Kiidetud olgu Issand , et ma olen saanud rikkaks ! ' - ja kellele nende karjased ei anna armu .
38011006	Sest mina ei anna enam armu maa elanikele , ütleb Issand . Vaata , ma lasen iga inimese sattuda tema karjase ja kuninga kätte ja need hävitavad maa , aga mina ei päästa kedagi nende käest . '
38011007	Nõnda ma siis karjatasin tapalambaid lambakaupmeestele ja võtsin enesele kaks keppi : ühte ma nimetasin Lahkuseks ja teist ma nimetasin Ühenduseks ; ja ma karjatasin lambaid .
38011008	Aga ma kõrvaldasin ühe kuu jooksul kolm karjast ; siis tüdis mu hing neist ja minagi olin neile vastumeelt .
38011009	Ja ma ütlesin : ' Mina ei taha teid karjatada ! Kes sureb , see surgu , kes hukkub , see hukkugu , ja järelejääjad söögu üksteise liha ! '
38011010	Ja ma võtsin oma kepi Lahkuse ning murdsin selle katki , tühistades oma lepingu , mille ma olin teinud kõigi rahvastega .
38011011	See tühistus selsamal päeval ja lambakaupmehed , kes panid mind tähele , mõistsid , et see oli Issanda sõna .
38011012	Siis ma ütlesin neile : ' Kui see teie silmis hea on , siis andke mu palk ; aga kui mitte , siis laske olla ! ' - ja nad vaagisid mu palga : kolmkümmend hõbeseeklit .
38011013	Ja Issand ütles mulle : ' Viska see potissepale ! ' See suurepärane hind , millega nad mind olid hinnanud ! Ja ma võtsin need kolmkümmend hõbeseeklit ja viskasin potissepale Issanda kojas .
38011014	Siis ma murdsin katki oma teise kepi , Ühenduse , et tühistada vendlust Juuda ja Iisraeli vahel .
38011015	Siis ütles Issand mulle : ' Võta enesele veel kord meeletu karjase varustus !
38011016	Sest vaata , ma lasen tõusta maale ühe karjase : ta ei tunne puudust hukkunust , ta ei otsi kadunut , ta ei ravi haavatut , ta ei hoolitse terve eest , aga ta sööb lihavate liha ja rebib ära nende sõrad .
38011017	Häda nurjatule karjasele , kes jätab lambad maha ! Mõõk temale käsivarde ja paremasse silma ! Ta käsivars kuivagu hoopis ja ta parem silm kustugu koguni ! '
38012001	Ennustus . Issanda sõna Iisraeli kohta . Issand , kes laotab taeva ja rajab maale aluse ja kes valmistab inimese vaimu tema sees , ütleb :
38012002	' Vaata , ma teen Jeruusalemma uimastuskarikaks kõigile ümberkaudseile rahvaile , ja see pannakse ka Juuda peale Jeruusalemma ahistamises .
38012003	Ja sel päeval teen ma Jeruusalemma tõstekiviks kõigile rahvaile : kõik , kes seda tõstavad , rebestavad endid ; ja kõik maa paganad kogunevad tema vastu .
38012004	Sel päeval , ütleb Issand , teen ma kõik hobused peruks ja nende ratsanikud hullumeelseks . Aga Juuda kohal teen ma oma silmad lahti , kui ma löön sõgedusega kõiki rahvaste hobuseid .
38012005	Siis mõtlevad Juuda pealikud oma südames : Jeruusalemma elanikud on mulle jaksuks vägede Issandas , oma Jumalas .
38012006	Sel päeval teen ma Juuda pealikud tulise sütepanni sarnaseks keset puid või põleva tõrviku sarnaseks vihkude hulgas , ja need põletavad paremalt ja vasakult kõik ümberkaudsed rahvad . Aga Jeruusalemm jääb edasi oma paika - Jeruusalemma .
38012007	Ja Issand päästab esmalt Juuda telgid , et Taaveti soo hiilgus ja Jeruusalemma elanike hiilgus ei saaks suurustada Juuda ees .
38012008	Sel päeval kaitseb Issand Jeruusalemma elanikke ; sel päeval on komistaja nende seas nagu Taavet , ja Taaveti sugu on nagu Jumal , nagu Issanda ingel nende ees .
38012009	Aga sel päeval ma hävitan kõik paganad , kes tulevad Jeruusalemma kallale .
38012010	Ja ma valan Taaveti soo peale ja Jeruusalemma elanike peale kaastunde ja anumise vaimu ; siis nad vaatavad sellele , kelle nad läbi pistsid , ja kaeblevad tema pärast , nagu kaeveldakse ainsa lapse pärast , ja nutavad tema pärast kibedasti , nagu nutetakse kibedasti esmasündinu pärast .
38012011	Sel päeval on Jeruusalemmas niisama suur kaebamine , nagu oli Hadad-Rimmoni pärast Megiddo orus .
38012012	Ja maa teeb kaebust , iga suguvõsa eraldi : Taaveti koja suguvõsa eraldi ja nende naised eraldi , Naatani koja suguvõsa eraldi ja nende naised eraldi ,
38012013	Leevi koja suguvõsa eraldi ja nende naised eraldi , simeilaste suguvõsa eraldi ja nende naised eraldi ,
38012014	kõik muud suguvõsad - iga suguvõsa eraldi ja nende naised eraldi .
38013001	Sel päeval avaneb Taaveti soole ja Jeruusalemma elanikele allikas patu ja rüveduse vastu .
38013002	Ja sel päeval , ütleb vägede Issand , kaotan ma maalt ebajumalate nimed ja enam ei tuletata neid meelde . Ka prohvetid ja rüveduse vaimu ajan ma maalt ära .
38013003	Ja kui keegi veel ennustab , siis peavad temale ütlema ta isa ja ema , kes ta on sünnitanud : ' Sa ei või jääda elama , sest sa räägid valet Issanda nimel . ' Ja ta isa ja ema , kes ta on sünnitanud , pistavad ta läbi tema ennustamise pärast .
38013004	Ja sel päeval häbeneb iga prohvet oma nägemust , kui ta on ennustanud , ega pane selga karust kuube selleks , et valetada ,
38013005	vaid ütleb : ' Mina ei ole prohvet , ma olen põllumees , sest põld on mu omand alates mu noorusest . '
38013006	Ja kui temalt küsitakse : ' Mis haavad need su rinnas on ? ' , siis ta vastab : ' Need löödi mulle mu sõprade kojas . '
38013007	Mõõk , tõuse mu karjase kallale , mu kaaslase kallale , ütleb vägede Issand ! Ma löön karjast ja lambad pillutatakse , ma pööran oma käe karjapoiste vastu .
38013008	Ja nõnda sünnib kogu maal , ütleb Issand , sealt hävitatakse ja hukkub kaks osa , aga kolmas osa jääb sinna järele .
38013009	Ja ma viin kolmanda osa tulle ning sulatan neid , nagu sulatatakse hõbedat , ja proovin neid , nagu proovitakse kulda . Ta hüüab minu nime ja ma vastan temale . Mina ütlen : ' See on minu rahvas . ' Ja tema ütleb : ' Issand , minu Jumal ! ' '
38014001	Vaata , Issanda päev tuleb ja sinult võetud saak jagatakse su keskel .
38014002	Sest ma kogun kõik paganad sõdima Jeruusalemma vastu ; linn vallutatakse , kojad rüüstatakse , naised vägistatakse ja pool linna läheb vangi ; aga ülejäänud rahvast ei hävitata linnast .
38014003	Siis läheb Issand välja ja sõdib nende paganate vastu nagu oma võitluspäeval , lahingupäeval .
38014004	Sel päeval seisavad ta jalad Õlimäel , mis on Jeruusalemma ees ida pool ; ja Õlimägi lõhkeb keskelt pooleks , idast läände väga suureks oruks , sest pool mäge vajub põhja poole ja teine pool lõuna poole .
38014005	Ja te põgenete siis mu mägede oru kaudu , sest mägede org ulatub Aasalini ; te põgenete , nõnda kui te põgenesite maavärisemise eest Juuda kuninga Ussija päevil . Ja Issand , minu Jumal , tuleb ja kõik pühad koos temaga .
38014006	Ja sel päeval ei ole valgust , on külm ja pakane .
38014007	Aga on üks päev , see on Issanda teada , kui pole päeva ega ööd , vaid valgus on ka õhtuajal .
38014008	Ja sel päeval voolavad Jeruusalemmast välja elavad veed : neist pooled Idamere poole ja pooled Läänemere poole ; see sünnib suvel ja talvel .
38014009	Ja Issand on kuningaks kogu maale . Sel päeval on Issand ainus ja tema nimi on ainus .
38014010	Kogu maa muutub lagendikuks Gebast kuni Rimmonini lõuna pool Jeruusalemma ; see tõuseb aga kõrgele ja jääb oma kohale Benjamini väravast endise värava asupaigani , Nurgaväravani , ja Hananeli tornist kuninga surutõrteni .
38014011	Seal elatakse , seda ei panda enam vande alla ja Jeruusalemm elab julgesti .
38014012	Ja see on nuhtlus , millega Issand lööb kõiki rahvaid , kes sõdivad Jeruusalemma vastu : ta määndab nende liha , kui nad alles jalgel seisavad , nende silmad mädanevad oma koobastes ja neil mädaneb keel suus .
38014013	Ja sel päeval on nende hulgas suur Issanda kartus , nõnda et nad haaravad kinni üksteise käest ja ühe käsi tõuseb teise käe vastu .
38014014	Juudagi sõdib Jeruusalemmas ja kõigi ümberkaudsete paganate varandused kogutakse kokku : kuld ja hõbe ja üpris palju riideid .
38014015	Ja samasugune nuhtlus tabab hobuseid , muulasid , kaameleid , eesleid ja kõiki loomi , kes nende leerides on - just samasugune nuhtlus .
38014016	Ja kõik järelejäänud kõigist paganaist , kes on tulnud Jeruusalemma kallale , peavad aasta-aastalt minema sinna üles , kummardama kuningat , vägede Issandat ja pidama lehtmajadepüha .
38014017	Aga neile maa suguvõsadest , kes ei lähe üles Jeruusalemma kuningat , vägede Issandat , kummardama , ei saja vihma .
38014018	Ja kui egiptlaste suguvõsa sinna üles ei lähe ega tule , siis saab ka neile osaks nuhtlus , millega Issand lööb neid paganaid , kes ei lähe sinna üles pidama lehtmajadepüha .
38014019	Seesugune on egiptlaste patukaristus ja kõigi paganate patukaristus , kes ei lähe pidama lehtmajadepüha .
38014020	Sel päeval seisab hobuste kuljustel : ' Issandale pühitsetud ! ' Ja potid Issanda kojas on nagu piserdusnõud altari ees .
38014021	Iga pott Jeruusalemmas ja Juudas on pühitsetud vägede Issandale . Ja kõik ohverdajad tulevad ja võtavad need ning keedavad nende sees . Ja sel päeval ei ole enam ühtegi kaubitsejat vägede Issanda kojas . '
39001001	Ennustus . Issanda sõna Iisraelile Malaki kaudu :
39001002	' Mina olen teid armastanud , ütleb Issand . Aga teie ütlete : ' Kuidas sa meid oled armastanud ? ' Kas Eesav ei olnud Jaakobi vend ? ütleb Issand . Jaakobit ma armastasin ,
39001003	aga Eesavit ma vihkasin ; ma tegin ta mäestiku lagedaks ja jätsin ta pärisosa kõrbe ðaakalitele .
39001004	Kui Edom ütleb : ' Me oleme purustatud , aga me ehitame varemed taas üles ' , siis ütleb vägede Issand nõnda : Nad ehitavad küll , aga mina kisun maha ; ja neid nimetatakse ' süüteo maaks ' ja ' rahvaks , keda Issand on neednud igaveseks ' .
39001005	Teie silmad saavad seda näha ja te ütlete : ' Issand on suur üle Iisraeli piiri ! '
39001006	Poeg austab isa ja sulane isandat . Aga kui mina olen isa , kus on siis minu au ? Ja kui mina olen Issand , kus on siis minu kartus ? ütleb vägede Issand teile , preestrid , kes te põlgate minu nime . Aga te ütlete : ' Kuidas me põlgame su nime ? '
39001007	Te toote mu altarile rüvetatud leiba . Aga te ütlete : ' Kuidas me rüvetame sind ? ' Sellega , et ütlete : ' Issanda laud on põlastusväärne . '
39001008	Jah , kui te toote ohvriks pimeda , siis ei olevat see paha ; või kui te toote lonkaja või tõbise , siis ei olevat see paha . Vii see ometi oma maavalitsejale ! Kas temal on sinust hea meel või kas ta peab sinust lugu ? ütleb vägede Issand .
39001009	Ja nüüd : leevendage ometi Jumala palet , et ta oleks meile armuline ! Teie käest on see tulnud - kas ta saaks teist lugu pidada ? ütleb vägede Issand .
39001010	Kes ometi oleks teie hulgast , kes suleks uksed , et te ei saaks ilmaaegu süüdata tuld mu altaril ? Mul ei ole teist hea meel , ütleb vägede Issand , ja roaohver teie käest ei meeldi mulle .
39001011	Sest päikesetõusu poolt päikeseloojaku poole on mu nimi paganate seas suur , ja igas paigas suitsutatakse ning tuuakse mu nimele puhas roaohver . Sest mu nimi on paganate seas suur , ütleb vägede Issand .
39001012	Aga teie teotate seda , kui te ütlete : ' Issanda laud on rüvetatud , ja selle vilja , tema rooga , võib põlata . '
39001013	Ja te ütlete : ' Vaata , missugune vaev ! ' ja alahindate seda , ütleb vägede Issand . Te toote seda , mis on röövitud , lonkaja ja tõbine . Ja see peab olema ohvriand , mida te toote . Kas mul peaks olema hea meel seda teie käest vastu võtta ? ütleb Issand .
39001014	Neetud olgu petis , kellel on karjas isane loom ja kes on selle tõotanud , aga ohverdab Issandale vigase ! Sest mina olen suur kuningas , ütleb vägede Issand , ja mu nimi on kardetav paganate seas .
39002001	Ja nüüd teie kohta , preestrid , on otsus see :
39002002	kui te ei kuula ega võta südamesse , et te peate andma au mu nimele , ütleb vägede Issand , siis ma läkitan teie vastu needuse ja muudan teie õnnistused needuseks , jah , needuseks , sest te ei ole võtnud seda südamesse .
39002003	Vaata , ma sõitlen teie seemet ja puistan teile rooja näkku , teie pidupäevade rooja , ja teid endid viiakse selle juurde .
39002004	Ja te saate tunda , et mina olen teile läkitanud selle otsuse , et minu leping Leeviga jääks püsima , ütleb vägede Issand .
39002005	Minu leping temaga oli elu ja rahu , ja ma andsin selle temale , et ta kardaks ; ja ta kartis mind , ta värises mu nime ees .
39002006	Tõeõpetus oli tal suus ja pettust ei leitud tema huulilt . Rahus ja siiruses käis ta minuga ja pööras paljusid ära patust .
39002007	Jah , preestri huuled talletavad tarkust ja tema suust otsitakse õpetust , sest tema on vägede Issanda käskjalg .
39002008	Aga teie olete lahkunud sellelt teelt , olete õpetusega pannud paljusid komistama , olete rikkunud Leevi liidu , ütleb vägede Issand .
39002009	Sellepärast teen minagi teid põlatuiks ja armetuiks kõigi rahvaste juures , sest te pole tähele pannud minu teid , vaid olete õpetuses olnud erapoolikud .
39002010	Eks ole meil kõigil üks isa ? Eks ole meid loonud üks Jumal ? Mispärast me siis ei ole üksteisele truud , vaid teotame oma vanemate lepingut ?
39002011	Juuda on olnud truuduseta ja Iisraelis ja Jeruusalemmas on tehtud jäledust . Sest Juuda on teotanud pühamut , mida Issand armastab , ja on võtnud naiseks võõra jumala tütre .
39002012	Issand hävitagu Jaakobi telkidest mees , kes seda teeb , olgu ta kes tahes , ka see , kes viib vägede Issandale ohvriandi .
39002013	Ja veel te olete teinud seda : Issanda altar on kaetud silmaveega , nutu ja oigamisega , nii et ta enam ei pöördu ohvrianni poole ega võta seda hea meelega teie käest vastu .
39002014	Aga te ütlete : ' Mispärast ? ' Sellepärast , et Issand on tunnistajaks sinu ja su noorpõlve naise vahel , kelle vastu sa oled olnud truudusetu , kuigi ta on sinu abikaasa ja sinu seadusejärgne naine .
39002015	Aga ükski ei tee seda , kelles on veel vaimu jääki . Ja mida peab ta tegema ? Otsima Jumala sugu ! Kandke siis hoolt oma vaimu eest ja ükski ärgu olgu truudusetu oma noorpõlve naise vastu !
39002016	Sest ma vihkan lahutust , ütleb Issand , Iisraeli Jumal , ja seda , kes katab oma kuue vägivallaga , ütleb vägede Issand . Kandke siis hoolt oma vaimu eest ja ärge olge truudusetud !
39002017	Te väsitate Issandat oma kõnedega . Ometi te ütlete : ' Kuidas me väsitame ? ' Sellega , et ütlete : ' Igaüks , kes kurja teeb , on Issanda silmis hea , ja seesugune on tema meele järgi . ' Või : ' Kus on kohut mõistev Jumal ? '
39003001	Vaata , ma läkitan oma ingli ja tema valmistab minu ees teed . Ja äkitselt tuleb oma templi juurde Issand , keda te otsite , ja lepingu ingel , keda te igatsete . Vaata , ta tuleb , ütleb vägede Issand .
39003002	Aga kes suudab taluda tema tuleku päeva ? Ja kes jääb püsima tema ilmudes ? Sest tema on nagu sulataja tuli ja nagu pesupesija leelis .
39003003	Ja ta istub , sulatab ja puhastab hõbedat , ta puhastab Leevi poegi ja selitab neid nagu kulda ja hõbedat : siis toovad nad Issandale õige ohvrianni .
39003004	Siis meeldib Issandale Juuda ja Jeruusalemma ohvriand nagu muistseil päevil ja ammuseil aastail .
39003005	Ja ma tulen teile kohut mõistma ning olen kärmeks tunnistajaks nõidade , abielurikkujate ja valevandujate vastu ning nende vastu , kes teevad liiga palgalisele palga poolest , lesknaisele ja vaeslapsele , kes tõukavad võõra kõrvale ega karda mind , ütleb vägede Issand .
39003006	Sest mina , Issand , ei ole ennast muutnud , ja teie , Jaakobi lapsed , ei ole otsa lõppenud .
39003007	Oma vanemate päevist alates olete te lahkunud mu määrustest ega ole neid pidanud . Pöörduge tagasi minu juurde , siis pöördun mina teie juurde , ütleb vägede Issand . Aga teie ütlete : ' Kuidas me peaksime pöörduma ? '
39003008	Kas inimene tohib Jumalat röövida ? Aga teie röövite mind ja ütlete : ' Kuidas me sind röövime ? ' Kümnise ja tõstelõivuga .
39003009	Olge needusega neetud , et teie , kogu rahvas , mind röövite !
39003010	Tooge kõik kümnis täies mõõdus varaaita , et mu kojas oleks toitu , ja proovige mind ometi sellega , ütleb vägede Issand . Tõesti , ma avan teile taevaluugid ja kallan teile õnnistust küllastuseni .
39003011	Ja ma sõitlen teie pärast rohutirtse , et need ei hävitaks teie põlluvilja , ja et teie viinapuu väljal ei jääks viljatuks , ütleb vägede Issand .
39003012	Siis kiidavad teid õndsaks kõik rahvad , sest te saate ihaldatud maaks , ütleb vägede Issand .
39003013	Teie sõnad mu kohta on karmid , ütleb Issand . Aga teie ütlete : ' Mida me su kohta oleme rääkinud ? '
39003014	Te ütlete : ' Ilmaaegu on Jumalat teenida . Ja mis kasu on meil tema käsu täitmisest või leinariietes käimisest vägede Issanda palge ees ?
39003015	Nüüd me aga kiidame õndsaks ülbeid . Elavad edasi needki , kes pattu teevad , need koguni kiusavad Jumalat ja pääsevad . '
39003016	Siis rääkisid isekeskis need , kes kartsid Issandat ; ja Issand pani tähele ning kuulis ja tema palge ees kirjutati mälestusraamat nende heaks , kes kardavad Issandat ja austavad tema nime .
39003017	Ja nad kuuluvad mulle , ütleb vägede Issand , on mu eraomand sel päeval , mille ma valmistan . Ja ma olen neile armuline , nõnda nagu mees on armuline oma pojale , kes teda teenib .
39003018	Ja te näete jälle vahet õige ja õela vahel , selle vahel , kes teenib Jumalat , ja selle vahel , kes teda ei teeni .
39004001	Sest vaata , päev tuleb , põlev nagu ahi , ja kõik ülbed ja kõik , kes pattu teevad , on nagu kõrred . Ja see päev , mis tuleb , põletab nad ära , ütleb vägede Issand , ega jäta neile ei juurt ega oksa .
39004002	Aga teile , kes te mu nime kardate , tõuseb õiguse päike ja paranemine tema tiibade all . Te lähete siis välja ja lööte kepsu nagu nuumvasikad .
39004003	Ja te tallate õelaid , sest need saavad põrmuks teie taldade all sel päeval , mille ma valmistan , ütleb vägede Issand .
39004004	Tuletage meelde mu sulase Moosese Seadust , määrusi ja käske , mis ma temale andsin Hoorebil kogu Iisraeli jaoks !
39004005	Vaata , ma läkitan teile prohvet Eelija , enne kui tuleb Issanda päev , suur ja kardetav .
39004006	Ja tema pöörab vanemate südamed jälle laste poole ja laste südamed vanemate poole , et ma ei peaks tulema ja lööma maad needusega . '
40001001	Jeesuse Kristuse , Aabrahami poja , Taaveti poja sugupuu :
40001002	Aabrahamile sündis Iisak , Iisakile sündis Jaakob , Jaakobile sündisid Juuda ja tema vennad ,
40001003	Juudale sündisid Taamariga Perets ja Serah , Peretsile sündis Hesron , Hesronile sündis Aram ,
40001004	Aramile sündis Amminadab , Amminadabile sündis Nahson , Nahsonile sündis Salma ,
40001005	Salmale sündis Raahabiga Boas , Boasele sündis Rutiga Oobed , Oobedile sündis Iisai ,
40001006	Iisaile sündis kuningas Taavet . Taavetile sündis Uurija naisega Saalomon ,
40001007	Saalomonile sündis Rehabeam , Rehabeamile sündis Abija , Abijale sündis Aasa ,
40001008	Aasale sündis Joosafat , Joosafatile sündis Jooram , Jooramile sündis Ussija ,
40001009	Ussijale sündis Jootam , Jootamile sündis Aahas , Aahasele sündis Hiskija ,
40001010	Hiskijale sündis Manasse , Manassele sündis Aamon , Aamonile sündis Joosija ,
40001011	Joosijale sündisid Jekonja ja tema vennad Paabeli vangipõlve ajal .
40001012	Pärast Paabeli vangipõlve sündis Jekonjale Sealtiel , Sealtielile sündis Serubbaabel ,
40001013	Serubbaabelile sündis Abihuud , Abihuudile sündis Eljakim , Eljakimile sündis Assur ,
40001014	Assurile sündis Saadok , Saadokile sündis Ahhim , Ahhimile sündis Elihuud ,
40001015	Elihuudile sündis Eleasar , Eleasarile sündis Mattan , Mattanile sündis Jaakob ,
40001016	Jaakobile sündis Joosep , selle Maarja mees , kellest sündis Jeesus , keda nimetatakse Kristuseks .
40001017	Niisiis on Aabrahamist Taavetini kokku neliteist sugupõlve ja Taavetist Paabeli vangipõlveni neliteist sugupõlve ja Paabeli vangipõlvest Kristuseni samuti neliteist sugupõlve .
40001018	Jeesuse Kristuse sündimisega oli aga nõnda . Tema ema Maarja , kes oli Joosepiga kihlatud , leidis enne enda kojuviimist , et ta ootab Pühast Vaimust last .
40001019	Tema mees Joosep aga , kes oli õiglane ega tahtnud teda avalikult häbistada , võttis nõuks ta salaja minema saata .
40001020	Aga kui ta seda mõtles , vaata , siis ilmus talle unenäos Issanda ingel , kes ütles : ' Joosep , Taaveti poeg , ära karda oma naist Maarjat enese juurde võtta , sest laps , keda ta kannab , on Pühast Vaimust .
40001021	Ta toob ilmale poja ning sina paned talle nimeks Jeesus , sest tema päästab oma rahva nende pattudest . '
40001022	Kõik see sündis , et läheks täide , mida Issand on rääkinud prohveti kaudu :
40001023	' Ennäe , neitsi jääb lapseootele ja toob ilmale poja , ja teda hüütakse nimega Immaanuel ' , see on tõlkes : Jumal on meiega .
40001024	Kui Joosep unest ärkas , tegi ta nõnda , nagu Issanda ingel oli teda käskinud . Ta võttis oma naise enese juurde ,
40001025	ent ei puutunud temasse , enne kui Maarja oli poja ilmale toonud . Ja ta pani lapsele nimeks Jeesus .
40002001	Kui nüüd Jeesus oli sündinud kuningas Heroodese ajal Juudamaal Petlemma linnas , siis vaata , hommikumaalt saabusid tähetargad Jeruusalemma
40002002	ja küsisid : ' Kus on see juutide vastsündinud kuningas ? Me nägime tema tähte tõusmas ja oleme tulnud teda kummardama . '
40002003	Seda kuuldes kohkus kuningas Heroodes ja kogu Jeruusalemm koos temaga .
40002004	Ja ta kutsus kokku kõik rahva ülempreestrid ja kirjatundjad ning päris nende käest , kus Messias pidi sündima .
40002005	Need ütlesid talle : ' Petlemmas Juudamaal , sest nõnda on kirjutatud prohveti käe läbi :
40002006	Ja sina , Petlemm Juudamaal , ei ole Juuda vürstkondadest hoopiski kõige pisem , sest sinust lähtub Valitseja , kes hoiab mu Iisraeli rahvast kui karjane . '
40002007	Seepeale laskis Heroodes tähetargad salaja enda juurde kutsuda , päris nendelt täpset aega , millal täht oli paistma hakanud ,
40002008	ja saatis nad Petlemma , öeldes : ' Minge ja uurige täpselt välja , kes see laps on ! Ja kui te olete ta leidnud , teatage mulle , et ka mina saaksin minna teda kummardama . '
40002009	Tähetargad kuulasid kuninga jutu ära ning asusid teele . Ja vaata , täht , mille tõusmist nad olid näinud , käis nende eel , kuni jäi seisma selle paiga kohale , kus oli laps .
40002010	Tähte nähes rõõmustasid nad üliväga .
40002011	Ja majja sisse astudes nägid nad last koos Maarja , tema emaga , ja kummardasid teda tema ette maha heites , avasid oma aarded ning andsid talle kinke : kulda , viirukit ja mürri .
40002012	Ja kui neid unenäos hoiatati , et nad ei läheks enam Heroodese juurest läbi , läksid nad teist teed tagasi oma maale .
40002013	Kui nüüd tähetargad olid lahkunud , vaata , siis ilmus Issanda ingel Joosepile unenäos ja ütles : ' Tõuse , võta kaasa laps ja tema ema ning põgene Egiptusesse ja jää sinna , kuni ma sind käsin , sest Heroodes tahab lapse üles otsida ja hukata ! '
40002014	Siis Joosep tõusis , võttis lapse ja tema ema ning põgenes öösel Egiptusesse .
40002015	Ja ta oli seal Heroodese surmani , et läheks täide , mis Issand on rääkinud prohveti suu kaudu : ' Ma olen kutsunud oma Poja Egiptusest . '
40002016	Kui nüüd Heroodes nägi , et tähetargad on teda petnud , raevutses ta väga ning laskis tappa Petlemmas ja selle piirkonnas kõik poeglapsed , kaheaastased ja nooremad , arvestades seda aega , mille ta oli tähetarkadelt täpselt välja uurinud .
40002017	Siis läks täide , mida on räägitud prohvet Jeremija kaudu :
40002018	' Raamas kuuldakse häält , nutmist ja kaebamist on palju . Raahel nutab oma lapsi ega lase ennast lohutada , sest neid ei ole enam . '
40002019	Kui nüüd Heroodes oli surnud , vaata , siis ilmus Issanda ingel Egiptuses viibivale Joosepile unenäos
40002020	ja ütles : ' Tõuse üles , võta laps ja tema ema ning mine Iisraelimaale , sest need , kes püüdsid last tappa , on surnud ! '
40002021	Siis ta tõusis , võttis lapse ja tema ema ning tuli Iisraelimaale .
40002022	Kuulnud aga , et Arhelaos on kuningaks Juudamaal oma isa Heroodese järel , kartis Joosep sinna minna . Teda hoiatati unenäos , et neil tuleb varjuda Galileas ,
40002023	ning ta tuli ja asus elama külla , mida kutsutakse Naatsaretiks , et läheks täide , mida on räägitud prohvetite kaudu , et teda hüütakse Naatsaretlaseks .
40003001	Neil päevil tuli Ristija Johannes ja kuulutas Juuda kõrbes :
40003002	' Parandage meelt , sest taevariik on lähedal ! '
40003003	Tema ongi see , kellest on räägitud prohvet Jesaja kaudu : ' Hüüdja hääl on kõrbes : Valmistage Issandale tee , tehke tasaseks tema teerajad ! '
40003004	Johannesel oli kaamelikarvadest kuub , ja ta niuete ümber oli nahkvöö , aga roaks olid talle rohutirtsud ja metsmesi .
40003005	Siis läks tema juurde Jeruusalemma ja terve Juudamaa ja kogu Jordani ümbruskonna rahvas ,
40003006	ning kui nad olid oma patud üles tunnistanud , ristis Johannes nad Jordani jões .
40003007	Aga kui ta nägi palju varisere ja sadusere ristimisele tulevat , ütles ta neile : ' Rästikute sugu , kes teid on hoiatanud põgenema tulevase viha eest ?
40003008	Kandke nüüd meeleparandusele kohast vilja
40003009	ja ärge hakake iseenestes ütlema : ' Meie isa on ju Aabraham ! ' , sest ma ütlen teile : Jumal võib siinsetest kividest äratada Aabrahamile lapsi .
40003010	Kirves on juba pandud puude juurte külge . Iga puu , mis ei kanna head vilja , raiutakse nüüd maha ja visatakse tulle .
40003011	Mina ristin teid veega , et te meelt parandaksite , aga see , kes tuleb pärast mind , on minust vägevam . Mina ei kõlba tooma talle jalatseidki . Tema ristib teid Püha Vaimu ja tulega .
40003012	Tal on visklabidas käes ja ta puhastab oma rehealuse ning kogub oma nisud aita , aga aganad põletab ta ära kustutamatu tulega . '
40003013	Siis tuli Jeesus Galileast Jordani äärde , et lasta ennast Johannesel ristida .
40003014	Aga Johannes püüdis teda igati keelata : ' Mul on vaja lasta ennast sinul ristida - ja sina tuled minu juurde ! '
40003015	Jeesus aga kostis talle : ' Olgu pealegi ; sest nõnda on meile kohane täita kõike õigust ! ' Siis Johannes andis talle järele .
40003016	Kui nüüd Jeesus oli ristitud , tuli ta kohe veest välja . Ja vaata , taevad avanesid ning ta nägi , kuidas Jumala Vaim laskus otsekui tuvi ja tuli tema peale ,
40003017	ja ennäe , hääl taevast ütles : ' See on minu armas Poeg , kellest mul on hea meel ! '
40004001	Siis viis Vaim Jeesuse kõrbesse kuradi kiusata .
40004002	Ja kui ta oli nelikümmend päeva ja nelikümmend ööd paastunud , siis tuli talle viimaks nälg kätte .
40004003	Ja kiusaja tuli tema juurde ja ütles talle : ' Kui sa oled Jumala Poeg , siis ütle , et need kivid saaksid leibadeks ! '
40004004	Aga Jeesus vastas : ' Kirjutatud on : Inimene ei ela üksnes leivast , vaid igast sõnast , mis lähtub Jumala suust . '
40004005	Siis võttis kurat tema kaasa pühasse linna ja pani seisma pühakoja harjale
40004006	ning ütles talle : ' Kui sa oled Jumala Poeg , siis kukuta ennast alla , sest kirjutatud on : Sinu pärast käsib ta oma ingleid ja nemad kannavad sind kätel , et sa oma jalga vastu kivi ei tõukaks . '
40004007	Jeesus lausus talle : ' Samuti on kirjutatud : Sina ei tohi kiusata Issandat , oma Jumalat . '
40004008	Taas võttis kurat tema kaasa ühe määratu suure mäe tippu ja näitas talle kõiki maailma kuningriike ja nende hiilgust
40004009	ning ütles talle : ' Selle kõik ma annan sinule , kui sa maha langed ja mind kummardad . '
40004010	Siis ütles Jeesus talle : ' Mine minema , saatan , sest kirjutatud on : Kummarda Issandat , oma Jumalat ja teeni ainult teda ! '
40004011	Siis jättis kurat Jeesuse rahule . Ja vaata , ingleid tuli tema juurde ja need teenisid teda .
40004012	Aga kui Jeesus oli kuulda saanud , et Johannes on vangistatud , läks ta tagasi Galileasse
40004013	ja jättis Naatsareti ning asus elama Kapernauma , mis on järve ääres , Sebuloni ja Naftali piirkonnas ,
40004014	et läheks täide , mida on räägitud prohvet Jesaja kaudu :
40004015	' Sebulonimaa ja Naftalimaa , mere teel , sealpool Jordanit , paganate Galilea ,
40004016	rahvas , kes istub pimeduses , on suurt valgust näinud , ja neile , kes istuvad surma maal ja surma varjus - neile tõuseb valgus ! '
40004017	Sellest ajast peale hakkas Jeesus kuulutama : ' Parandage meelt , sest taevariik on lähedal ! '
40004018	Aga Galilea järve randa pidi kõndides nägi Jeesus kaht venda , Siimonat , keda nimetatakse Peetruseks , ja tema venda Andreast , noota heitvat - nad olid ju kalurid -
40004019	ning ütles neile : ' Järgnege mulle ja ma teen teist inimesepüüdjad ! '
40004020	Ja nad jätsid kohe oma võrgud sinnapaika ning järgnesid talle .
40004021	Ja kui ta läks sealt edasi , nägi ta teist vendade paari , Sebedeuse poegi Jaakobust ja Johannest , kes olid koos oma isa Sebedeusega paadis ja parandasid võrke , ja ta kutsus neid .
40004022	Ja nemad jätsid kohe paadi ja oma isa sinnapaika ning järgnesid talle .
40004023	Jeesus rändas läbi kogu Galilea , õpetades nende sünagoogides ja jutlustades evangeeliumi Kuningriigist ning tervendades haigeid ja vigaseid rahva seas .
40004024	Ja kuuldus Jeesusest levis üle kogu Süüria , ja tema juurde toodi kõik , kes põdesid mitmesuguseid tõbesid ja olid piinade käes ja kurjast vaimust vaevatud ja langetõbised ja halvatud , ning tema tegi nad terveks .
40004025	Ja Jeesusega käisid kaasas suured rahvahulgad Galileast ja Kümnelinnamaalt ja Jeruusalemmast ja Juudamaalt ja sealtpoolt Jordanit .
40005001	Aga kui Jeesus nägi rahvahulki , läks ta üles mäele ja istus sinna maha , ja kui jüngrid olid tema ümber kogunenud ,
40005002	avas ta oma suu ja õpetas neid :
40005003	' Õndsad on need , kes on vaimus vaesed , sest nende päralt on taevariik .
40005004	Õndsad on kurvad , sest neid lohutatakse .
40005005	Õndsad on tasased , sest nemad pärivad maa .
40005006	Õndsad on need , kellel on nälg ja janu õiguse järele , sest nemad saavad küllaga .
40005007	Õndsad on halastajad , sest nende peale halastatakse .
40005008	Õndsad on puhtad südamelt , sest nemad näevad Jumalat .
40005009	Õndsad on rahutegijad , sest neid hüütakse Jumala lasteks .
40005010	Õndsad on need , keda õiguse pärast taga kiusatakse , sest nende päralt on taevariik .
40005011	Õndsad olete teie , kui teid minu pärast laimatakse ja taga kiusatakse ja teist valega kõiksugust kurja räägitakse .
40005012	Olge rõõmsad ja hõisake , sest teie palk on suur taevas ! Just samamoodi on taga kiusatud ka prohveteid enne teid .
40005013	Teie olete maa sool . Aga kui sool läheb läägeks , millega saab siis teha seda soolaseks ? Ei see kõlba enam millekski muuks kui visata inimeste jalgade tallata .
40005014	Teie olete maailma valgus . Ei saa jääda märkamatuks linn , mis on mäe otsas .
40005015	Ega süüdata ka lampi ja panda vaka alla , vaid lambijalale , nii et selle valgus paistab kõigile majasolijatele .
40005016	Nõnda paistku teiegi valgus inimestele , et nad teie häid tegusid nähes ülistaksid teie Isa , kes on taevas .
40005017	Ärge arvake , et ma olen tulnud Seadust või Prohveteid tühistama . Ma ei ole tulnud neid tühistama , vaid täitma .
40005018	Tõesti , ma ütlen teile , ükski täpp ja ükski kriips ei kao Seadusest seni , kuni taevas ja maa püsivad , kuni kõik , mis sündima peab , on sündinud .
40005019	Seda , kes iganes nendest käskudest ka kõige pisema tühistab ja teisi sedasama tegema õpetab , hüütakse kõige pisemaks taevariigis . Kes aga selle järgi teeb ja õpetab , seda hüütakse suureks taevariigis .
40005020	Sest ma ütlen teile : Kui teie õigus ei ole märksa suurem kui kirjatundjate ja variseride oma , siis te ei saa taevariiki !
40005021	Te olete kuulnud , et muistsele põlvele on öeldud : Sa ei tohi tappa ! ja igaüks , kes tapab , peab minema kohtu alla .
40005022	Aga mina ütlen teile : Igaüks , kes oma venna peale vihastab , peab minema kohtu alla , kes aga oma vennale ütleb : ' Tola ! ' , peab minema ülemkohtu alla , kes aga ütleb : ' Sina jäle ! ' , peab minema tulepõrgusse .
40005023	Kui sa nüüd oma ohvriandi altarile tood ja sulle tuleb meelde , et su vennal on midagi sinu vastu ,
40005024	siis jäta oma and altari ette ja mine lepi esmalt ära oma vennaga ja alles siis tule ja too oma and !
40005025	Ole varmalt järeleandlik oma vastasele , kuni sa oled temaga teel , et sinu vastane sind ei annaks kohtuniku kätte ja kohtunik kohtuteenri kätte ja sind ei heidetaks vangi !
40005026	Tõesti , ma ütlen sulle , sa ei pääse sealt enne välja , kui oled tagasi maksnud viimsegi veeringu .
40005027	Te olete kuulnud , et on öeldud : Sa ei tohi abielu rikkuda !
40005028	Aga mina ütlen teile : Igaüks , kes naise peale vaatab teda himustades , on oma südames temaga juba abielu rikkunud .
40005029	Kui aga su parem silm ajab sind patustama , siis kisu ta välja ja heida minema , sest sulle on kasulikum kaotada üks osa oma kehast kui lasta kogu keha heita põrgusse .
40005030	Ja kui su parem käsi ajab sind patustama , siis raiu ta maha ja heida minema , sest sulle on kasulikum kaotada üks osa oma kehast kui lasta kogu kehal minna põrgusse .
40005031	Seaduses on öeldud : Mees , kes oma naise minema ajab , andku talle lahutuskiri !
40005032	Aga mina ütlen teile : Igaüks , kes oma naise muul põhjusel kui liiderdamise pärast minema ajab , teeb oma naisest abielurikkuja , ja kes iganes võtab minema aetud naise , rikub abielu .
40005033	Veel olete kuulnud , et muistsele põlvele on öeldud : ' Sa ei tohi valet vanduda ! ' ja ' Issandale antud vandeid tuleb pidada ! '
40005034	Aga mina ütlen teile : Ärge vanduge üldse , ei taeva juures , sest see on Jumala troon ,
40005035	ega maa juures , sest see on tema jalgealune järg , ega Jeruusalemma juures , sest see on suure Kuninga linn !
40005036	Ära vannu ka oma pea juures , sest ise ei saa sa ühtegi juuksekarva valgeks või mustaks teha !
40005037	Iga teie ' jah ' olgu ' jah ' ja iga ' ei ' olgu ' ei ' , aga mis üle selle , see on kurjast .
40005038	Te olete kuulnud , et on öeldud : Silm silma ja hammas hamba vastu !
40005039	Aga mina ütlen teile : Ärge pange vastu inimesele , kes teile kurja teeb , vaid kui keegi lööb sulle vastu paremat põske , keera talle ka teine ette !
40005040	Ja sellele , kes tahab sinuga kohut käia ning võtta su särki - jäta talle ka kuub !
40005041	Ja kui keegi sunnib sind käima ühe miili , mine temaga kaks !
40005042	Anna sellele , kes sinult palub , ja ära pööra selga sellele , kes sinult tahab laenata !
40005043	Te olete kuulnud , et on öeldud : Armasta oma ligimest ja vihka oma vaenlast !
40005044	Aga mina ütlen teile : Armastage oma vaenlasi ja palvetage nende eest , kes teid taga kiusavad ,
40005045	et te saaksite oma taevase Isa lasteks - tema laseb ju oma päikest tõusta kurjade ja heade üle ning vihma sadada õigete ja ülekohtuste peale !
40005046	Sest kui te armastate neid , kes teid armastavad , mis palka te saate ? Eks tölneridki tee sedasama ?
40005047	Ja kui te üksnes vendi tervitate , mida erilist te siis teete ? Eks paganadki tee sedasama ?
40005048	Teie olge siis täiuslikud , nõnda nagu teie taevane Isa on täiuslik !
40006001	Hoiduge aga , et te oma vagasid tegusid ei tee inimeste ees , et nemad teid vaataksid , muidu ei ole teil palka oma Isalt , kes on taevas !
40006002	Kui sa nüüd almuseid jagad , siis ära lase enese ees pasunat puhuda , nii nagu silmakirjatsejad teevad sünagoogides ja tänavatel , et inimesed neid ülistaksid . Tõesti , ma ütlen teile , neil on oma palk käes !
40006003	Sina aga , kui sa oma almust jagad , siis ärgu su vasak käsi teadku , mida su parem käsi teeb ,
40006004	et su almus oleks varjatud , ja su Isa , kes näeb varjatutki , tasub sulle !
40006005	Ja kui te palvetate , siis ärge olge nagu silmakirjatsejad , sest nemad armastavad palvetada sünagoogides ja tänavanurkadel , et olla inimestele nähtavad ! Tõesti , ma ütlen teile , neil on oma palk käes !
40006006	Aga sina , kui sa palvetad , siis mine oma kambrisse ja lukusta uks , palveta oma Isa poole , kes on varjatud , ja su Isa , kes näeb varjatutki , tasub sulle !
40006007	Palvetades ärge lobisege nii nagu paganad , sest nemad arvavad , et neid võetakse kuulda nende sõnaohtruse tõttu .
40006008	Ärge siis saage nende sarnaseks , sest teie Isa teab , mida teile vaja läheb , enne kui te teda palute !
40006009	Teie palvetage siis nõnda : Meie Isa , kes sa oled taevas ! Pühitsetud olgu sinu nimi !
40006010	Sinu riik tulgu , sinu tahtmine sündigu nagu taevas , nõnda ka maa peal !
40006011	Meie igapäevast leiba anna meile tänapäev !
40006012	Ja anna meile andeks meie võlad , nagu meiegi andeks anname oma võlglastele !
40006013	Ja ära saada meid kiusatusse , vaid päästa meid ära kurjast ! [ Sest sinu päralt on riik ja vägi ja au igavesti . Aamen . ]
40006014	Sest kui te annate inimestele andeks nende eksimused , siis annab ka teie taevane Isa teile andeks ,
40006015	kui te aga ei anna inimestele andeks , siis ei anna ka teie Isa teie eksimusi andeks .
40006016	Kui te aga paastute , siis ärge olge kurvanäolised nagu silmakirjatsejad , sest nemad teevad oma palge näotuks , et näidata inimestele oma paastumist . Tõesti , ma ütlen teile , neil on oma palk käes !
40006017	Aga sina , kui sa oled paastumas , siis võia oma pead ja pese oma nägu ,
40006018	et su paastumine ei oleks näha inimestele , vaid su Isale , kes on varjatud , ja sinu Isa , kes näeb varjatutki , tasub sulle !
40006019	Ärge koguge endile aardeid maa peale , kus koi ja rooste neid rikuvad ja kuhu vargad sisse murravad ja varastavad !
40006020	Koguge endile aardeid taevasse , kus koi ega rooste neid ei riku ja kuhu vargad sisse ei murra ega varasta !
40006021	Sest kus su aare on , seal on ka su süda .
40006022	Silm on ihu lamp . Kui su silm on selge , siis on kogu su ihu valgust täis .
40006023	Kui su silm on aga vigane , on kogu su ihu pimedust täis . Kui nüüd valgus sinu sees on pime , kui suur on siis pimedus ?
40006024	Keegi ei saa teenida kahte isandat , ikka on nii , et ta vihkab üht ja armastab teist või et ta pooldab üht ja põlgab teist . Teie ei saa teenida nii Jumalat kui mammonat .
40006025	Seepärast ma ütlen teile : Ärge muretsege oma hinge pärast , mida süüa , ega oma ihu pärast , millega riietuda ! Eks hing ole enam kui toidus ja ihu enam kui rõivas ?
40006026	Pange tähele taeva linde : nad ei külva ega lõika ega kogu aitadesse , ning teie taevane Isa toidab neid . Eks teie ole palju enam väärt kui nemad ?
40006027	Aga kes teie seast suudab muretsemisega oma elule ühe küünragi juurde lisada ?
40006028	Ja rõivastuse pärast , mis te muretsete ? Pange tähele lilli väljal , kuidas nad kasvavad : ei näe nad vaeva ega ketra ,
40006029	aga ma ütlen teile , et isegi Saalomon kogu oma hiilguses ei olnud nõnda ehitud nagu igaüks neist .
40006030	Kui aga Jumal nõnda rüütab väljal rohtu , mis täna on ja homme visatakse ahju , eks siis veelgi enam teid , te nõdrausulised !
40006031	Ärge siis hakake muretsema , öeldes : ' Mis me sööme ? ' või ' Mis me joome ? ' või ' Millega me riietume ? '
40006032	Sest kõike seda taotlevad paganad . Teie taevane Isa teab ju , et te seda kõike vajate .
40006033	Aga otsige esmalt Jumala riiki ja tema õigust , siis seda kõike antakse teile pealegi !
40006034	Ärge siis hakake muretsema homse pärast , sest küll homne päev muretseb ise enese eest ! Igale päevale piisab oma vaevast .
40007001	Ärge mõistke kohut , et teie üle ei mõistetaks kohut ,
40007002	sest mis kohtuga teie kohut mõistate , sellega mõistetakse kohut teiegi üle , ja mis mõõduga teie mõõdate , sellega mõõdetakse ka teile !
40007003	Aga miks sa näed pindu oma venna silmas , palki iseenese silmas aga ei märka ?
40007004	Või kuidas sa võid oma vennale öelda : ' Lase ma tõmban pinnu sinu silmast välja ! ' ja ennäe , sul endal on silmas palk ?
40007005	Sa silmakirjatseja , tõmba esmalt palk oma silmast välja , ja siis sa näed pindu oma venna silmast välja tõmmata !
40007006	Ärge andke seda , mis on püha , koertele , ja ärge heitke oma pärleid sigade ette , et nad neid ei tallaks oma jalgadega ega pöörduks tagasi ja teid lõhki ei kisuks !
40007007	Paluge , ja teile antakse , otsige , ja te leiate , koputage , ja teile avatakse ,
40007008	sest iga paluja saab ja otsija leiab ja igale koputajale avatakse !
40007009	Kas on teie seas sellist inimest , kellelt ta poeg palub leiba , ent tema annab talle kivi ?
40007010	Või kui ta palub kala , ent ta annab talle mao ?
40007011	Kui nüüd teie , kes olete kurjad , oskate anda häid ande oma lastele , kui palju enam teie Isa , kes on taevas , annab head neile , kes teda paluvad !
40007012	Kõike siis , mida te iganes tahate , et inimesed teile teeksid , tehke ka nendele ! See ongi Seadus ja Prohvetid .
40007013	Minge sisse kitsast väravast , sest lai on värav ja avar on tee , mis viib hukatusse , ja palju on neid , kes astuvad sealt sisse !
40007014	Kuid kitsas on värav ja ahtake on tee , mis viib ellu , ja pisut on neid , kes selle leiavad .
40007015	Hoiduge valeprohvetite eest , kes tulevad teie juurde lambanahas , seestpidi aga on kiskjad hundid !
40007016	Te tunnete nad ära nende viljast . Ega viinamarju korjata kibuvitstelt ega viigimarju ohakailt ?
40007017	Nõnda siis kannab iga hea puu head vilja , aga halb puu halba vilja .
40007018	Hea puu ei või kanda halba vilja ega halb puu kanda head vilja .
40007019	Iga puu , mis ei kanna head vilja , raiutakse maha ja visatakse tulle .
40007020	Küllap te tunnete nad ära nende viljast !
40007021	Mitte igaüks , kes mulle ütleb : ' Issand , Issand ! ' , ei saa taevariiki ; saab vaid see , kes teeb mu Isa tahtmist , kes on taevas .
40007022	Paljud ütlevad mulle tol päeval : ' Issand , Issand , kas me ei ole sinu nimel ennustanud ja sinu nimel kurje vaime välja ajanud ja sinu nimel teinud palju vägevaid tegusid ? '
40007023	Ja siis ma tunnistan neile : Ma ei ole teid kunagi tundnud , minge ära minu juurest , te ülekohtutegijad !
40007024	Igaüks nüüd , kes neid mu sõnu kuuleb ja nende järgi teeb , sarnaneb aruka mehega , kes ehitas oma maja kaljule .
40007025	Ja sadas paduvihma ja tulid veevood ja puhusid tuuled ning sööstsid vastu seda maja , aga see ei varisenud , sest see oli rajatud kaljule .
40007026	Ja igaüks , kes neid mu sõnu kuuleb , ent nende järgi ei tee , sarnaneb rumala mehega , kes ehitas oma maja liivale .
40007027	Ja sadas paduvihma ja tulid veevood ja puhusid tuuled ning sööstsid vastu seda maja ja see varises ja selle kokkuvarisemine oli ränk . '
40007028	Ja sündis , kui Jeesus oli need kõned lõpetanud , et rahvahulgad olid vapustatud tema õpetusest ,
40007029	sest ta õpetas neid nagu see , kellel on meelevald , mitte nõnda nagu nende kirjatundjad .
40008001	Kui siis Jeesus tuli mäelt alla , järgnesid talle suured rahvahulgad .
40008002	Ja vaata , tema juurde astus pidalitõbine , kummardas teda ja ütles : ' Issand , kui sa tahad , siis sa võid mu puhtaks teha ! '
40008003	Ja Jeesus sirutas käe välja , puudutas teda ja ütles : ' Ma tahan , saa puhtaks ! ' Ja ta sai otsekohe oma pidalitõvest puhtaks .
40008004	Ja Jeesus ütles talle : ' Vaata , et sa sellest kellelegi ei räägi , vaid mine näita ennast preestrile ja ohverda and , mis Mooses on käskinud , neile tunnistuseks ! '
40008005	Aga kui Jeesus tuli Kapernauma , astus tema juurde väeülem ja palus teda :
40008006	' Issand , minu teener lamab kodus halvatuna maas hirmsas piinas ! '
40008007	Jeesus ütles talle : ' Kas ma tulen ja teen ta terveks ? '
40008008	Ent väeülem vastas : ' Ei , Issand , ma ei ole seda väärt , et sina mu katuse alla tuleksid . Ütle ainult üks sõna ja mu teener paraneb !
40008009	Minagi olen ju inimene meelevalla all , aga minu käsu all on sõdureid ja kui ma ütlen ühele : ' Mine ära ! ' , siis ta läheb , ja teisele : ' Tule siia ! ' , siis ta tuleb , ja oma teenijale : ' Tee seda ! ' , siis ta teeb . '
40008010	Aga seda kuuldes Jeesus imestas ja ütles neile , kes temaga kaasas käisid : ' Tõesti , ma ütlen teile , nii suurt usku ei ole ma leidnud Iisraelis ühelgi !
40008011	Ma ütlen aga teile , et paljud tulevad idast ja läänest ning istuvad lauda Aabrahami ja Iisaki ja Jaakobiga taevariigis ,
40008012	Kuningriigi lapsed aga tõugatakse välja kaugele pimedusse , kus on ulgumine ja hammaste kiristamine . '
40008013	Ja Jeesus ütles väeülemale : ' Mine ! Nagu sa oled uskunud , nõnda sündigu sulle ! ' Ja tema teener paranes selsamal tunnil .
40008014	Ja Jeesus , tulnud Peetruse majja , nägi tema ämma lamavat palavikus .
40008015	Ja Jeesus puudutas ta kätt , ning palavik lahkus temast . Ja ämm tõusis üles ning teenis teda .
40008016	Aga õhtu jõudes toodi Jeesuse juurde palju kurjadest vaimudest vaevatuid , ja ta ajas neist vaimud välja sõnaga ning tervendas kõik haiged ,
40008017	et läheks täide , mida on räägitud prohvet Jesaja kaudu : ' Ta on võtnud ära meie haigused ja kandnud meie tõved . '
40008018	Aga kui Jeesus nägi rahvahulka enese ümber , käskis ta minna vastaskaldale .
40008019	Ja üks kirjatundja ütles tema juurde astudes : ' Õpetaja , ma tahan sulle järgneda , kuhu sa ka iganes läheksid ! '
40008020	Ja Jeesus vastas talle : ' Rebastel on urud ja taeva lindudel pesad , aga Inimese Pojal ei ole , kuhu ta oma pea võiks panna . '
40008021	Üks teine tema jüngritest ütles talle : ' Issand , luba mul enne minna matma oma isa ! '
40008022	Aga Jeesus vastas talle : ' Järgne mulle ja lase surnuil oma surnud matta ! '
40008023	Jeesus astus nüüd paati ja ta jüngrid läksid temaga kaasa .
40008024	Ja vaata , järvel tõusis suur torm , nii et lained katsid paadi . Aga Jeesus magas .
40008025	Ja jüngrid tulid ta juurde ja äratasid ta üles , öeldes : ' Issand , aita ! Me hukkume ! '
40008026	Tema ütles neile : ' Miks te olete nõnda arad , te nõdrausulised ? ' Siis ta tõusis püsti , sõitles tuuli ja järve ning järv jäi täiesti vaikseks .
40008027	Inimesed aga imestasid , öeldes : ' Kes ta siis selline on , et isegi tuuled ja järv kuulavad tema sõna ? '
40008028	Ja kui Jeesus jõudis vastaskaldale gadaralaste maale , juhtus talle vastu kaks hauakambreist tulnud kurjast vaimust vaevatut , kes olid hirmsad ja väga ohtlikud , nii et keegi ei saanud käia seda teed .
40008029	Ja vaata , need karjusid : ' Mis on meil sinuga asja , sa Jumala Poeg ? Kas sa oled tulnud meid enneaegu piinama ? '
40008030	Aga tükk maad neist eemal oli suur seakari söömas .
40008031	Kurjad vaimud palusid siis teda : ' Kui sa meid välja ajad , siis läkita meid seakarja sisse ! '
40008032	Ja ta ütles neile : ' Minge ! ' Siis need tulid välja ja läksid sigade sisse . Ja vaata , kogu kari sööstis järsakult järve ja uppus .
40008033	Karjased aga põgenesid ja läksid linna ja kuulutasid kõike ning kurjast vaimust vaevatute lugu .
40008034	Ja vaata , kogu linn tuli välja Jeesusele vastu . Ja teda nähes nad palusid , et ta lahkuks nende paikkonnast .
40009001	Ja Jeesus astus paati ja tuli teisele poole järve oma kodulinna .
40009002	Ja vaata , tema juurde kanti üks halvatu , kes oli kanderaamil . Ja nende usku nähes ütles Jeesus halvatule : ' Ole julge , poeg , sinu patud on sulle andeks antud ! '
40009003	Ja vaata , mõned kirjatundjad mõtlesid endamisi : ' See teotab Jumalat ! '
40009004	Jeesus , teades nende mõtteid , ütles neile : ' Mispärast te mõtlete kurja oma südames ?
40009005	Sest kumb on kergem , kas öelda : ' Sinu patud on andeks antud ! ' või öelda : ' Tõuse püsti ja kõnni ! ' ?
40009006	Aga et te teaksite , et Inimese Pojal on meelevald patte andeks anda maa peal , ' - siis ta ütles halvatule - ' tõuse püsti , võta oma kanderaam ja mine koju ! '
40009007	Ja too tõusis ning läks koju .
40009008	Seda nähes hakkasid rahvahulgad kartma ja ülistasid Jumalat , kes annab inimestele sellise meelevalla .
40009009	Ja sealt edasi minnes nägi Jeesus meest , Matteus nimi , tollihoone juures istuvat , ja ütles talle : ' Järgne mulle ! ' Ja Matteus tõusis ning järgnes talle .
40009010	Ja kui Jeesus istus lauas tema kodus , vaata , palju tölnereid ja muid patuseid tuli ning istus koos Jeesuse ja ta jüngritega .
40009011	Ja seda nähes ütlesid variserid tema jüngritele : ' Miks teie õpetaja sööb koos tölnerite ja patustega ? '
40009012	Aga seda kuuldes vastas Jeesus : ' Ei vaja arsti terved , vaid haiged .
40009013	Aga minge ning õppige , mis see on : Ma ei taha ohvrit , vaid halastust ! Jah , ma ei ole tulnud kutsuma õigeid , vaid patuseid ! '
40009014	Siis tulid ta juurde Johannese jüngrid ja küsisid : ' Miks meie ja variserid paastume , sinu jüngrid aga ei paastu ? '
40009015	Ja Jeesus ütles neile : ' Ega peiupoisid või leinata sel ajal , kui peigmees on nende juures ! ? Ent päevad tulevad , mil peigmees neilt ära võetakse , küll nad siis paastuvad !
40009016	Aga keegi ei paika vanutamata riidetükiga vana kuube , sest paik rebeneks küljest ja käristaks augu veel suuremaks .
40009017	Ei kallata ka värsket veini vanadesse nahklähkritesse , muidu lähkrid rebeneksid ja vein voolaks maha ning lähkrid muutuksid kõlbmatuks , vaid värske vein kallatakse uutesse lähkritesse , ja siis säilivad mõlemad . '
40009018	Kui Jeesus seda neile rääkis , vaata , siis tuli üks ülem , kummardas teda ja ütles : ' Mu tütar suri äsja , kuid tule , pane oma käsi ta peale , siis ta ärkab ellu ! '
40009019	Ja Jeesus tõusis , läks temaga kaasa ja samuti ta jüngrid .
40009020	Ja vaata , üks naine , kes oli olnud veritõves kaksteist aastat , tuli ta selja taha ja puudutas ta kuue palistust ,
40009021	sest naine mõtles endamisi : ' Kui ma ainult saaksin puudutada tema kuube , siis ma pääseksin ! '
40009022	Aga Jeesus pöördus ja sõnas teda nähes : ' Tütar , ole julge , sinu usk on su päästnud ! ' Ja naine sai terveks selsamal hetkel .
40009023	Kui Jeesus ülema majja jõudis ning nägi vilepuhujaid ja käratsevat rahvahulka ,
40009024	siis ta ütles : ' Hoiduge eemale , tüdruk ei ole surnud , vaid magab ! ' Aga nad naersid tema üle .
40009025	Ent kui rahvahulk oli välja aetud , läks Jeesus sisse , võttis tal käest kinni ja tüdruk ärkas üles .
40009026	Ja kuuldus sellest levis üle kogu selle maa .
40009027	Kui Jeesus sealt edasi läks , järgnesid talle kaks pimedat , kisendades : ' Taaveti Poeg , halasta meie peale ! '
40009028	Kui ta siis koju tuli , astusid pimedad ta juurde . Ja Jeesus küsis neilt : ' Kas te usute , et mina võin seda teha ? ' Nemad ütlesid talle : ' Jah , Issand ! '
40009029	Siis ta puudutas nende silmi ja ütles : ' Teile sündigu teie usku mööda ! '
40009030	Ja nende silmad avanesid . Ja Jeesus hoiatas neid : ' Vaadake , et keegi sellest teada ei saaks ! '
40009031	Aga nemad läksid välja ja levitasid juttu tema kohta kogu sellel maal .
40009032	Kui need olid lahkunud , vaata , siis toodi tema juurde tumm mees , kes oli kurjast vaimust vaevatud .
40009033	Ja kui kuri vaim oli välja aetud , hakkas tumm rääkima . Rahvahulgad panid seda imeks ja ütlesid : ' Sellist asja ei ole Iisraelis iialgi nähtud ! '
40009034	Variserid aga ütlesid : ' Ta ajab kurje vaime välja kurjade vaimude ülema abil . '
40009035	Ja Jeesus rändas läbi kõik linnad ja külad , õpetades nende sünagoogides ja jutlustades evangeeliumi Kuningriigist ja parandades kõik haigused ja kõik nõtrused .
40009036	Aga rahvahulka nähes hakkas tal neist hale , sest nad olid väsitatud ja vaevatud otsekui lambad , kellel ei ole karjast .
40009037	Siis ta ütles oma jüngritele : ' Lõikust on palju , töötegijaid aga vähe .
40009038	Paluge siis lõikuse Issandat , et ta saadaks töötegijaid välja oma lõikusele ! '
40010001	Ja Jeesus kutsus oma kaksteist jüngrit enese juurde ning andis neile meelevalla rüvedate vaimude üle neid välja ajada ja parandada kõiki haigusi ja igasugu nõtrust .
40010002	Nende kaheteistkümne apostli nimed on aga need : esimene Siimon , nimetatud Peetruseks , ja Andreas , tema vend , ja Jaakobus , Sebedeuse poeg , ja Johannes , tema vend ,
40010003	Filippus ja Bartolomeus , Toomas ja tölner Matteus , Jaakobus , Alfeuse poeg , ja Taddeus ,
40010004	Siimon Kananaios ja Juudas Iskariot , kes tema ka ära andis .
40010005	Jeesus läkitas välja need kaksteist , käskides neid : ' Ärge minge paganate teele ja ärge astuge samaarlaste linna ,
40010006	pigem minge Iisraeli soo kadunud lammaste juurde !
40010007	Ja minnes kuulutage : Taevariik on lähedal !
40010008	Tehke terveks haigeid , äratage üles surnuid , tehke puhtaks pidalitõbiseid , ajage välja kurje vaime ! Muidu olete saanud , muidu andke !
40010009	Ärge soetage kulda ega hõbedat ega vaskraha oma vöö vahele ,
40010010	ei pauna teele ega kahte särki ega jalatseid ega saua , sest töömees on oma elatist väärt !
40010011	Aga kuhu linna või külasse te iganes sisse astute , uurige , kes seal on vääriline , ja sinna jääge , kuni te sealt lahkute !
40010012	Majja astudes aga tervitage seda !
40010013	Ja kui see maja väärib , tulgu teie rahu tema peale , kui ta aga ei vääri , pöördugu teie rahu tagasi teie juurde !
40010014	Ja kus iganes teid vastu ei võeta ega kuulata teie sõnu , sellest majast või linnast minge välja ja raputage maha selle koha tolm oma jalgadelt !
40010015	Tõesti , ma ütlen teile : Soodoma - ja Gomorramaal on kohtupäeval hõlpsam põli kui sellel linnal !
40010016	Vaata , ma läkitan teid nagu lambaid huntide keskele . Olge siis arukad nagu maod ja tasased nagu tuvid !
40010017	Hoiduge inimeste eest , sest teid antakse ülemkohtute kätte ja teid piitsutatakse nende sünagoogides ,
40010018	teid viiakse minu pärast ka maavalitsejate ja kuningate ette neile ja rahvastele tunnistuseks .
40010019	Aga kui teid reedetakse , ärge muretsege , kuidas või mida peate rääkima , sest teile antakse tollel tunnil see , mida rääkida ,
40010020	sest teie pole rääkijad , vaid teie Isa Vaim kõneleb teie kaudu .
40010021	Aga vend annab surma venna ja isa lapse , ning lapsed tõusevad vanemate vastu ja lasevad neid surmata .
40010022	Ja teie saate kõikide vihaalusteks minu nime pärast . Aga kes peab vastu lõpuni , see päästetakse .
40010023	Siis aga , kui teid kiusatakse taga ühes linnas , põgenege teise ! Sest tõesti , ma ütlen teile , te ei jõua kõiki Iisraeli linnu läbi käia , enne kui Inimese Poeg tuleb .
40010024	Ei ole jünger üle õpetajast ega teenija üle oma isandast .
40010025	Jüngrile olgu küllalt , et tema saab selliseks nagu ta õpetaja ja teenija nagu ta isand . Kui nad pereisandat on kutsunud Peltsebuliks , kui palju enam siis tema peret !
40010026	Ärge siis kartke neid ! Midagi ei ole ju kinnikaetut , mis ei tuleks ilmsiks , ega peidetut , mida ei saadaks teada .
40010027	Mis ma teile ütlen pimedas , seda ütelge valges , ja mida te kuulete kõrva sisse sosistatavat , seda kuulutage katuselt !
40010028	Ja ärge kartke neid , kes ihu tapavad , hinge ei suuda aga tappa , pigem kartke teda , kes võib nii hinge kui ihu põrgus hukata !
40010029	Eks kaks varblast müüda veeringu eest ? Ja ometi ükski neist ei lange maha ilma teie Isa teadmata .
40010030	Aga teie juuksekarvadki on kõik ära loetud .
40010031	Ärge siis kartke ! Teie olete enam väärt kui palju varblasi .
40010032	Igaüht nüüd , kes mind tunnistab inimeste ees , teda tunnistan ka mina oma Isa ees , kes on taevas .
40010033	Aga igaühe , kes iganes minu ära salgab inimeste ees , tema salgan ära ka mina oma Isa ees , kes on taevas .
40010034	Ärge arvake , et ma olen tulnud rahu tooma maa peale ! Ma ei ole tulnud tooma rahu , vaid mõõka ,
40010035	sest ma olen tulnud lahutama meest tema isast ja tütart tema emast ja miniat tema ämmast ,
40010036	ja inimese vaenlasteks saavad tema kodakondsed .
40010037	Kes isa või ema armastab enam kui mind , see ei ole mind väärt , ja kes poega või tütart armastab enam kui mind , see ei ole mind väärt .
40010038	Ja kes ei võta oma risti ega järgne mulle , see ei ole mind väärt .
40010039	Kes oma elu leiab , kaotab selle , ja kes oma elu kaotab minu pärast , leiab selle .
40010040	Kes teid vastu võtab , võtab vastu minu , ja kes minu vastu võtab , võtab vastu minu Läkitaja .
40010041	Kes prohveti vastu võtab ta prohvetinime tõttu , saab prohveti palga , ja kes õige vastu võtab õige inimese nime tõttu , saab õige inimese palga .
40010042	Ja kes iganes ühele neist pisikestest annab juua kas või ainult karikatäie külma vett jüngri nime tõttu , tõesti , ma ütlen teile , ta ei jää oma palgast ilma . '
40011001	Ja sündis , et kui Jeesus oli lõpetanud korralduste andmise oma kaheteistkümnele jüngrile , siis siirdus ta sealt edasi õpetama ja jutlustama nende linnadesse .
40011002	Kui siis Johannes vangihoones kuulis Kristuse tegudest , saatis ta oma jüngreid
40011003	temalt küsima : ' Kas sina oled see , kes pidi tulema , või jääme ootama teist ? '
40011004	Ja Jeesus vastas neile : ' Minge teatage Johannesele , mida te kuulete ja näete :
40011005	pimedad näevad jälle ja jalutud kõnnivad , pidalitõbised saavad puhtaks ja kurdid kuulevad ja surnud tõusevad üles ja vaestele kuulutatakse evangeeliumi
40011006	ja õnnis on see , kes ei pahanda ennast minu pärast ! '
40011007	Kui siis need olid läinud , hakkas Jeesus rahvahulkadele kõnelema Johannesest : ' Mida te tahtsite näha , kui läksite kõrbe ? Kas tuules kõikuvat roogu ?
40011008	Või mida te tahtsite näha , kui läksite välja ? Kas pehme riidega rüütatud inimest ? Ennäe , pehme riide kandjad on kuningakodades .
40011009	Või miks te läksite välja ? Kas vaatama prohvetit ? Jah , ma ütlen teile , hoopis enamat kui prohvetit !
40011010	Tema ongi see , kellest on kirjutatud : Vaata , ma saadan sinu eele oma käskjala , kes tasandab sinu tee su ees .
40011011	Tõesti , ma ütlen teile , naisest sündinute seast ei ole tõusnud suuremat Ristija Johannesest , aga väikseim taevariigis on suurem temast .
40011012	Ristija Johannese päevist tänini rünnatakse taevariiki ja ründajad kisuvad selle endale .
40011013	Kõik Prohvetid ja Seadus on ju ennustanud Johanneseni ,
40011014	ja kui te nõustuda tahate : tema on Eelija , kes pidi tulema .
40011015	Kel kõrvad on , see kuulgu !
40011016	Aga kellega ma võrdleksin seda sugupõlve ? See on laste sarnane , kes istuvad turgudel , hõigates teistele :
40011017	Me oleme teile vilet puhunud , ja te ei ole tantsinud . Me oleme teile itkenud , ja te ei ole vastu rindu löönud .
40011018	Sest Johannes tuli , ei söönud ega joonud , ja nad ütlevad : ' Tal on kuri vaim . '
40011019	Inimese Poeg tuli , sööb ja joob , ja nad ütlevad : ' Ennäe , see inimene on söödik ja veinijoodik , tölnerite ja patuste sõber ! ' Ja ometi annavad tarkusele õiguse ta enda teod . '
40011020	Siis hakkas Jeesus hurjutama neid linnu , kus kõige rohkem oli sündinud tema vägevaid tegusid , et nad ei olnud meelt parandanud :
40011021	' Häda sulle , Korasin ! Häda sulle , Betsaida ! Sest kui Tüüroses ja Siidonis oleksid sündinud need vägevad teod , mis teie juures on aset leidnud , küll nad oleksid ammugi kotiriides ja tuhas meelt parandanud .
40011022	Ometi ma ütlen teile : Tüürosel ja Siidonil on kohtupäeval hõlpsam põli kui teil !
40011023	Ja sina , Kapernaum , kas sa arvad , et sind ülendatakse taevani ? Ei , sind tõugatakse alla põrgusse , sest kui Soodomas oleksid sündinud need vägevad teod mis sinus , siis ta oleks püsinud tänini .
40011024	Ometi ma ütlen teile : Soodomamaal on kohtupäeval hõlpsam põli kui sinul ! '
40011025	Tolsamal ajal ütles Jeesus : ' Ma tänan sind , Isa , taeva ja maa Issand , et sa selle oled peitnud tarkade ja mõistlike eest ja oled selle ilmutanud väetitele !
40011026	Jah , Isa , sest nõnda on see sündinud sinu head meelt mööda .
40011027	Kõik on mu Isa andnud mulle , ja keegi muu ei tunne Poega kui vaid Isa , ega ükski tunne Isa kui vaid Poeg ja see , kellele Poeg seda iganes tahab ilmutada .
40011028	Tulge minu juurde kõik , kes olete vaevatud ja koormatud , ja mina annan teile hingamise !
40011029	Võtke enda peale minu ike ja õppige minult , sest mina olen tasane ja südamelt alandlik ja te leiate hingamise oma hingedele ,
40011030	sest minu ike on hea ja minu koorem on kerge ! '
40012001	Tolsamal ajal läks Jeesus hingamispäeval läbi viljapõldude . Tema jüngrid tundsid aga nälga ja hakkasid katkuma viljapäid ning sööma .
40012002	Aga seda nähes ütlesid variserid talle : ' Vaata , sinu jüngrid teevad , mida ei tohi teha hingamispäeval ! '
40012003	Tema aga ütles neile : ' Kas te ei ole lugenud , mida tegi Taavet , kui tema ja ta mehed olid näljas ?
40012004	Kuidas ta läks Jumala kotta ja nad sõid ära ohvrileivad , mida ei tohtinud süüa ei tema ega ta mehed , vaid ainult preestrid üksi ?
40012005	Või kas te ei ole lugenud Seadusest , et preestrid rikuvad pühakojas hingamispäeva ja on siiski ilma süüta ?
40012006	Ent mina ütlen teile , siin on see , kes on suurem kui pühakoda !
40012007	Kui te oleksite mõistnud , mida tähendab : Ma ei taha ohvrit , vaid halastust , siis te ei oleks mõistnud hukka süütuid ,
40012008	sest Inimese Poeg on hingamispäeva isand . '
40012009	Ja Jeesus läks sealt edasi ning tuli ühte nende sünagoogi .
40012010	Ja vaata , seal oli kuivanud käega inimene . Ja nad küsisid temalt : ' Kas hingamispäeval tohib teha terveks ? ' - et nad võiksid tema peale kaevata .
40012011	Aga tema ütles neile : ' Kes on teie seast inimene , kellel on üksainus lammas ja kui see kukub auku hingamispäeval , et ta ei haara temast kinni ega tõmba teda välja ?
40012012	Kui palju tähtsam lambast on nüüd inimene ! Tähendab , hingamispäeval tohib teha head . '
40012013	Siis ta ütles inimesele : ' Siruta oma käsi ! ' Ja too sirutas ning ta käsi sai jälle terveks nagu teinegi .
40012014	Aga variserid läksid välja ning võtsid Jeesuse kohta vastu otsuse , et ta tuleb hukata .
40012015	Aga kui Jeesus sai seda teada , eemaldus ta sealt . Ja paljud läksid temaga kaasa , ja tema tegi nad kõik terveks .
40012016	Ja ta hoiatas neid , et nad ei teeks teda tuntuks ,
40012017	et läheks täide , mida on räägitud prohvet Jesaja kaudu :
40012018	' Vaata , see on mu sulane , kelle ma olen valinud , mu armastatu , kellest mu hingel on hea meel . Ma panen oma Vaimu tema peale ja ta kuulutab paganaile õigust .
40012019	Ta ei riidle ega kisenda ega kuule tänavail keegi ta häält ,
40012020	rudjutud roogu ei murra ta katki ja hõõguvat tahti ei kustuta ta ära , kuni ta on õigusele võidu saatnud ,
40012021	ja paganad loodavad tema nime peale . '
40012022	Siis toodi Jeesuse juurde kurjast vaimust vaevatu , kes oli pime ja tumm , ning Jeesus tegi ta terveks , nii et tumm rääkis ja nägi .
40012023	Ja kõik rahvahulgad hämmastusid ning ütlesid : ' Egas see ometi ole Taaveti Poeg ? '
40012024	Aga variserid ütlesid sellest kuulda saades : ' See ei aja kurje vaime välja kellegi muu kui Peltsebuli , kurjade vaimude ülema abil . '
40012025	Ent Jeesus , teades nende mõtteid , ütles neile : ' Iga kuningriik , mis on omavahelises riius lõhenenud , laastatakse , ja ükski linn või pere , mis on omavahel riius , ei jää püsima .
40012026	Ja kui saatan ajab välja saatana , siis on ta iseenesega riius . Kuidas võib tema kuningriik siis püsida ?
40012027	Ja kui mina peaksin kurje vaime välja ajama Peltsebuli abiga , kelle abiga siis teie pojad ajavad neid välja ? Järelikult saavad nendest teile kohtumõistjad .
40012028	Aga kui mina Jumala Vaimu abil ajan kurje vaime välja , küllap siis on Jumala riik jõudnud teie juurde .
40012029	Või kuidas saab keegi minna vägimehe majja ja röövida tema asju , kui ta esmalt ei köida vägimeest kinni ? Alles siis saab ta tema maja röövida .
40012030	Kes ei ole minuga , see on minu vastu , ja kes ei kogu minuga , see pillab laiali .
40012031	Seepärast ma ütlen teile : Inimestele antakse andeks iga patt ja teotamine , aga Vaimu teotamist ei anta andeks .
40012032	Ja kui keegi ütleb midagi Inimese Poja vastu , võib ta saada andeks , aga kui keegi ütleb midagi Püha Vaimu vastu , ei andestata talle ei sellel ega tulevasel ajastul .
40012033	Kui puu on hea , siis on ta viligi hea , või kui puu on halb , siis on ta viligi halb ; sest puud tuntakse tema viljast .
40012034	Teie rästikute sugu , kuidas te võiksitegi rääkida head , kui te olete kurjad ? Sest suu räägib sellest , millest süda on tulvil .
40012035	Hea inimene võtab heast varamust head ja kuri inimene võtab kurjast varamust kurja .
40012036	Aga ma ütlen teile , et inimesed peavad kohtupäeval aru andma igast tühjast sõnast , mis nad on rääkinud ,
40012037	sest su sõnadest mõistetakse sind õigeks ja su sõnadest mõistetakse sind süüdi . '
40012038	Siis mõned kirjatundjad ja variserid vastasid talle : ' Õpetaja , me tahame sinult näha tunnustähte ! '
40012039	Aga tema ütles neile : ' See kuri ja abielurikkuja sugupõlv nõuab tunnustähte , ent talle ei anta muud kui prohvet Joona tunnustäht ,
40012040	sest nii nagu Joona oli merekoletise kõhus kolm päeva ja kolm ööd , nõnda peab ka Inimese Poeg olema maapõues kolm päeva ja kolm ööd .
40012041	Niineve mehed tõusevad kohtupäeval üles koos selle sugupõlvega ja mõistavad selle sugupõlve süüdi , sest nemad parandasid meelt Joona jutluse peale , ja vaata , siin on rohkem kui Joona !
40012042	Lõunamaa kuninganna tõuseb kohtupäeval üles koos selle sugupõlvega ja mõistab ta süüdi , sest tema tuli ilmamaa otsast kuulama Saalomoni tarkust , ja vaata , siin on rohkem kui Saalomon !
40012043	Kui rüve vaim on inimesest välja läinud , käib ta põuaseid paiku pidi hingamist otsides ega leia seda .
40012044	Siis ta ütleb : ' Ma pöördun tagasi oma majja , kust ma välja tulin . ' Ja tulles leiab ta selle tühja olevat ning puhtaks pühitud ja ehitud .
40012045	Siis ta läheb ja võtab enesega kaasa teist seitse vaimu , kes on kurjemad temast endast , ja nad tulevad ning asuvad sinna elama , ja selle inimese viimne lugu läheb pahemaks kui esimene . Nõnda sünnib ka sellele kurjale sugupõlvele ! '
40012046	Kui Jeesus alles rääkis rahvahulkadele , vaata , siis seisid tema ema ja vennad väljas , otsides võimalust temaga rääkida .
40012047	[ Aga keegi ütles talle : ' Vaata , su ema ja su vennad seisavad väljas ja tahavad sinuga rääkida ! ' ]
40012048	Tema aga kostis teate toojale : ' Kes on mu ema ja kes on mu vennad ? '
40012049	Ja sirutades käed jüngrite poole ütles ta : ' Ennäe , mu ema ja mu vennad !
40012050	Sest kes iganes teeb mu Isa tahtmist , kes on taevas , see on mu vend ja õde ja ema . '
40013001	Sel päeval läks Jeesus kodunt välja ja istus järve äärde .
40013002	Ja tema juurde kogunes suur rahvahulk , nii et ta pidi astuma paati ning sinna istuma . Kõik rahvas seisis kaldal
40013003	ja tema rääkis neile palju asju tähendamissõnadega . Ta ütles : ' Vaata , külvaja läks välja külvama .
40013004	Ja külvamisel pudenes osa seemet tee äärde ning linnud tulid ja nokkisid selle .
40013005	Aga osa kukkus kivisele maale , kus sel polnud palju mulda , ja see tärkas kohe , sest sel polnud sügavat mulda .
40013006	Ent päikese tõustes see närtsis ja kuivas ära , sest sel polnud juurt .
40013007	Osa seemet kukkus ohakate sekka ning ohakad sirgusid ja lämmatasid selle .
40013008	Aga osa kukkus heasse mulda ning kandis vilja , mõni sada , mõni kuuskümmend , mõni kolmkümmend seemet .
40013009	Kel kõrvad on , kuulgu ! '
40013010	Jüngrid astusid Jeesuse juurde ning küsisid temalt : ' Miks sa räägid neile tähendamissõnadega ? '
40013011	Ja Jeesus kostis : ' Teile on antud mõista taevariigi saladusi , neile aga ei ole ,
40013012	sest kellel on , sellele antakse , ja tal on rohkem kui küllalt , aga kellel ei ole , sellelt võetakse ära seegi , mis tal on .
40013013	Ma räägin neile tähendamissõnadega sellepärast , et nad vaadates ei näe ja kuuldes ei kuule ega mõista .
40013014	Ja nende kohta läheb täide Jesaja ennustus , mis ütleb : ' Kuuldes te kuulete ega mõista , vaadates vaatate ega näe .
40013015	Sest selle rahva süda on kalestunud ja nad kuulevad kõrvadega raskesti ja sulevad oma silmad , et nad silmadega ei näeks ja kõrvadega ei kuuleks , et nad südamega ei mõistaks ega pöörduks , et ma võiksin neid parandada . '
40013016	Õndsad on aga teie silmad , et need näevad , ja teie kõrvad , et need kuulevad .
40013017	Sest tõesti , ma ütlen teile , palju prohveteid ja õigeid on ihaldanud näha , mida teie näete , ega ole näinud , ja kuulda , mida teie kuulete , ega ole kuulnud .
40013018	Kuulge nüüd külvaja tähendamissõna tähendust .
40013019	Igaühe juurde , kes sõna Kuningriigist kuuleb , ent ei mõista , tuleb kuri ning riisub külvatu ta südamest . See on tee äärde külvatu .
40013020	Mis kivisele maale külvati , on see , kes sõna kuuleb ja selle kohe rõõmuga vastu võtab ,
40013021	aga tal enesel pole juurt , vaid ta on heitlik - kui teda sõna pärast hakatakse rõhuma või taga kiusama , laseb ta end kohe eksitada .
40013022	Ohakate sekka külvatu on see , kes sõna küll kuuleb , ent selle ajastu muretsemised ja rikkuse petlik ahvatlus lämmatavad sõna ning see jääb viljatuks .
40013023	Heasse mulda külvatu on aga see , kes sõna kuuleb ja mõistab ning siis ka vilja kannab : mõni saja - , mõni kuuekümne - , mõni aga kolmekümnekordselt . '
40013024	Jeesus kõneles neile veel teise tähendamissõna : ' Taevariik on inimese sarnane , kes külvas oma põllule head seemet .
40013025	Aga inimeste magades tuli ta vaenlane ja külvas raiheina nisu sekka ning läks minema .
40013026	Kui nüüd oras tärkas ja looma hakkas , tuli ka raihein nähtavale .
40013027	Peremehe sulased astusid ta juurde ja ütlesid talle : ' Isand , eks sa külvanud head seemet oma põllule , kust nüüd tuleb sinna raihein ? '
40013028	Tema lausus neile : ' See on vihamehe töö . ' Siis küsisid sulased temalt : ' Kas sa tahad , et me läheme ning selle kokku korjame ? '
40013029	Ei , vastas tema , sest muidu te kisuksite raiheina korjates üles ka nisu .
40013030	Laske mõlemaid ühtmoodi kasvada lõikuseni ja lõikuse ajal ma ütlen lõikajaile : ' Koguge esmalt raihein ja siduge kimpu põletamiseks , nisu aga pange kokku mu aita ! ' '
40013031	Jeesus kõneles neile veel teise tähendamissõna : ' Taevariik on sinepiivakese sarnane , mille inimene võttis ja külvas oma põllule .
40013032	See on küll väiksem kõigist seemneist , ent kui taim kasvab , siis on see suurim aias ja saab puuks , nii et taeva linnud tulevad ja pesitsevad selle okstel . '
40013033	Ta rääkis neile veel ühe tähendamissõna : ' Taevariik on haputaigna sarnane , mille naine võttis ja segas kolme vaka jahu sekka , kuni kõik läks hapnema . '
40013034	Seda kõike rääkis Jeesus rahvahulkadele tähendamissõnades ja ilma tähendamissõnata ei rääkinud ta neile midagi ,
40013035	et läheks täide , mis on üteldud prohveti kaudu : ' Ma avan oma suu tähendamissõnadeks , kuulutan , mis on olnud peidus maailma rajamisest peale . '
40013036	Siis laskis Jeesus rahvahulgad ära minna ja tuli koju . Ja ta jüngrid astusid ta juurde ning ütlesid : ' Seleta meile tähendamissõna raiheinast ! '
40013037	Ja tema kostis : ' Hea seemne külvaja on Inimese Poeg .
40013038	Põld on maailm , hea seeme Kuningriigi pojad , raiheinad aga kurja pojad .
40013039	Ent vihamees , kes neid külvab , on kurat . Lõikus on ajastu lõpp , lõikajad on inglid .
40013040	Nii nagu nüüd raiheinad korjatakse ja tulega ära põletatakse , nõnda on ka selle ajastu lõpul .
40013041	Inimese Poeg läkitab oma inglid ja need korjavad tema Kuningriigist kõik pahanduse - ja ülekohtutegijad
40013042	ja viskavad nad tuleahju : seal on ulgumine ja hammaste kiristamine .
40013043	Siis säravad õiged nagu päike oma Isa Kuningriigis . Kel kõrvad on , kuulgu !
40013044	Taevariik on põllusse peidetud aarde sarnane , mille inimene leidis ja peitis jälle . Ta läks rõõmuga ja müüs ära kõik , mis tal oli , ning ostis selle põllu .
40013045	Veel on taevariik kaupmehe sarnane , kes otsis ilusaid pärleid .
40013046	Kui ta siis leidis ühe eriti hinnalise pärli , läks ta ja müüs maha kõik , mis tal oli , ning ostis selle .
40013047	Veel on taevariik nooda sarnane , mis heideti merre ja mis vedas kokku igasuguseid kalu .
40013048	Kui noot sai täis , veeti see rannale , istuti maha ja koguti head kalad korvidesse , halvad aga visati minema .
40013049	Nõnda on ka selle ajastu lõpul : inglid tulevad ja eraldavad kurjad õigete keskelt
40013050	ning viskavad nad tuleahju . Seal on ulgumine ja hammaste kiristamine .
40013051	Kas te mõistate seda kõike ? ' Nad vastasid talle : ' Jah . '
40013052	Siis ta ütles neile : ' Sellepärast on iga kirjatundja , kes on õpetatud taevariigi jaoks , majaperemehe sarnane , kes oma varakambrist võtab välja uut ja vana . '
40013053	Ja sündis , et kui Jeesus oli need tähendamissõnad lõpetanud , lahkus ta sealt
40013054	ja tuli oma kodukohta ning õpetas nende sünagoogis , nii et nad hämmastusid ja ütlesid : ' Kust on pärit tema tarkus ja vägevad teod ?
40013055	Eks ta ole see puusepa poeg ? Eks tema ema hüüta Maarjaks ja ta vendi Jaakobuseks ja Joosepiks ja Siimonaks ja Juudaks ?
40013056	Ja eks ta õed ole kõik meie juures ? Kust siis talle see kõik on tulnud ? '
40013057	Ja nad põlastasid teda . Aga Jeesus ütles neile : ' Kuskil ei austata prohvetit vähem kui ta oma kodukohas ja oma majas . '
40013058	Ja ta ei teinud seal kuigi palju vägevaid tegusid nende uskmatuse pärast .
40014001	Tol ajal sai nelivürst Heroodes kuulda , mida Jeesusest räägiti .
40014002	Ja ta ütles oma meestele : ' See on Ristija Johannes ! Tema on üles äratatud surnuist ja seepärast toimivad imeväed tema kaudu . '
40014003	Heroodes oli ju Johannese kinni võtnud , aheldanud ja pannud vanglasse Heroodiase , oma venna Filippuse naise pärast ,
40014004	sest Johannes oli talle öelnud : ' Sa ei tohi teda pidada ! '
40014005	Ja Heroodes oleks tahtnud Johannese tappa , kuid kartis rahvast , sest Johannest peeti prohvetiks .
40014006	Aga kui tuli Heroodese sünnipäev , tantsis Heroodiase tütar nende keskel ja meeldis Heroodesele ,
40014007	nõnda et ta vandega tõotas talle anda , mida ta iganes soovib .
40014008	Tema aga lausus oma ema õhutusel : ' Anna mulle vaagnal Ristija Johannese pea ! '
40014009	Kuningas kurvastas , kuid vande ja piduliste pärast käskis talle selle anda .
40014010	Ja ta saatis vanglasse mehed Johannesel pead otsast lööma .
40014011	Ja Johannese pea toodi vaagnal ja anti tüdrukule ning too viis selle oma emale .
40014012	Ja Johannese jüngrid tulid , viisid ta surnukeha ära ja matsid maha ning tulid ja teatasid sellest Jeesusele .
40014013	Kui Jeesus sai sellest kuulda , eemaldus ta sealt paadiga tühja paika , et olla omaette . Ja kui rahvahulgad sellest kuulsid , järgnesid nad talle jalgsi linnadest .
40014014	Ja kui Jeesus astus paadist välja ja nägi suurt rahvahulka , läks ta meel haledaks ning ta tervendas nende haiged .
40014015	Õhtu jõudes aga astusid Jeesuse jüngrid ta juurde ja ütlesid : ' Paik on üksildane ja aeg juba hiline , lase nüüd rahvahulgad ära minna , et nad läheksid küladesse endale süüa otsima ! '
40014016	Aga Jeesus ütles neile : ' Neil ei ole tarvis ära minna . Andke teie neile süüa ! '
40014017	Nemad aga ütlesid talle : ' Meil ei ole siin rohkem kui vaid viis leiba ja kaks kala . '
40014018	Aga tema ütles : ' Tooge need mulle siia ! '
40014019	Ja Jeesus käskis rahvahulkadel istuda rohule , võttis need viis leiba ja kaks kala , vaatas üles taevasse , õnnistas ja murdis ning andis leivad jüngrite kätte , jüngrid aga andsid need rahvale .
40014020	Ja kõik sõid ja said kõhud täis . Ja ülejäänud palakesi korjati kaksteist korvitäit .
40014021	Aga sööjaid oli ligi viis tuhat meest , peale selle veel naised ja lapsed .
40014022	Ja Jeesus käskis sedamaid oma jüngreid paati astuda ja sõita vastaskaldale tema eele , sellal kui ta laseb rahvahulkadel minna .
40014023	Kui ta siis rahvahulgad oli minema lasknud , läks ta üles mäele üksinda palvetama . Ja õhtu jõudes oli ta seal üksinda .
40014024	Aga paat oli juba hulga maad kaldast eemaldunud , heitlemas lainetega , sest tuul oli vastu .
40014025	Ent neljandal öövahikorral tuli Jeesus nende juurde järve peal kõndides .
40014026	Aga Jeesust järve peal kõndimas nähes ütlesid jüngrid kohkunult : ' See on tont ! ' ja hakkasid hirmu pärast kisendama .
40014027	Aga Jeesus kõnetas neid sedamaid : ' Olge julged , see olen mina , ärge kartke ! '
40014028	Peetrus vastas : ' Issand , kui see oled sina , siis käsi mind tulla enda juurde vee peale ! '
40014029	Tema ütles : ' Tule ! ' Ja Peetrus astus paadist välja ning kõndis vee peal ja tuli Jeesuse juurde .
40014030	Aga tuult nähes lõi ta kartma ja hüüdis uppuma hakates : ' Issand , päästa mind ! '
40014031	Jeesus sirutas kohe oma käe , haaras temast kinni ning ütles talle : ' Sa nõdrausuline , miks sa kahtlesid ? '
40014032	Ja kui nad astusid paati , rauges tuul .
40014033	Paadisolijad aga kummardasid teda ja ütlesid : ' Tõesti , sina oled Jumala Poeg ! '
40014034	Ja kui nad olid sõitnud üle järve , siis nad tulid maale Genneesaretis .
40014035	Ja kui selle koha mehed Jeesuse ära tundsid , läkitasid nad sõna kogu ümbruskonda ja tema juurde toodi kõik haiged
40014036	ja need palusid teda , et nad saaksid üksnes puudutada tema kuue palistust , ja kes iganes teda puudutas , sai terveks .
40015001	Siis tuli Jeruusalemmast Jeesuse juurde varisere ja kirjatundjaid , kes ütlesid :
40015002	' Miks sinu jüngrid astuvad üle esivanemate pärimusest ? Nad ei pese oma käsi , kui hakkavad leiba võtma . '
40015003	Aga tema vastas neile : ' Miks teie ise astute üle Jumala käsust oma pärimuse pärast ?
40015004	Jumal ütleb ju : Austa isa ja ema , ja kes isa või ema sajatab , peab surma surema .
40015005	Teie aga lausute : Kui keegi ütleb isale või emale : ' Olen selle pühendanud templile ohvrianniks , mis sina pidid minu käest saama ' ,
40015006	siis ta ei pea enam oma vanemat austama . Teie olete muutnud Jumala sõna tühjaks oma pärimusega .
40015007	Te silmakirjatsejad , õigesti on teie kohta ennustanud Jesaja :
40015008	See rahvas austab mind huultega , nende süda on aga minust kaugel .
40015009	Ilmaaegu teenivad nad mind , õpetades õpetusena inimeste käskimisi . '
40015010	Ja kui Jeesus oli rahvahulga enda juurde kutsunud , ütles ta neile : ' Kuulge ja mõistke !
40015011	Inimest ei rüveta see , mis ta suust sisse läheb , vaid see , mis suust välja tuleb , rüvetab inimest . '
40015012	Siis astusid Jeesuse jüngrid tema juurde ja ütlesid talle : ' Kas sa tead , et seda sõna kuuldes said variserid pahaseks ? '
40015013	Tema vastas : ' Iga taim , mida minu taevane Isa ei ole istutanud , juuritakse välja .
40015014	Jätke nad ! Nad on pimedate sõgedad teejuhid . Aga kui pime juhib pimedat , kukuvad mõlemad auku . '
40015015	Aga Peetrus vastas talle : ' Selgita meile seda mõistukõnet ! '
40015016	Jeesus ütles : ' Kas ka teie veel ei mõista ?
40015017	Kas te ei saa aru , et kõik , mis suust sisse tuleb , läheb kõhtu ja heidetakse jälle välja ?
40015018	Aga mis suust välja tuleb , lähtub südamest ja see rüvetab inimest ,
40015019	sest südamest lähtub kurje mõtteid , mõrvamist , abielurikkumist , hooramist , vargust , valetunnistust , pühaduseteotust .
40015020	Need on , mis inimest rüvetavad , aga pesemata kätega söömine ei rüveta inimest . '
40015021	Ja Jeesus lahkus sealt ning läks varjule Tüürose ja Siidoni aladele .
40015022	Ja vaata , üks neist paigust pärit Kaanani naine tuli ja hüüdis : ' Issand , Taaveti Poeg , halasta minu peale ! Kuri vaim vaevab mu tütart hirmsasti . '
40015023	Ent Jeesus ei vastanud talle sõnagi . Ja ta jüngrid astusid ta juurde ja palusid teda : ' Saada ta minema , sest ta kisendab meie taga ! '
40015024	Tema vastas : ' Mind ei ole läkitatud muude kui Iisraeli soo kadunud lammaste juurde . '
40015025	Aga naine tuli , heitis ta ette ja ütles : ' Issand , aita mind ! '
40015026	Jeesus vastas : ' Ei ole ilus võtta laste leiba ja visata koerakestele . '
40015027	Ent tema ütles : ' Ei ole küll , Issand , ometi söövad koerakesed raasukesi , mis nende isandate laualt pudenevad . '
40015028	Siis Jeesus vastas talle : ' Oh naine , sinu usk on suur ! Sündigu sulle , nagu sa tahad ! ' Ja ta tütar paranes selsamal tunnil .
40015029	Ja sealt siirdus Jeesus Galilea järve äärde ning läks üles mäele ja istus sinna .
40015030	Ja ta juurde tulid suured rahvahulgad , kaasas jalutuid , vigaseid , pimedaid , kurte ja palju teisi ning panid need tema jalgade ette ja tema tegi nad terveks ,
40015031	nii et rahvas imestas , nähes kurte rääkimas , vigaseid tervena ja jalutuid kõndimas ning pimedaid nägemas . Ja nad ülistasid Iisraeli Jumalat .
40015032	Aga Jeesus kutsus oma jüngrid enese juurde ja ütles : ' Mul on rahvast hale , sest nad on juba kolm päeva minu juures viibinud ja neil ei ole midagi süüa . Ma ei taha neid söömata ära lasta , et nad teel ei nõrkeks . '
40015033	Jüngrid vastasid talle : ' Kust me siin kõrbes nõnda palju leiba võtame , et nii suure rahvahulga kõhud saaksid täis ? '
40015034	Jeesus ütles neile : ' Mitu leiba teil on ? ' Nemad ütlesid : ' Seitse , ja mõned kalakesed . '
40015035	Ja ta käskis rahvahulgal maha istuda ,
40015036	võttis need seitse leiba ja kalad ning tänades murdis ja andis jüngrite kätte , jüngrid aga rahva kätte .
40015037	Ja nad kõik sõid ja said kõhud täis ja ülejäänud palakesi korjati seitse korvitäit .
40015038	Sööjaid oli aga neli tuhat meest , peale selle veel naised ja lapsed .
40015039	Ja kui Jeesus oli lasknud rahvahulgal ära minna , astus ta paati ja tuli Magadani piirkonda .
40016001	Ja variserid ja saduserid astusid Jeesuse juurde ning kiusates nõudsid , et ta näitaks neile tunnustähte taevast .
40016002	Tema aga kostis : ' [ Õhtu jõudes te ütlete : ' Ilus ilm tuleb , sest taevas punetab . '
40016003	Ja varahommikul te ütlete : ' Täna tuleb rajuilm , sest taevas punetab ja on sompus . ' Taeva palge üle otsustada te oskate , aegade tunnustähtede üle aga ei suuda . ]
40016004	See kuri ja abielurikkuja sugupõlv nõuab tunnustähte , aga talle ei anta muud kui prohvet Joona tunnustäht . ' Ja ta jättis nad sinna ja läks ära .
40016005	Ja vastaskaldale minekul olid jüngrid unustanud leiba kaasa võtta .
40016006	Aga Jeesus ütles neile : ' Vaadake ette ja hoiduge variseride ja saduseride haputaignast ! '
40016007	Ent nemad arutlesid endamisi : ' See ongi see , et me ei võtnud leiba kaasa ! '
40016008	Jeesus aga ütles seda märgates : ' Mis te arutlete endamisi , te nõdrausulised , et teil ei ole leiba ? !
40016009	Kas te ikka veel ei mõista ? Kas teil ei ole meeles need viis leiba viiele tuhandele ja mitu korvitäit te saite ?
40016010	Ja need seitse leiba neljale tuhandele ja mitu korvitäit te saite ?
40016011	Kuidas te siis ei mõista , et ma teile ei öelnud leibade kohta : Hoiduge variseride ja saduseride haputaignast ! ? '
40016012	Siis nad mõistsid , et ta ei käskinud hoiduda leiva haputaignast , vaid variseride ja saduseride õpetusest .
40016013	Kui siis Jeesus tuli Filippuse Kaisarea aladele , küsis ta oma jüngritelt : ' Kelle ütlevad inimesed Inimese Poja olevat ? '
40016014	Aga nemad kostsid : ' Mõned ütlevad Ristija Johannese , teised aga Eelija , teised aga Jeremija või ühe prohveteist . '
40016015	Tema küsis neilt : ' Aga teie , kelle teie ütlete minu olevat ? '
40016016	Siimon Peetrus kostis : ' Sina oled Messias , elava Jumala Poeg . '
40016017	Jeesus vastas talle : ' Sa oled õnnis , Siimon , Joona poeg , sest seda ei ole sulle ilmutanud liha ja veri , vaid minu Isa , kes on taevas .
40016018	Ja mina ütlen sulle : Sina oled Peetrus ja sellele kaljule ma ehitan oma koguduse , ja põrgu väravad ei saa sellest võitu .
40016019	Ma annan sulle taevariigi võtmed , ja mis sa iganes kinni seod maa peal , see on seotud ka taevas , ja mis sa iganes lahti päästad maa peal , see on lahti päästetud ka taevas . '
40016020	Siis ta keelas jüngreid , et nad kellelegi ei ütleks , et tema on Messias .
40016021	Sellest ajast peale hakkas Jeesus oma jüngritele selgitama , et ta peab minema Jeruusalemma ja palju kannatama vanemate ja ülempreestrite ja kirjatundjate poolt ning tapetama ja kolmandal päeval üles äratatama .
40016022	Ja Peetrus viis ta kõrvale ning hakkas teda hoiatama : ' Jumal hoidku , Issand ! Ärgu seda sulle sündigu ! '
40016023	Tema aga pöördus ja ütles Peetrusele : ' Tagane , vastupanija ! Sa oled mulle kiusatuseks , sest sa ei mõtle Jumala , vaid inimese viisil . '
40016024	Siis Jeesus ütles oma jüngritele : ' Kui keegi tahab käia minu järel , siis ta salaku oma mina ja võtku oma rist ja järgnegu mulle !
40016025	Sest kes iganes tahab päästa oma elu , kaotab selle , aga kes iganes kaotab oma elu minu pärast , leiab selle .
40016026	Sest mis kasu on inimesel , kui ta võidaks terve maailma , oma hingele teeks aga kahju ? Või mis oleks inimesel anda ära oma hinge lunahinnaks ?
40016027	Sest Inimese Poeg tuleb oma Isa kirkuses koos oma inglitega ja siis tema tasub igaühele selle tegusid mööda .
40016028	Tõesti , ma ütlen teile , on mõned siin seisjatest , kes näevad Inimese Poega tulevat oma Kuningriigiga , veel enne kui nad maitsevad surma . '
40017001	Kuue päeva pärast võttis Jeesus kaasa Peetruse ja Jaakobuse ja tema venna Johannese ning viis nad kõrgele mäele üksindusse .
40017002	Ja ta muudeti nende ees ; ta pale säras otsekui päike , ta rõivad said valgeks otsekui valgus .
40017003	Ja ennäe , Eelija ja Mooses näitasid end neile ja kõnelesid temaga .
40017004	Aga Peetrus hakkas rääkima ja ütles Jeesusele : ' Issand , siin on meil hea olla ! Kui sa tahad , siis ma teen siia kolm lehtmaja : sinule ühe ja Moosesele ühe ja Eelijale ühe . '
40017005	Kui ta alles rääkis , ennäe , helendav pilv varjas neid . Ja ennäe , hääl ütles pilvest : ' See on minu armas Poeg , kellest mul on hea meel , teda kuulake ! '
40017006	Seda kuuldes langesid jüngrid silmili maha ja kartsid väga .
40017007	Ja Jeesus astus nende juurde ning ütles neid puudutades : ' Tõuske üles ja ärge kartke ! '
40017008	Aga kui nad oma silmad üles tõstsid , ei näinud nad enam kedagi muud kui Jeesust üksi .
40017009	Ja kui nad mäelt laskusid , keelas Jeesus neid : ' Ärge rääkige sellest nägemusest kellelegi , enne kui Inimese Poeg on üles äratatud surnuist ! '
40017010	Ja jüngrid küsisid Jeesuselt : ' Miks siis kirjatundjad ütlevad , et enne peab tulema Eelija ? '
40017011	Aga tema vastas : ' Muidugi tuleb Eelija ja seab kõik korda ,
40017012	aga ma ütlen teile : Eelija on juba tulnud , ent nad ei ole teda ära tundnud , vaid on talle teinud , mida kõike ainult tahtsid . Niisamuti peab ka Inimese Poeg kannatama nende käes . '
40017013	Siis mõistsid jüngrid , et ta rääkis neile Ristija Johannesest .
40017014	Ja kui nad rahvahulga juurde tulid , astus Jeesuse juurde üks inimene , heitis ta ette põlvili
40017015	ja ütles : ' Issand , halasta mu poja peale , sest ta on langetõbine ja kannatab hirmsasti , sageli kukub ta tulle ja sageli vette !
40017016	Ma tõin ta sinu jüngrite juurde , kuid nemad ei suutnud teda terveks teha . '
40017017	Aga Jeesus vastas : ' Oh uskmatu ja jonnakas sugupõlv ! Kui kaua pean ma teie juures olema ? Kui kaua tuleb mul teiega kannatlik olla ? Tooge ta siia minu juurde ! '
40017018	Ja Jeesus sõitles kurja vaimu ja kuri vaim läks poisist välja ning sellest hetkest sai poiss terveks .
40017019	Kui nad siis olid omaette , astusid jüngrid Jeesuse juurde ja ütlesid : ' Mispärast meie ei suutnud teda välja ajada ? '
40017020	Aga tema ütles neile : ' Teie nõdra usu pärast . Sest tõesti , ma ütlen teile , kui teil oleks usku sinepiivakese võrra ja te ütleksite sellele mäele : ' Siirdu siit sinna ! ' , siis ta siirduks , ja miski ei oleks teile võimatu .
40017021	[ See tõug ei lähe välja millegi muu kui palve ja paastumisega . ] '
40017022	Aga kui nad olid kogunenud Galileasse , ütles Jeesus neile : ' Inimese Poeg antakse inimeste kätte
40017023	ja nad tapavad tema ja kolmandal päeval äratatakse ta üles . ' Ja nad jäid väga kurvaks .
40017024	Kui nad siis Kapernauma tulid , astusid Peetruse juurde templimaksu kogujad ja ütlesid : ' Kas teie Õpetaja templimaksu ei maksa ? '
40017025	Peetrus vastas : ' Küll ta maksab . ' Ja kui ta koju tuli , ennetas Jeesus teda ja küsis : ' Mis sa arvad , Siimon , kelle käest võtavad kuningad maa peal tolli või pearaha ? Kas oma poegadelt või võõrastelt ? '
40017026	Aga kui Peetrus ütles : ' Võõrastelt ' , lausus Jeesus talle : ' Siis on pojad vabad .
40017027	Aga et me neid ei ärritaks , mine järvele , heida õng sisse ja võta esimene kala , mis üles tuleb ! Ja kui sa tema suu avad , leiad sa hõbeseekli . Võta see ning anna neile minu ja enese eest ! '
40018001	Selsamal tunnil astusid jüngrid Jeesuse juurde ja küsisid : ' Kes küll on suurim taevariigis ? '
40018002	Ja Jeesus kutsus ühe lapse , pani nende keskele seisma
40018003	ja ütles : ' Tõesti , ma ütlen teile , kui te ei pöördu ega saa kui lapsed , ei pääse te taevariiki !
40018004	Kes nüüd iseennast alandab selle lapse taoliseks , see on suurim taevariigis .
40018005	Ja kes iganes ühe niisuguse lapse võtab vastu minu nimel , võtab vastu minu .
40018006	Aga kes iganes on püüniseks kellele tahes neist pisikestest minusse uskujaist , sellele oleks parem , et talle veskikivi kaela riputataks ja ta uputataks mere sügavusse .
40018007	Häda maailmale ahvatluste pärast ! On küll paratamatu , et kiusatused tulevad . Kuid häda sellele inimesele , kelle kaudu kiusatus tuleb !
40018008	Aga kui su käsi või su jalg ajab sind patustama , raiu ta ära ja heida minema ! Sul on parem minna käteta või jalutuna ellu kui kahe käega ja kahe jalaga olla visatud igavesse tulle .
40018009	Ja kui su silm ajab sind patustama , kisu ta välja ja heida minema ! Sul on parem ühe silmaga minna ellu kui kahe silmaga olla visatud tulepõrgusse .
40018010	Vaadake ette , et te ühtainustki neist pisikestest ei põlgaks , sest ma ütlen teile , et nende inglid taevas näevad alati minu Isa palet , kes on taevas !
40018011	[ Inimese Poeg on ju tulnud päästma kadunut . ]
40018012	Mis te arvate ? Kui ühel inimesel juhtub olema sada lammast ja üks neist ära eksib , eks ta jäta need üheksakümmend üheksa mägedesse ja lähe otsima eksinut ?
40018013	Ja kui ta selle üles leiab , tõesti , ma ütlen teile , ta rõõmustab tema pärast enam kui nende üheksakümne üheksa pärast , kes ei olnud eksinud .
40018014	Nõnda ei taha teie Isa , kes on taevas , et ükski neist pisikestest hukkuks .
40018015	Aga kui su vend peaks patustama , siis mine , noomi teda nelja silma all ! Kui ta sind kuulab , siis oled sa oma venna tagasi võitnud .
40018016	Kui ta sind aga ei kuula , siis võta enesega veel üks või kaks , sest kahe või kolme tunnistaja suu läbi on kindel iga asi .
40018017	Aga kui ta on neile sõnakuulmatu , siis ütle kogudusele ! Aga kui ta isegi koguduse sõna ei kuula , siis olgu ta sulle nagu pagan ja tölner !
40018018	Tõesti , ma ütlen teile , mis te iganes kinni seote maa peal , on seotud ka taevas , ja mis te iganes lahti päästate maa peal , on lahti päästetud ka taevas .
40018019	Tõesti , taas ma ütlen teile , kui iganes maa peal kaks teie seast on ühel meelel mingi asja suhtes , mida nad iganes paluvad , siis nad saavad selle minu Isa käest , kes on taevas .
40018020	Sest kus kaks või kolm on minu nimel koos , seal olen mina nende keskel . '
40018021	Siis ütles Peetrus tema juurde astudes : ' Issand , kui mitu korda minu vend võib minu vastu patustada ja mul tuleb talle andeks anda ? Kas aitab seitsmest korrast ? '
40018022	Jeesus ütles talle : ' Ma ei ütle sulle seitse korda , vaid kas või seitsekümmend seitse korda .
40018023	Seepärast on taevariik kuninga sarnane , kes tahtis oma sulastega arvet teha .
40018024	Kui ta siis hakkas arvet tegema , toodi ta ette üks , kes võlgnes talle kümme tuhat talenti .
40018025	Et tal aga maksta ei olnud , käskis isand müüa tema ja ta naise ja lapsed ja kõik , mis tal oli , ning maksta .
40018026	Siis see sulane kummardas teda maha heites ja ütles : ' Ole minuga pikameelne ja ma maksan sulle kõik ! '
40018027	Ja isandal hakkas sulasest hale , ta laskis tal minna ning kustutas laenu .
40018028	Aga kui see sulane oli välja läinud , leidis ta ühe kaassulase , kes võlgnes talle sada teenarit . Ja temast kinni haarates kägistas ta teda ja ütles : ' Maksa , mis sa võlgned ! '
40018029	Siis see kaassulane palus teda maha heites : ' Ole minuga pikameelne ja ma maksan sulle ! '
40018030	Aga tema ei tahtnud , vaid läks ning laskis ta heita vangi , kuni ta oma võla ära maksab .
40018031	Kui nüüd teised sulased nägid , mis sündis , olid nad väga nördinud ja tulid ning kaebasid oma isandale kõik , mis oli juhtunud .
40018032	Siis kutsus isand tema enese juurde ja ütles talle : ' Sa tige sulane ! Ma kustutasin kogu sinu võla , sest sa palusid mind .
40018033	Eks siis sinagi oleksid pidanud halastama oma kaassulase peale , nõnda nagu mina sinu peale halastasin ! '
40018034	Ja ta isand vihastas ning andis ta piinajate kätte , kuni ta maksab ära kõik , mis ta temale võlgnes .
40018035	Nõnda teeb ka minu taevane Isa teile , kui teie igaüks kogu oma südamest ei anna andeks oma vennale . '
40019001	Ja sündis , et kui Jeesus oli need kõned lõpetanud , lahkus ta Galileast ja tuli Juudamaa alale sinnapoole Jordanit .
40019002	Ja talle järgnesid rahvahulgad , ning ta tegi nad seal terveks .
40019003	Ja Jeesuse juurde astus varisere , kes küsisid teda kiusates : ' Kas tohib oma naist minema ajada mis tahes põhjusel ? '
40019004	Tema aga vastas : ' Kas te ei ole lugenud , et loomise algul tegi Looja inimese meheks ja naiseks ? '
40019005	ja ütles : ' Seepärast jätab mees oma isa ja ema ning hoiab oma naise poole ja need kaks saavad üheks .
40019006	Nõnda ei ole nad enam kaks , vaid üks liha . Mis nüüd Jumal on ühte pannud , seda ärgu inimene lahutagu ! '
40019007	Nad ütlesid talle : ' Mispärast siis Mooses on käskinud anda lahutustunnistuse , kui tahetakse naist minema ajada ? '
40019008	Jeesus vastas neile : ' Teie kõva südame pärast lubas Mooses teid oma naist minema ajada , algul aga ei olnud see nõnda .
40019009	Aga mina ütlen teile : Kes iganes ajab minema oma naise muidu kui liiderdamise pärast ja abiellub teisega , rikub abielu [ ja kes abiellub minema aetud naisega , rikub abielu ] . '
40019010	Jüngrid ütlesid talle : ' Kui naisevõtmisega on lugu nõnda , siis on kasulikum jätta abiellumata . '
40019011	Tema aga ütles neile : ' Seda sõna ei taipa igaüks , vaid ainult need , kellele antakse .
40019012	On ju abieluks kõlbmatuid , kes nõnda on sündinud emaihust , ja on kohitsetuid , kes on inimeste kohitsetud , ja on kohitsetuid , kes on ise end taevariigi pärast kohitsenud . Kes suudab taibata , taibaku ! '
40019013	Siis toodi Jeesuse juurde lapsi , et ta paneks oma käed nende peale ja palvetaks . Jüngrid sõitlesid toojaid .
40019014	Aga Jeesus ütles : ' Laske lapsed olla ja ärge keelake neid minu juurde tulemast , sest selliste päralt on taevariik ! '
40019015	Ja ta pani oma käed laste peale . Ning läks sealt ära .
40019016	Ja vaata , keegi ütles Jeesuse juurde astudes : ' Õpetaja , mis head ma peaksin tegema , et saaksin igavese elu ? '
40019017	Tema ütles talle : ' Miks sa minult küsid , mis on hea ? On vaid üks , kes on hea . Kui sa tahad ellu minna , siis pea käsud ! '
40019018	Mees küsis temalt : ' Millised ? ' Jeesus lausus : ' Ära tapa , ära riku abielu , ära varasta , ära anna valetunnistust ,
40019019	austa isa ja ema ning armasta oma ligimest nagu iseennast ! '
40019020	Noormees ütles talle : ' Seda kõike ma olen pidanud . Mis mul veel puudub ? '
40019021	Jeesus lausus talle : ' Kui sa tahad olla täiuslik , siis mine müü oma varandus ja anna vaestele , ja siis on sul aare taevas , ning tule , järgne mulle ! '
40019022	Aga kui noormees seda sõna kuulis , lahkus ta kurvastades , sest ta oli suure varanduse omanik .
40019023	Siis Jeesus ütles oma jüngritele : ' Tõesti , ma ütlen teile , rikas läheb taevariiki ränga vaevaga .
40019024	Taas ma ütlen teile , et hõlpsam on kaamelil minna läbi nõelasilma kui rikkal minna Jumala riiki . '
40019025	Aga seda kuuldes jüngrid hämmastusid väga ja ütlesid : ' Kes siis küll võib pääseda ? '
40019026	Jeesus aga ütles neile otsa vaadates : ' Inimeste käes on see võimatu , kõik on aga võimalik Jumala käes . '
40019027	Siis kostis Peetrus : ' Vaata , meie oleme jätnud kõik maha ja järgnenud sulle . Mis siis meile saab ? '
40019028	Aga Jeesus ütles neile : ' Tõesti , ma ütlen teile , kes olete mulle järgnenud , uuestisündimises , kui Inimese Poeg istub oma kirkuse troonile , istute ka teie kaheteistkümnele troonile Iisraeli kaheteistkümne suguharu üle kohut mõistma .
40019029	Ja igaüks , kes on jätnud maha majad või vennad või õed või isa või ema või lapsed või põllud minu nime pärast , saab nad tagasi sajakordselt ja pärib igavese elu .
40019030	Aga paljud esimesed jäävad viimasteks ja viimased saavad esimesteks .
40020001	Taevariik on majaisanda sarnane , kes läks varahommikul välja palkama töötegijaid oma viinamäele .
40020002	Kui ta oli töölistega päevapalga kokku leppinud ühele teenarile , läkitas ta nad oma viinamäele .
40020003	Ja kui ta läks välja kolmandal tunnil , nägi ta turul teisi jõude seismas
40020004	ja ta ütles neilegi : ' Minge ka teie viinamäele , ja ma annan teile , mis iganes õiglane ! '
40020005	Ja need läksid . Taas läks ta välja kuuendal ja üheksandal tunnil ning tegi nõndasamuti .
40020006	Aga kui ta üheteistkümnendal tunnil välja läks , leidis ta teisi seisvat ja ütles neilegi : ' Mis te siin kogu päeva jõude seisate ? '
40020007	Nad ütlesid talle : ' Meid ei ole keegi palganud . ' Ta ütles neile : ' Minge ka teie viinamäele ! '
40020008	Aga kui õhtu tuli , ütles viinamäe isand oma valitsejale : ' Kutsu töölised ja anna neile palk viimasest kuni esimeseni ! '
40020009	Ja üheteistkümnendal tunnil palgatud tulid ning said igaüks ühe teenari .
40020010	Kui siis esimesed tulid , oletasid nad , et nemad saavad rohkem , aga nemadki said igaüks ühe teenari .
40020011	Aga kui nad selle olid saanud , siis nad nurisesid majaisanda üle :
40020012	' Need viimased on töötanud ainult ühe tunni , ent sina oled teinud nad võrdseks meiega , kes me oleme kandnud päeva koormat ja lõõska ! '
40020013	Isand aga vastas ühele nendest : ' Sõber , ma ei tee sulle ülekohut ! Kas sa ei leppinud minuga kokku ühele teenarile ?
40020014	Võta oma palk ja mine oma teed , aga sellele viimasele tahan ma anda nagu sullegi !
40020015	Kas ma ei tohi enese omaga teha , mida tahan ? Või on sinu silm kade , et mina olen hea ? '
40020016	Nõnda saavad viimased esimesteks ja esimesed jäävad viimasteks . [ Sest paljud on kutsutud , aga vähesed on valitud . ] '
40020017	Kui Jeesus läks üles Jeruusalemma , võttis ta kaksteist jüngrit kõrvale ja ütles neile teel :
40020018	' Vaata , me läheme üles Jeruusalemma ja Inimese Poeg antakse ülempreestrite ja kirjatundjate kätte ning need mõistavad ta surma
40020019	ja annavad ta paganate kätte teotada ja piitsutada ja risti lüüa ; ning kolmandal päeval äratatakse ta üles . '
40020020	Siis astus Sebedeuse poegade ema koos oma poegadega Jeesuse juurde , kummardas ja palus temalt midagi .
40020021	Jeesus küsis : ' Mida sa tahad ? ' Naine ütles talle : ' Ütle , et need mu kaks poega istuksid su Kuningriigis üks su paremal ja teine su pahemal käel ! '
40020022	Aga Jeesus kostis : ' Teie ei tea , mida te palute . Kas te võite juua karikast , mida minul tuleb juua ? ' Nad vastasid talle : ' Võime küll ! '
40020023	Tema ütles neile : ' Küllap te joote minu karikast , kuid istuda mu paremal või pahemal käel - ei ole minul seda anda , vaid see antakse neile , kellele mu Isa selle on valmistanud . '
40020024	Ja kui need kümme sellest kuulsid , läks nende meel pahaseks kahe venna peale .
40020025	Aga Jeesus kutsus nad enese juurde ja ütles : ' Te teate , et rahvaste valitsejad peremehetsevad nende üle ja suured meelevallatsevad nende kallal .
40020026	Nõnda ei tohi olla teie seas , vaid kes iganes teie seas tahab saada suureks , olgu teie teenija ,
40020027	ja kes iganes teie seas tahab olla esimene , olgu teie sulane ,
40020028	nii nagu Inimese Poeg ei ole tulnud , et lasta ennast teenida , vaid et ise teenida ja anda oma elu lunaks paljude eest ! '
40020029	Ja Jeerikost välja minnes läks Jeesusega kaasa suur rahvahulk .
40020030	Ja vaata , kaks pimedat istus tee ääres . Kui nad kuulsid , et Jeesus möödub , kisendasid nad : ' Halasta meie peale , Issand , Taaveti Poeg ! '
40020031	Rahvahulk aga sõitles neid , et nad vaikiksid . Kuid nemad kisendasid veel rohkem : ' Halasta meie peale , Issand , Taaveti Poeg ! '
40020032	Ja Jeesus seisatas , kutsus neid ja ütles : ' Mida te tahate , et ma teile teeksin ? '
40020033	Nemad ütlesid talle : ' Issand , et meie silmad avaneksid ! '
40020034	Jeesusel hakkas neist hale ja ta puudutas nende silmi . Ja kohe nägid nad jälle ning läksid temaga kaasa .
40021001	Ja kui nad jõudsid Jeruusalemma lähedale ja tulid Betfage poole Õlimäele , siis läkitas Jeesus kaks jüngrit
40021002	ja ütles neile : ' Minge külla , mis on teie ees , ja kohe te leiate kinniseotud emaeesli ja sälu ta juures . Päästke need valla ning tooge mulle !
40021003	Ja kui keegi teile midagi ütleb , siis vastake : ' Issand vajab neid . Ta läkitab nad peatselt tagasi . '
40021004	Aga see on sündinud , et läheks täide , mida prohveti kaudu on räägitud :
40021005	' Ütelge Siioni tütrele : Ennäe , su kuningas tuleb sulle tasane , istudes emaeesli seljas ja sälu seljas , kes on koormakandja looma varss . ' '
40021006	Jüngrid läksid ja tegid just nõnda , nagu Jeesus neid oli käskinud :
40021007	tõid emaeesli ja sälu ning panid rõivad nende peale ja tema istus sinna .
40021008	Tohutu rahvahulk aga laotas oma rõivad tee peale , teised raiusid oksi puudelt ja laotasid tee peale .
40021009	Rahvahulgad aga , kes käisid Jeesuse eel ja järel , hüüdsid : ' Hoosanna Taaveti Pojale ! Õnnistatud olgu see , kes tuleb Issanda nimel ! Hoosanna kõrgustes ! '
40021010	Ja kui ta Jeruusalemma tuli , oli kogu linn ärevil : ' Kes selline on ? '
40021011	Rahvahulgad ütlesid : ' Tema on see prohvet Jeesus Galilea Naatsaretist . '
40021012	Ja Jeesus tuli pühakotta ja ajas välja kõik , kes pühakojas müüsid ja ostsid , ning lükkas kummuli rahavahetajate lauad ja tuvimüüjate pingid .
40021013	Ja ta ütles neile : ' Kirjutatud on : Minu koda hüütagu palvekojaks , aga teie teete selle röövlikoopaks ! '
40021014	Pühakojas astus ta juurde pimedaid ja jalutuid ning ta tegi nad terveks .
40021015	Kui ülempreestrid ja kirjatundjad nägid imesid , mida Jeesus tegi , ning poisse , kes pühakojas hüüdsid : ' Hoosanna Taaveti Pojale ! ' , siis nende meel läks pahaseks
40021016	ja nad ütlesid talle : ' Kas sa kuuled , mida nad ütlevad ? ' Jeesus ütles neile : ' Kuulen küll ! Kas te pole kunagi lugenud : Sa oled valmistanud kiitust väetite laste ja imikute suust ? '
40021017	Ja ta jättis nad sinnapaika ning läks välja Betaaniasse ja ööbis seal .
40021018	Aga varahommikul linna tagasi tulles tundis Jeesus nälga ,
40021019	ja kui ta nägi ühte viigipuud tee kõrval , läks ta selle juurde , ent ei leidnud muud kui lehti . Ja ta ütles sellele : ' Ei tule sinust enam iialgi vilja ! ' Ja viigipuu kuivas otsekohe ära .
40021020	Kui jüngrid seda nägid , ütlesid nad imestades : ' Kuidas see viigipuu nii otsekohe ära kuivas ? '
40021021	Aga Jeesus vastas neile : ' Tõesti , ma ütlen teile , kui teil oleks usku ja te ei mõtleks kaksipidi , siis te ei teeks üksnes seda , mis juhtus viigipuule , vaid kui te sellele mäele ütleksite : ' Kerki ja kukuta end merre ! ' , siis see sünniks .
40021022	Ja kõike , mida te iganes palves palute uskudes , seda te saate . '
40021023	Ja kui Jeesus oli pühakotta tulnud ja õpetas , astusid ülempreestrid ja rahvavanemad tema juurde ja ütlesid : ' Millise meelevallaga sa seda kõike teed ? Ja kes on sulle andnud selle meelevalla ? '
40021024	Aga Jeesus vastas neile : ' Ka mina küsin teilt ühte asja . Kui te mulle seda ütlete , siis ütlen minagi teile , millise meelevallaga mina seda kõike teen .
40021025	Kust oli Johannese ristimine : kas taevast või inimestest ? ' Nemad arutlesid aga endamisi : ' Kui me ütleme , et taevast , siis ta ütleb meile : ' Miks te siis ei uskunud teda ? '
40021026	Kui me aga ütleksime , et inimestest , siis tuleks meil karta rahvahulki , sest kõikide meelest oli Johannes prohvet . '
40021027	Nii nad vastasid Jeesusele : ' Meie ei tea . ' Siis lausus ka tema neile : ' Ega minagi ütle teile , millise meelevallaga ma seda kõike teen .
40021028	Aga mis teie arvate ? Inimesel oli kaks poega ja ta astus esimese juurde , öeldes : ' Poeg , mine täna tööle viinamäele ! '
40021029	Kuid too kostis : ' Ei taha ! ' , ent hiljem ta kahetses ja läks .
40021030	Siis astus isa teise juurde , öeldes sedasama , ent too vastas : ' Küll ma lähen , isand ! ' , kuid ei läinud .
40021031	Kumb neist tegi isa tahtmist ? ' Nad ütlesid : ' Esimene . ' Jeesus ütles neile : ' Tõesti , ma ütlen teile , tölnerid ja hoorad saavad enne teid Jumala riiki !
40021032	Sest kui Johannes tuli teie juurde õiguse teed näitama , siis te ei uskunud teda , kuid tölnerid ja hoorad uskusid . Teie nägite seda ja ometi ei kahetsenud hiljemgi , et teda uskuda .
40021033	Kuulge teist tähendamissõna ! Oli inimene , majaisand , kes istutas viinamäe ja piiras selle aiaga ning õõnestas kaljusse surutõrre ja ehitas valvetorni . Siis ta andis selle rentnike kätte ja reisis võõrsile .
40021034	Kui saagiaeg lähenes , läkitas ta oma sulaseid rentnike juurde oma vilja vastu võtma .
40021035	Aga rentnikud võtsid ta sulased kinni , mõnda nad peksid , mõne tapsid , mõne aga viskasid kividega surnuks .
40021036	Taas ta läkitas teisi sulaseid , rohkem kui esimesi , ja nad tegid nendega nõndasamuti .
40021037	Aga lõpuks ta läkitas nende juurde oma poja , mõeldes : ' Ehk nad häbenevad mu poega ! '
40021038	Kuid rentnikud rääkisid poega nähes omavahel : ' Tema ongi see pärija ! Läki , tapame ta ära ja tema pärandi saame meie ! '
40021039	Ja nad võtsid ta kinni ja viskasid viinamäelt välja ja tapsid ära .
40021040	Kui nüüd viinamäe isand tuleb , mida ta teeb nende rentnikega ? '
40021041	Nad ütlesid talle : ' Ta hukkab need kurjad kurjal kombel ja annab viinamäe teiste rentnike kätte , kes annavad talle vilja õigel ajal . '
40021042	Jeesus vastas neile : ' Kas te pole kunagi lugenud Kirjast : ' Kivi , mille ehitajad tunnistasid kõlbmatuks - seesama on saanud nurgakiviks . See tuli Issandalt ja on imeasi meie silmis . '
40021043	Seepärast ma ütlen teile : Jumala riik võetakse teie käest ära ja antakse sellele rahvale , kes ta vilja kannab .
40021044	[ Ja kes selle kivi peale kukub , kukub end puruks , aga kelle peale iganes see kivi langeb , selle teeb see pihuks ja põrmuks . ] '
40021045	Kui ülempreestrid ja variserid seda Jeesuse tähendamissõna kuulsid , taipasid nad , et ta räägib seda nende kohta .
40021046	Ja nad otsisid võimalust teda kinni võtta , kuid kartsid rahvahulki , sest need pidasid Jeesust prohvetiks .
40022001	Ja Jeesus hakkas taas neile mõistu kõnelema :
40022002	' Taevariik on kuninga sarnane , kes tegi oma pojale pulmad .
40022003	Ja ta läkitas oma sulased kutsutuid pulmapeole paluma , aga need ei tahtnud tulla .
40022004	Taas ta läkitas teisi sulaseid : ' Öelge kutsutuile : Vaata , mu söömaaeg on valmis , mu härjad ja nuumveised on tapetud ja kõik on valmis , tulge pulma ! '
40022005	Aga kutsutud ei hoolinud sellest ja läksid ära , kes oma põllule , kes oma kaubale ,
40022006	mõned aga võtsid sulased kinni , teotasid neid ja tapsid nad ära .
40022007	Kuningas vihastas ja saatis oma sõjaväed , hukkas need mõrtsukad ja süütas põlema nende linna .
40022008	Siis ta ütles oma sulastele : ' Pulmad on küll valmis , aga kutsutud ei olnud seda väärt .
40022009	Minge nüüd teelahkmetele ja kutsuge pulma , keda te iganes leiate ! '
40022010	Ja sulased läksid välja teedele ja kogusid kokku kõik , keda leidsid , nii halbu kui häid , ning pulmakoda sai täis pidulisi .
40022011	Aga kui kuningas astus sisse pidulisi vaatama , nägi ta seal inimest , kellel ei olnud pulmarõivast seljas .
40022012	Ja ta ütles talle : ' Sõber , kuidas sina oled tulnud siia ilma pulmarõivata ? ' Aga see ei saanud sõnagi suust .
40022013	Siis kuningas ütles teenijatele : ' Siduge tema jalad ja käed ning visake ta välja pimedusse ! ' Seal on ulgumine ja hammaste kiristamine .
40022014	Sest paljud on kutsutud , aga vähesed valitud . '
40022015	Siis variserid läksid ja võtsid nõuks Jeesus ta sõnadest lõksu püüda .
40022016	Ja nad läkitasid tema juurde oma jüngreid koos heroodeslastega ütlema : ' Õpetaja , me teame , et sa oled tõemeelne ja õpetad Jumala teed tões ja sa ei hooli kellestki , sest sa ei vaata inimese isikule .
40022017	Ütle nüüd meile , mis sa arvad , kas keisrile peab andma pearaha või ei ? '
40022018	Aga Jeesus ütles nende kurjust ära tundes : ' Mis te mind kiusate , silmakirjatsejad ?
40022019	Näidake mulle maksuraha ! ' Nemad tõidki ta kätte teenari .
40022020	Ja ta küsis neilt : ' Kelle pilt ja kiri sellel on ? '
40022021	Nad ütlesid temale : ' Keisri . ' Siis ta ütles neile : ' Andke nüüd keisrile keisri oma tagasi ja Jumalale Jumala oma ! '
40022022	Seda kuuldes nad hämmastusid ja lahkusid , jättes ta sinnapaika .
40022023	Tolsamal päeval astusid Jeesuse juurde saduserid , kes ütlesid , et surnuist ülestõusmist ei ole olemas , ja küsisid temalt :
40022024	' Õpetaja , Mooses ütles : Kui keegi sureb , ilma et tal oleks lapsi , siis ta vend peab abielluma oma surnud venna naisega ja soetama sugu vennale .
40022025	Meie pool oli seitse venda . Esimene võttis naise , kuid suri . Ja et tal ei olnud järglast , siis jättis ta naise oma vennale .
40022026	Nõndasamuti ka teine ja kolmas kuni seitsmendani .
40022027	Pärast kõiki suri see naine .
40022028	Ülestõusmisel nüüd : kelle naine nendest seitsmest peab ta olema ? Ta on ju olnud nende kõikide oma . '
40022029	Jeesus aga vastas neile : ' Te eksite , kuna ei tunne pühi kirju ega Jumala väge .
40022030	Ülestõusmisel ju ei võeta naisi ega minda mehele , vaid ollakse nagu inglid taevas .
40022031	Aga surnute ülestõusmisest - kas te ei ole lugenud , mida Jumal teile on rääkinud :
40022032	Mina olen Aabrahami Jumal ja Iisaki Jumal ja Jaakobi Jumal . Jumal ei ole surnute , vaid elavate Jumal . '
40022033	Seda kuuldes rahvas hämmastus tema õpetusest .
40022034	Aga kui variserid said kuulda , et Jeesus oli sulgenud saduseride suu , kogunesid nad sinna .
40022035	Ja üks seadusetundja nende seast küsis teda kiusates :
40022036	' Õpetaja , milline käsk Seaduses on suurim ? '
40022037	Jeesus vastas talle : ' Armasta Issandat , oma Jumalat , kogu oma südamega ja kogu oma hingega ja kogu oma mõistusega !
40022038	See ongi suurim ja esimene käsk .
40022039	Teine on selle sarnane : Armasta oma ligimest nagu iseennast !
40022040	Neis kahes käsus on koos kogu Seadus ja Prohvetid . '
40022041	Aga kui variserid olid koos , küsis Jeesus neilt :
40022042	' Mida te arvate Messia kohta : kelle poeg ta on ? ' Nad ütlesid talle : ' Taaveti . '
40022043	Tema lausus neile : ' Kuidas siis Taavet vaimus hüüab teda Issandaks :
40022044	Issand ütles mu Issandale : Istu mu paremale käele , kuni ma panen su vaenlased sinu jalge alla ! ?
40022045	Kui nüüd Taavet hüüab teda Issandaks , kuidas ta siis on tema poeg ? '
40022046	Ja ükski ei suutnud talle vastata sõnagi ja keegi ei julgenud sellest päevast peale teda enam küsitleda .
40023001	Siis Jeesus kõneles rahvale ja oma jüngritele :
40023002	' Moosese asemele on istunud kirjatundjad ja variserid .
40023003	Kõike nüüd , mida nad iganes teile ütlevad , seda tehke ja pidage , aga ärge tehke nende tegusid mööda , sest nad räägivad küll , aga ise ei tee !
40023004	Nad seovad kokku ränki ja vaevukantavaid koormaid ja panevad need inimeste õlgadele , ise aga ei taha sõrmeotsagagi neid liigutada .
40023005	Kõiki oma tegusid teevad nad selleks , et inimesed neid vaataksid . Nad teevad oma palvepaelad laiemaks ja palvetupsud suuremaks .
40023006	Nad armastavad esimesi kohti võõruspidudel ja esimesi istmeid sünagoogides
40023007	ja teretamisi turgudel ja seda , et inimesed hüüaksid neid rabiks .
40023008	Teie ärge laske endid hüüda rabiks , sest ainult üks on teie Õpetaja , teie kõik olete aga vennad !
40023009	Ja ärge hüüdke kedagi maa peal oma isaks , sest ainult üks on teie Isa , see taevane !
40023010	Ärge laske end ka kellelgi hüüda juhatajaks , sest ainult üks on teie Juhataja - Kristus !
40023011	Aga suurim teie seast olgu teie teenija !
40023012	Kes ennast ise ülendab , seda alandatakse , ja kes ennast ise alandab , seda ülendatakse .
40023013	Aga häda teile , kirjatundjad ja variserid , te silmakirjatsejad , et te lukustate taevariigi inimeste eest ! Ise te ei lähe sinna sisse ega lase sisse ka neid , kes tahaksid minna .
40023014	[ Häda teile , kirjatundjad ja variserid , te silmakirjatsejad , et te neelate alla lesknaiste majad ja silmakirjaks venitate palvetused pikaks ! Seepärast te saate seda rängema kohtuotsuse . ]
40023015	Häda teile , kirjatundjad ja variserid , te silmakirjatsejad ! Te rändate läbi mered ja mandrid , et pöörata kas või üks oma usku , ja kui see sünnib , siis te teete temast põrgulise , kahevõrra niisuguse , kui te ise olete .
40023016	Häda teile , te sõgedad teejuhid , kes te ütlete : ' Kes iganes vannub templi juures , selle vanne ei loe midagi , kes aga iganes vannub templi kulla juures , see on kohustatud vannet täitma . '
40023017	Te rumalad ja sõgedad ! Kumb on suurem , kas kuld või tempel , mis kulla pühitseb ?
40023018	Te ütlete : ' Kes iganes vannub altari juures , selle vanne ei loe midagi , aga kes iganes vannub altaril oleva ohvrianni juures , see on kohustatud vannet täitma . '
40023019	Teie sõgedad , kumb siis on suurem , kas ohvriand või altar , mis ohvrianni pühitseb ?
40023020	Niisiis , kes vannub altari juures , see vannub selle ja kõige juures , mis on altaril ,
40023021	ja kes vannub templi juures , see vannub selle ja tema juures , kes templis elab ,
40023022	ja kes vannub taeva juures , see vannub Jumala trooni ja troonil istuja juures .
40023023	Häda teile , kirjatundjad ja variserid , te silmakirjatsejad , et te maksate kümnist mündist ja tillist ja köömnest ning jätate kõrvale kaalukama osa Seadusest - õigluse ja halastuse ja ustavuse ! Üht tuleb teha , kuid teist ei tohi jätta kõrvale !
40023024	Te sõgedad teejuhid , te kurnate välja küll sääsed , aga kaamelid neelate alla .
40023025	Häda teile , kirjatundjad ja variserid , te silmakirjatsejad , sest te puhastate karika ja liua väljastpoolt , aga seest on need täis riisumist ja aplust !
40023026	Sa sõge variser ! Puhasta enne karikas seestpoolt , et see ka väljast saaks puhtaks !
40023027	Häda teile , kirjatundjad ja variserid , te silmakirjatsejad , sest te sarnanete lubjatud haudadega , mis väljastpoolt paistavad küll nägusad , aga seestpoolt on täis surnuluid ja kõiksugust roisku !
40023028	Nõnda paistate ka teie inimestele õigetena , aga seestpoolt olete täis silmakirjatsemist ja ülekohut .
40023029	Häda teile , kirjatundjad ja variserid , te silmakirjatsejad , sest te ehitate prohvetite hauamärke ja ehite õigete hauakambreid
40023030	ja ütlete : ' Kui meie oleksime elanud oma esiisade päevil , siis meie küll ei oleks olnud nende kaasosalised prohvetite vere valamisel . '
40023031	Nõnda te tunnistate ise eneste kohta , et teie olete prohvetite tapjate pojad .
40023032	Täitke siis teiegi oma vanemate mõõt !
40023033	Te maod , te rästikute sugu , kuidas te võiksite põgeneda ära põrgu kohtust ?
40023034	Seepärast , vaata , mina läkitan teie juurde prohveteid ja tarku ja kirjatundjaid ning osa te tapate ja lööte risti ning osa te piitsutate oma sünagoogides ja jälitate neid linnast linna ,
40023035	et teie peale tuleks kõik õige veri , mis on valatud maa peal õige Aabeli verest kuni Berekja poja Sakarja vereni , kelle te tapsite templi ja altari vahel .
40023036	Tõesti , ma ütlen teile , see kõik tuleb selle sugupõlve peale !
40023037	Jeruusalemm , Jeruusalemm , kes sa tapad prohveteid ja viskad kividega surnuks need , kes su juurde on läkitatud ! Kui palju kordi olen ma tahtnud su lapsi koguda , otsekui kana kogub oma pesakonna tiibade alla , ent teie ei ole tahtnud !
40023038	Vaata , teie koda jäetakse maha ,
40023039	sest ma ütlen teile , et teie ei näe mind nüüdsest enam , kuni te ütlete : Õnnistatud olgu , kes tuleb Issanda nimel ! '
40024001	Ja Jeesus tuli pühakojast välja ja läks edasi . Ja ta jüngrid astusid tema juurde talle pühakoja hooneid näitama .
40024002	Jeesus hakkas rääkima ja ütles neile : ' Eks te näe seda kõike ? Tõesti , ma ütlen teile , ei jäeta siin kivi kivi peale , mida maha ei kistaks ! '
40024003	Aga kui Jeesus istus Õlimäel , astusid jüngrid ta juurde ja küsisid omavahel olles : ' Ütle meile , millal see kõik tuleb ja mis on sinu tulemise ja selle ajastu lõpu tunnustäht ? '
40024004	Ja Jeesus vastas neile : ' Vaadake , et keegi teid ei eksitaks !
40024005	Sest paljud tulevad minu nime all , öeldes : ' Mina olen Kristus ! ' ja eksitavad paljusid .
40024006	Aga kui te kuulete sõdadest ja sõjasõnumeid , siis vaadake , et te ei ehmu , sest see kõik peab sündima , kuid veel ei ole lõpp käes .
40024007	Sest rahvas tõuseb rahva vastu ja kuningriik kuningriigi vastu ja on näljahädasid ja paiguti on maavärinaid .
40024008	See kõik on aga sünnitusvalude algus .
40024009	Siis antakse teid ahistusse ja teid tapetakse ja te saate kõigi rahvaste vihaaluseks minu nime pärast .
40024010	Ja siis pahandavad paljud ja reedavad üksteist ja vihkavad üksteist .
40024011	Ja palju valeprohveteid tõuseb ja need eksitavad paljusid .
40024012	Ja kui ülekohus võtab võimust , jahtub paljude armastus .
40024013	Aga kes peab vastu lõpuni , see pääseb .
40024014	Ja seda Kuningriigi evangeeliumi kuulutatakse kogu ilmamaale , tunnistuseks kõigile rahvastele , ja siis tuleb lõpp .
40024015	Kui te siis näete pühakojas seisvat hävituse koletist , millest prohvet Taaniel on rääkinud - lugeja mõtelgu sellele ! - ,
40024016	siis need , kes on Juudamaal , põgenegu mägedesse .
40024017	Kes on katusel , ärgu tulgu alla oma majast midagi võtma ,
40024018	ja kes on põllul , ärgu pöördugu tagasi võtma oma kuube !
40024019	Aga häda neile , kes on lapseootel , ja neile , kes imetavad neil päevil !
40024020	Aga palvetage , et teie põgenemine ei juhtuks talvel ega hingamispäeval .
40024021	Sest siis on nii suur ahistus , millist pole olnud maailma algusest kuni praeguse ajani ega tule enam iial .
40024022	Ja kui nende päevade arvu ei kahandataks , siis ei pääseks ükski , aga valitute pärast kahandatakse neid päevi .
40024023	Kui siis keegi teile ütleb : ' Ennäe , Kristus on siin ! ' või ' Ennäe , seal ! ' , ärge uskuge ,
40024024	sest tõuseb valemessiaid ja valeprohveteid ja need pakuvad suuri tunnustähti ja imesid , et kui võimalik , eksitada ka valituid .
40024025	Vaata , mina olen teile seda ette ütelnud .
40024026	Kui teile siis öeldakse : ' Ennäe , ta on kõrbes ! ' , ärge siis minge välja ; ' Ennäe , ta on kambrites ! ' , ärge siis uskuge !
40024027	Sest otsekui välk sähvatab idast ja paistab läände , nõnda on Inimese Poja tulemine .
40024028	Kus iganes on korjus , sinna kogunevad raisakotkad .
40024029	Aga kohe peale nende päevade ahistust pimeneb päike ja kuu ei anna oma kuma ja tähed kukuvad taevast ja taeva vägesid kõigutatakse .
40024030	Ja siis saab nähtavaks Inimese Poja tunnustäht taevas ja siis halavad kõik maa suguvõsad ja nad näevad Inimese Poega tulevat taeva pilvede peal väe ja suure kirkusega .
40024031	Ja ta läkitab oma inglid suure pasunahäälega ja need koguvad kokku tema valitud neljast tuulest , taeva ühest äärest teise ääreni .
40024032	Ent viigipuust õppige võrdumit : kui selle okstele tärkavad noored võrsed ja ajavad lehti , siis te tunnete ära , et suvi on lähedal .
40024033	Nõnda ka teie , kui te näete kõike seda , tundke ära , et tema on lähedal , ukse taga !
40024034	Tõesti , ma ütlen teile , see sugupõlv ei kao , kuni kõik see on sündinud .
40024035	Taevas ja maa hävivad , aga minu sõnad ei hävi .
40024036	Seda päeva või tundi ei tea aga keegi , ei taeva inglid ega Poeg , vaid Isa üksi .
40024037	Sest nii nagu olid Noa päevad , nõnda on Inimese Poja tulemine .
40024038	Sest nii nagu inimesed olid noil päevil enne veeuputust - sõid ja jõid , võtsid naisi ja läksid mehele selle päevani , mil Noa läks laeva ,
40024039	ega taibanud midagi , enne kui tuli veeuputus ja võttis kõik nad ära - , nõnda on ka Inimese Poja tulemine .
40024040	Siis on kaks põllul : üks võetakse vastu ja teine jäetakse maha ;
40024041	kaks naist on veskil jahvatamas : üks võetakse vastu ja teine jäetakse maha .
40024042	Valvake siis , sest teie ei tea , mil päeval teie Issand tuleb !
40024043	Küllap te taipate , et kui peremees teaks , millisel öövalve ajal varas tuleb , siis ta valvaks ega lubaks oma majja sisse murda .
40024044	Seepärast olge ka teie valmis , sest Inimese Poeg tuleb tunnil , mil te ei arvagi !
40024045	Kes siis on ustav ja arukas sulane , kelle ta isand on seadnud oma kodakondsete üle neile parajal ajal elatist andma ?
40024046	Õnnis on see sulane , kelle ta isand tulles leiab nõnda tegevat .
40024047	Tõesti , ma ütlen teile , ta seab tema kogu oma vara üle .
40024048	Aga kui see sulane oleks halb ja ütleks endamisi : ' Mu isand viibib , '
40024049	ning hakkaks peksma oma kaassulaseid , sööma ja jooma koos purjutajatega ,
40024050	siis selle sulase isand tuleb päeval , mil ta ei oota , ja tunnil , mida ta ei tea ,
40024051	ning raiub ta pooleks ja annab talle sama koha silmakirjatsejatega ; seal on ulgumine ja hammaste kiristamine .
40025001	Siis on taevariik kümne neitsi sarnane , kes võtsid oma lambid ja läksid peigmehele vastu .
40025002	Viis nendest olid rumalad ja viis arukad ,
40025003	rumalad võtsid küll oma lambid , kuid ei võtnud kaasa õli ,
40025004	arukad võtsid aga lampidele lisaks kaasa õlianumad .
40025005	Aga kui peigmees viibis , jäid nad kõik tukkuma ja uinusid magama .
40025006	Aga keskööl kostis hüüd : ' Ennäe , peigmees ! Tulge välja teda vastu võtma ! '
40025007	Siis ärkasid kõik need neitsid ja seadsid korda oma lambid .
40025008	Rumalad ütlesid arukatele : ' Andke meile osa oma õlist , sest meie lambid kustuvad ! '
40025009	Aga arukad vastasid : ' Ei mingil juhul , sellest ei jätku meile ja teile ! Minge pigem kaupmeeste juurde ja ostke enestele ! '
40025010	Aga kui nad olid ostma läinud , tuli peigmees , ja kes olid valmis , läksid temaga pulma , ja uks lukustati .
40025011	Hiljem tulid ka need teised neitsid ja ütlesid : ' Isand , isand , ava meile ! '
40025012	Aga tema vastas neile : ' Tõesti , ma ütlen teile , ma ei tunne teid . '
40025013	Valvake siis , sest te ei tea seda päeva ega tundi !
40025014	Sest sellega on lugu just nagu mehega , kes enne võõrsile minemist kutsus oma sulased ja andis oma varanduse nende kätte .
40025015	Ühele andis ta viis talenti , teisele kaks ja kolmandale ühe , igaühele tema suutlikkust mööda , ning läks ära võõrsile .
40025016	Kohe läks see , kes oli saanud viis talenti , ja kauples nendega ning sai teist viis .
40025017	Nõndasamuti ka kaks talenti saanu sai teist kaks juurde .
40025018	Aga kes oli saanud ühe , läks ja kaevas maasse augu ning peitis ära oma isanda raha .
40025019	Pika aja pärast tuli nende sulaste isand koju ja nõudis neilt aru .
40025020	Siis astus ta ette see , kes oli saanud viis talenti , lisas sellele teist viis talenti ja ütles : ' Isand , sa andsid mulle viis talenti , ennäe , ma olen saanud teist viis talenti ! '
40025021	Ta isand lausus talle : ' Tubli , sa hea ja ustav sulane , sa oled olnud ustav pisku üle , ma panen su palju üle . Mine oma isanda rõõmupeole ! '
40025022	Ka kaks talenti saanu ütles ta ette astudes : ' Isand , sa andsid mulle kaks talenti , ennäe , ma olen saanud teist kaks talenti ! '
40025023	Ta isand lausus talle : ' Tubli , sa hea ja ustav sulane , sa oled olnud ustav pisku üle , ma panen su palju üle . Mine oma isanda rõõmupeole ! '
40025024	Siis astus tema ette ka see , kes oli saanud ühe talendi , ja ütles : ' Isand , ma tean , et sa oled vali mees , sa lõikad sealt , kuhu sa ei ole külvanud , ja kogud sealt , kuhu sa ei ole puistanud .
40025025	Ja ma kartsin , läksin ära ja peitsin sinu talendi maa sisse . Vaata , siin on sinu oma ! '
40025026	Tema isand aga vastas talle : ' Sa halb ja laisk sulane ! Sa teadsid , et ma lõikan sealt , kuhu ma ei ole külvanud , ja kogun sealt , kuhu ma ei ole puistanud .
40025027	Siis sa oleksid pidanud mu raha andma pankurite kätte , ja tulles ma oleksin saanud oma osa kätte vahekasuga .
40025028	Võtke nüüd tema käest talent ära ja andke sellele , kellel on kümme talenti !
40025029	Sest igaühele , kellel on , antakse , ja tal on rohkem kui küllalt , kellel aga ei ole , selle käest võetakse ära seegi , mis tal on .
40025030	Ja kõlbmatu sulane heitke välja kaugele pimedusse , seal on ulgumine ja hammaste kiristamine ! '
40025031	Aga kui Inimese Poeg tuleb oma kirkuses ja kõik inglid temaga , siis ta istub oma kirkuse troonile
40025032	ja ta ette kogutakse kõik rahvad ja ta eraldab nad üksteisest , otsekui karjane eraldab lambad sikkudest .
40025033	Ja ta seab lambad oma paremale käele , sikud aga vasakule käele .
40025034	Siis ütleb kuningas oma paremal käel olijatele : ' Tulge siia , minu Isa õnnistatud , pärige kuningriik , mis teile on valmistatud maailma rajamisest peale !
40025035	Sest mul oli nälg ja te andsite mulle süüa , mul oli janu ja te andsite mulle juua , ma olin kodutu ja te võtsite mu vastu ,
40025036	ma olin alasti ja te riietasite mind , ma olin haige ja te tulite mind vaatama , ma olin vangis ja te tulite mu juurde . '
40025037	Siis vastavad õiged talle : ' Issand , millal me nägime sind näljasena ja toitsime sind , või janusena ja jootsime sind ?
40025038	Millal me nägime sind kodutuna ja võtsime su vastu , või alasti ja riietasime sind ?
40025039	Millal me nägime sind haigena või vangis ja tulime su juurde ? '
40025040	Ja kuningas vastab neile : ' Tõesti , ma ütlen teile , mida te iganes olete teinud kellele tahes mu kõige pisematest vendadest , seda te olete teinud mulle . '
40025041	Siis ta ütleb ka vasakul käel olijatele : ' Minge ära minu juurest , te äraneetud , igavesse tulle , mis on valmistatud kuradile ja tema inglitele !
40025042	Sest mul oli nälg ja te ei andnud mulle süüa , mul oli janu ja te ei andnud mulle juua ,
40025043	ma olin kodutu ja te ei võtnud mind vastu , ma olin alasti ja te ei riietanud mind , ma olin haige ja vangis ja te ei tulnud mind vaatama . '
40025044	Siis vastavad ka need : ' Issand , millal me nägime sind näljasena või janusena või kodutuna või alasti või haigena või vangis ja ei ole sind teeninud ? '
40025045	Siis ta vastab neile : ' Tõesti , ma ütlen teile , mida te iganes olete jätnud tegemata kellele tahes mu kõige pisematest vendadest , seda te olete jätnud tegemata minulegi . '
40025046	Ja need lähevad igavesse karistusse , õiged aga igavesse ellu . '
40026001	Ja sündis , kui Jeesus oli kõik need kõned lõpetanud , et ta ütles oma jüngritele :
40026002	' Te teate , et ülehomme on paasapüha ja Inimese Poeg antakse risti lüüa . '
40026003	Siis kogunesid ülempreestrid ja rahvavanemad ülempreester Kaifase kotta
40026004	ja otsustasid Jeesuse kavalusega kinni võtta ja tappa .
40026005	Nad ütlesid aga : ' Teda ei tohi kinni võtta pühade ajal , sest muidu hakkab rahvas mässama . '
40026006	Aga kui Jeesus oli Betaanias pidalitõbise Siimona majas ,
40026007	astus ta juurde naine , kellel oli alabasternõu ülihinnalise salviga , ning valas salvi lauas istuva Jeesuse pea peale .
40026008	Jüngrite meel läks aga pahaseks seda nähes ja nad ütlesid : ' Milleks küll see raiskamine ?
40026009	Selle oleks ju võinud müüa suure raha eest ja raha anda vaestele . '
40026010	Aga Jeesus ütles seda märgates neile : ' Miks te tülitate seda naist ? Ta on teinud mulle kauni teo .
40026011	Vaeseid on teie juures ju alati , mind aga ei ole teil alati .
40026012	Sest seda salvi minu ihu peale kallates tegi tema seda minu matuseks .
40026013	Tõesti , ma ütlen teile , kus iganes kogu maailmas kuulutatakse evangeeliumi , kõneldakse ka tema mälestuseks sellest , mis ta on teinud . '
40026014	Siis läks Juudas Iskariot , üks neist kaheteistkümnest , ülempreestrite juurde
40026015	ja ütles : ' Mis te tahate mulle anda , kui ma tema teie kätte annan ? ' Nemad pakkusid talle kolmkümmend hõberaha .
40026016	Ja sellest alates otsis Juudas parajat hetke , et Jeesust ära anda .
40026017	Aga hapnemata leibade püha esimesel päeval astusid Jeesuse jüngrid ta juurde ja küsisid : ' Kuhu sa tahad , et me sulle paasa söömise valmistaksime ? '
40026018	Tema ütles : ' Minge linna selle-ja-selle juurde ja öelge talle : ' Õpetaja ütleb : Minu aeg on lähedal , ma tahan sinu juures pidada paasasöömaaega oma jüngritega ! ' '
40026019	Ja jüngrid tegid , nõnda nagu Jeesus neid oli käskinud , ja valmistasid paasasöömaaja .
40026020	Aga õhtul istus Jeesus lauda koos nende kaheteistkümnega .
40026021	Ja kui nad sõid , ütles tema : ' Tõesti , ma ütlen teile , üks teie seast annab minu ära . '
40026022	Ja väga nukraks jäädes hakkasid nad järjestikku talle ütlema : ' Ega ometi mina see ole , Issand ? '
40026023	Tema aga vastas : ' See , kes sööb minuga samast kausist , annabki minu ära .
40026024	Inimese Poeg läheb küll ära , nõnda nagu temast on kirjutatud , aga häda sellele inimesele , kes Inimese Poja ära annab ! Sellele inimesele oleks parem , kui ta ei oleks sündinud . '
40026025	Aga Juudas , tema äraandja , kostis talle : ' Olen siis mina see , rabi ? ' Jeesus ütles talle : ' Need on sinu sõnad . '
40026026	Aga kui nad sõid , võttis Jeesus leiva , õnnistas ja murdis ja ütles jüngritele andes : ' Võtke , sööge , see on minu ihu ! '
40026027	Ja ta võttis karika , tänas , andis selle neile ja ütles : ' Jooge kõik selle seest ,
40026028	sest see on minu lepinguveri , mis valatakse paljude eest pattude andeksandmiseks !
40026029	Aga ma ütlen teile : Mina ei joo siitpeale sellest viinapuu viljast kuni päevani , mil ma joon koos teiega uut oma Isa riigis . '
40026030	Ja kui nad olid laulnud kiituslaulu , läksid nad välja Õlimäele .
40026031	Siis ütles Jeesus neile : ' Teie kõik taganete minust täna öösel , sest kirjutatud on : Ma löön karjast , ja karja lambad pillutatakse laiali .
40026032	Kuid pärast oma ülesäratamist lähen ma teie eele Galileasse . '
40026033	Aga Peetrus kostis : ' Kui ka kõik taganevad sinust , ei tagane mina eluilmaski ! '
40026034	Jeesus lausus talle : ' Tõesti , ma ütlen sulle , täna öösel , enne kui kukk laulab , salgad sina mu kolm korda ära . '
40026035	Peetrus ütles talle : ' Kui ma ka peaksin koos sinuga surema , mina ei salga sind mitte ! ' Samamoodi ütlesid ka kõik teised jüngrid .
40026036	Siis Jeesus tuli koos nendega paika , mida hüütakse Ketsemaniks , ja ütles jüngritele : ' Istuge siin , kuni ma lähen ja palvetan seal ! '
40026037	Ja ta võttis enesega kaasa Peetruse ja kaks Sebedeuse poega ning muutus kurvaks ja tundis ahastust .
40026038	Siis ta ütles neile : ' Mu hing on väga kurb surmani . Jääge siia ja valvake koos minuga ! '
40026039	Ja ta läks pisut eemale , langes silmili maha ja palvetas : ' Minu Isa , kui see on võimalik , siis möödugu see karikas minust ! Ometi ärgu sündigu nõnda , nagu mina tahan , vaid nii nagu sina ! '
40026040	Ja Jeesus tuli jüngrite juurde ja leidis nad magamast ning ütles Peetrusele : ' Niisiis te ei jaksanud ühtainustki tundi koos minuga valvata ?
40026041	Valvake ja palvetage , et te ei satuks kiusatusse ! Vaim on küll valmis , aga liha on nõder . '
40026042	Ta läks teist korda ära ja palvetas : ' Minu Isa , kui see ei saa mööda minna nii , et ma sellest ei joo , siis sündigu sinu tahtmine ! '
40026043	Ja kui ta tuli tagasi , leidis ta jüngrid taas magamast , sest nende silmad olid rasked unest .
40026044	Ja ta jättis nad sinna ning läks jälle ära ja palvetas kolmandat korda , lausudes uuesti needsamad sõnad .
40026045	Siis Jeesus tuli jüngrite juurde ja ütles neile : ' Teie aina magate ja puhkate ! Vaata , tund on lähedal ja Inimese Poeg antakse patuste kätte !
40026046	Tõuske üles , läki ! Ennäe , mu äraandja on lähedal ! '
40026047	Ja kui Jeesus alles rääkis , ennäe , tuli Juudas , üks neist kaheteistkümnest , ja temaga oli kaasas suur rahvahulk mõõkade ja nuiadega , saadetud ülempreestrite ja rahvavanemate poolt .
40026048	Aga tema äraandja oli andnud neile tähise : ' See , kellele ma suud annan , ongi tema . Tema võtke kinni ! '
40026049	Ja otsekohe astus Juudas Jeesuse juurde ja ütles : ' Tere , rabi ! ' ning andis talle suud .
40026050	Aga Jeesus ütles talle : ' Sõber , milleks sa siin oled ? ' Siis nad astusid Jeesuse juurde , panid käed tema külge ja võtsid ta kinni .
40026051	Ja ennäe , üks Jeesuse kaaslastest sirutas käe ja tõmbas tupest oma mõõga ja lõi ülempreestri sulast ning raius ta kõrva ära .
40026052	Siis ütles Jeesus talle : ' Pista oma mõõk tuppe tagasi , sest kõik , kes mõõga tõmbavad , mõõga läbi hukkuvad !
40026053	Kas sa arvad , et ma ei või oma Isa paluda , ja ta saadaks mu käsutusse praegu rohkem kui kaksteist leegioni ingleid ?
40026054	Aga kuidas siis saaksid täide minna kirjad , et see nõnda peab sündima ? '
40026055	Sel tunnil ütles Jeesus rahvahulgale : ' Kas te olete nagu teeröövli kallale tulnud mõõkade ja nuiadega mind kinni võtma ? Ma olen päevast päeva istunud pühakojas õpetamas ja te ei ole mind vangistanud ! '
40026056	Aga see kõik on sündinud , et prohvetite kirjad läheksid täide . Siis põgenesid kõik jüngrid , jättes tema maha .
40026057	Aga Jeesuse vangistajad viisid ta ülempreester Kaifase juurde , kuhu olid kogunenud kirjatundjad ja vanemad .
40026058	Peetrus järgnes talle eemalt kuni ülempreestri õueni , läks sisse ja istus maha teenijate juurde , et näha , kuidas asi lõpeb .
40026059	Aga ülempreestrid ja terve Suurkohus otsisid valetunnistust Jeesuse vastu , et teda surmata ,
40026060	ent ei leidnud , kuigi palju valetunnistajaid astus ette . Viimaks aga astusid ette kaks ,
40026061	kes ütlesid : ' Tema on lausunud : ' Ma võin Jumala templi lammutada ja kolme päevaga üles ehitada . ' '
40026062	Siis ülempreester tõusis püsti ja ütles Jeesusele : ' Kas sa ei vasta midagi selle kohta , mida need sinu vastu tunnistavad ? '
40026063	Aga Jeesus vaikis . Ja ülempreester ütles talle : ' Ma vannutan sind elava Jumala ees , et sa meile ütleksid , kas sina oled Messias , Jumala Poeg ? '
40026064	Jeesus vastas talle : ' Need on sinu sõnad . Ometi ütlen mina teile : Siitpeale te näete Inimese Poja istuvat Väe paremal käel ja tulevat taeva pilvedel . '
40026065	Siis ülempreester käristas oma rõivad lõhki ja ütles : ' Ta on teotanud pühadust ! Mis tunnistajaid meil veel on vaja ! Vaata , nüüd te olete ise kuulnud pühaduseteotust !
40026066	Mis teie arvate ? ' Aga nemad kostsid : ' Tal on surmasüü ! '
40026067	Siis nad sülitasid Jeesusele näkku ja peksid teda rusikatega , mõned aga lõid teda kepiga
40026068	ja ütlesid : ' Ütle meile prohveti viisil , Messias , kes see on , kes sind lõi ? '
40026069	Peetrus istus aga väljas õuel . Ja ta juurde astus üks teenijatüdruk ja ütles : ' Ka sina olid galilealase Jeesusega . '
40026070	Aga tema salgas kõigi ees : ' Ma ei mõista , mida sa räägid ! '
40026071	Kui ta läks aga värava poole , nägi teda teine teenijatüdruk ja ütles neile , kes seal olid : ' Tema oli naatsaretlase Jeesusega . '
40026072	Ja taas salgas ta vandega : ' Ma ei tunne seda inimest ! '
40026073	Üsna varsti ütlesid aga sealviibijad Peetrusele ligi astudes : ' Tõesti , ka sina oled üks nende seast , sest su kõneviiski annab su ära . '
40026074	Siis hakkas ta hirmsasti sajatama ja vanduma : ' Ma ei tunne seda inimest ! ' Ja kohe laulis kukk
40026075	ja Peetrusele tuli meelde , mis Jeesus oli öelnud : ' Enne kui kukk laulab , salgad sina minu kolm korda ära . ' Ja sealt lahkudes puhkes ta kibedasti nutma .
40027001	Aga varahommikul langetasid kõik ülempreestrid ja rahvavanemad Jeesuse kohta otsuse , et ta tuleb surmata ,
40027002	ja viisid ta aheldatult ära ning andsid maavalitseja Pilaatuse kätte .
40027003	Kui siis tema reetja Juudas nägi , et Jeesus oli mõistetud surma , kahetses ta ja viis need kolmkümmend hõberaha ülempreestritele ja vanematele tagasi ,
40027004	öeldes : ' Ma olen teinud pattu , olen süütu vere ära andnud . ' Nemad aga vastasid : ' Mis see meie asi on ? Vaata ise ! '
40027005	Ja visanud hõberahad templisse maha , Juudas eemaldus , läks ära ja poos enese üles .
40027006	Aga ülempreestrid ütlesid neid hõberahasid üles korjates : ' Neid ei tohi templivaramusse panna , sest see on vere hind . '
40027007	Nad võtsid nõuks osta nende eest potissepa põllu matmispaigaks muulastele .
40027008	Seepärast hüütakse seda põldu Verepõlluks tänini .
40027009	Siis läks täide , mis prohvet Jeremija kaudu on räägitud : ' Ja nad võtsid kolmkümmend hõberaha , hinna , mille vääriliseks Iisraeli lapsed ta olid hinnanud ,
40027010	ja andsid need potissepa põllu eest , nii nagu Issand mind oli käskinud . '
40027011	Jeesus pandi aga seisma maavalitseja ette , ja maavalitseja küsis temalt : ' Sina oled siis juutide kuningas ? ' Aga Jeesus lausus : ' Need on sinu sõnad . '
40027012	Ent ülempreestrite ja vanemate kaebuste peale tema kohta ei vastanud Jeesus midagi .
40027013	Siis ütles Pilaatus talle : ' Kas sa ei kuule , mida kõike nad sinu vastu tunnistavad ? '
40027014	Tema ei vastanud talle selle peale ainsatki sõna , nõnda et maavalitseja pani seda väga imeks .
40027015	Maavalitsejal oli aga tava vastu pühi lasta vabaks üks vang , keda rahvahulk tahtis .
40027016	Tollal oli vangide seas Barabase-nimeline kurikuulus mees .
40027017	Kui nad nüüd koos olid , küsis Pilaatus neilt : ' Kumma te tahate , et ma lasen teile vabaks , kas Barabase või Messiaks nimetatud Jeesuse ? '
40027018	Ta ju teadis , et nad olid Jeesuse kadeduse pärast tema kätte andnud .
40027019	Aga kui Pilaatus istus kohtujärjel , saatis ta naine talle sõna : ' Ärgu olgu sul midagi tegemist selle õigega , sest ma olen täna öösel unenäos tema pärast palju kannatanud ! '
40027020	Ülempreestrid ja vanemad keelitasid aga rahvahulki , et need nõuaksid Barabast , Jeesuse aga laseksid hukata .
40027021	Maavalitseja küsis veel kord : ' Kumma neist kahest te tahate , et ma vabaks laseksin ? ' Nemad vastasid : ' Barabase ! '
40027022	Pilaatus küsis neilt : ' Mis ma siis pean tegema Jeesusega , keda nimetatakse Messiaks ? ' Nad kõik ütlesid : ' Löödagu risti ! '
40027023	Aga tema lausus : ' Miks nii , mis halba on ta siis teinud ? ' Rahvahulk karjus aga veel valjemini : ' Löödagu risti ! '
40027024	Kui siis Pilaatus nägi , et ta midagi ei võinud parata , vaid lärm läks aina suuremaks , siis ta võttis vett ja pesi rahvahulga ees oma käsi , öeldes : ' Ma olen süüta selle verest ! Küll te näete ! '
40027025	Ja kogu rahvas kostis talle : ' Tema veri tulgu meie ja meie laste peale ! '
40027026	Siis ta laskis neile vabaks Barabase , Jeesust aga laskis piitsutada ja andis ta risti lüüa .
40027027	Siis võtsid maavalitseja sõdurid Jeesuse kaasa kohtukotta ja kogusid tema kallale terve väesalga .
40027028	Ja nad võtsid ta riidest lahti ja panid talle selga punase mantli .
40027029	Ja pununud kibuvitstest pärja , panid selle talle pähe ja pilliroo ta paremasse kätte ja tema ette põlvili heites teotasid teda : ' Tervist , juutide kuningas ! '
40027030	Ja nad sülitasid ta peale ja võtsid pilliroo ning lõid talle pähe .
40027031	Ja kui nad olid teda küllalt teotanud , tõmbasid nad tal mantli seljast ja riietasid Jeesuse ta oma rõivastesse ja viisid ta ära ristilöömiseks .
40027032	Välja minnes leidsid nad Küreene mehe , nimega Siimon , seda nad sundisid kandma Jeesuse risti .
40027033	Ja kui nad jõudsid paika , mida hüütakse Kolgataks - see tähendab Pealuu paigaks - ,
40027034	andsid nad Jeesusele juua sapiga segatud veini . Kui ta seda oli maitsnud , siis ta ei tahtnud juua .
40027035	Aga kui nad tema olid risti löönud , jagasid nad liisku heites ta rõivad omavahel
40027036	ja istusid maha ning valvasid teda seal .
40027037	Ja nad panid ta pea kohale kirja tema süüga : ' See on Jeesus , juutide kuningas . '
40027038	Siis nad lõid koos Jeesusega risti kaks teeröövlit , ühe ta paremale ja teise vasemale käele .
40027039	Möödujad aga parastasid teda päid vangutades :
40027040	' Sina , kes lammutad templi ja kolme päevaga üles ehitad , päästa iseennast ! Kui sa oled Jumala Poeg , siis astu ristilt alla ! '
40027041	Nõndasamuti teotasid teda ka ülempreestrid koos kirjatundjate ja vanematega :
40027042	' Teisi on ta päästnud , iseennast ei suuda päästa . On ta Iisraeli kuningas , astugu nüüd ristilt alla ja me usume temasse !
40027043	Ta on lootnud Jumala peale , eks tema päästku ta , kui ta teda tahab , ta ju ütleb , et ta on Jumala Poeg . '
40027044	Just niisamuti teotasid teda ka koos temaga ristilöödud teeröövlid .
40027045	Keskpäeval aga tuli pimedus üle kogu maa kuni kella kolmeni pärast lõunat .
40027046	Kella kolme paiku aga kisendas Jeesus valju häälega : ' Elii , elii , lemaa sabahtani ? ' - see tähendab : ' Mu Jumal , mu Jumal , miks sa mu maha jätsid ? '
40027047	Aga mõned sealseisjaist laususid seda kuuldes : ' See hüüab Eelijat appi ! '
40027048	Ja kohe jooksis üks nende seast ja võttis äädikaga immutatud käsna , pistis selle roo otsa ja pakkus talle juua .
40027049	Aga teised rääkisid : ' Noh olgu , eks me näe , kas Eelija tuleb teda päästma ! '
40027050	Jeesus aga , kisendades taas valju häälega , heitis hinge .
40027051	Ja ennäe , templi vahevaip kärises ülalt alla kaheks ja maa värises ja kaljud murdusid
40027052	ja hauakambrid avanesid ja ärkas üles palju magama uinunud pühade ihusid
40027053	ja need tulid hauakambritest välja ja läksid pärast tema surnuist ülesäratamist pühasse linna ja paljud said seda näha .
40027054	Aga kui väeülem ja need , kes koos temaga Jeesust valvasid , nägid maavärisemist ja seda , mis sündis , lõid nad väga kartma ja ütlesid : ' Tõesti , see oli Jumala Poeg ! '
40027055	Aga seal oli toimuvat eemalt vaatamas palju naisi , kes olid Jeesusele järgnenud Galileast alates teda teenides ,
40027056	nende seas Maarja Magdaleena ja Jaakobuse ja Joosepi ema Maarja ning Sebedeuse poegade ema .
40027057	Aga õhtu jõudes tuli rikas mees Arimaatiast , nimega Joosep , kes oli ka Jeesuse jünger .
40027058	See läks Pilaatuse juurde ja palus enesele Jeesuse ihu . Siis Pilaatus käskis selle anda .
40027059	Ja Joosep võttis ihu , mässis selle puhtasse linasse
40027060	ja pani oma uude kaljusse raiutud hauakambrisse , ning veeretanud haua ukse ette suure kivi , läks ära .
40027061	Aga Maarja Magdaleena ja teine Maarja olid ka seal , nad istusid haua vastas .
40027062	Järgmisel päeval , see oli pühade valmistuspäevale järgnev hingamispäev , tulid ülempreestrid ja variserid Pilaatuse juurde kokku
40027063	ja ütlesid : ' Isand , meile tuleb meelde , et see eksitaja ütles , kui ta alles elas : ' Mina ärkan kolme päeva pärast üles . '
40027064	Käsi nüüd hauda kolmanda päevani valve all pidada , et jüngrid ei tuleks ja teda ära ei varastaks ega ütleks rahvale , et ta on üles äratatud surnuist , sest nii oleks viimane pettus hullem kui esimene . '
40027065	Pilaatus lausus neile : ' Siin on teile valvesalk . Minge ning pidage valvet , nii nagu oskate ! '
40027066	Nemad läksid ja võtsid haua valve alla ja koos valvesalgaga pitseerisid kivi .
40028001	Aga kui hingamispäev oli möödas ja hakkas juba koitma nädala esimese päeva hommikul , tulid Maarja Magdaleena ja teine Maarja hauda vaatama .
40028002	Ja ennäe , sündis suur maavärisemine , sest Issanda ingel , laskudes taevast , tuli ja veeretas kivi kõrvale ja istus selle peale .
40028003	Aga ta nägu oli nagu välk ja ta rõivad valged nagu lumi .
40028004	Aga hirmust tema ees värisesid valvurid ja kukkusid maha nagu surnud .
40028005	Aga ingel pöördus naiste poole ja ütles : ' Teie ärge kartke ! Ma tean , et te otsite ristilöödud Jeesust .
40028006	Teda ei ole siin , ta on üles äratatud , nõnda nagu ta ütles . Tulge , vaadake paika , kus ta magas !
40028007	Ja minge kiiresti , öelge tema jüngritele , et ta on üles äratatud surnuist ! Ja vaata , ta läheb teie eele Galileasse , seal te saate teda näha . Vaata , ma olen seda teile öelnud . '
40028008	Ja hauakambri juurest kiiresti kartuse ja suure rõõmuga lahkudes jooksid nad kuulutama seda tema jüngritele .
40028009	Ja ennäe , Jeesus ise tuli neile vastu ja ütles : ' Olge rõõmsad ! ' Aga nemad astusid ta juurde , haarasid ta jalgade ümbert kinni ja kummardasid teda .
40028010	Siis Jeesus ütles neile : ' Ärge kartke ! Minge ning teatage mu vendadele , et nad läheksid Galileasse , ja seal saavad nad mind näha . '
40028011	Aga kui nad olid läinud , vaata , siis tulid mõned valvesalgast linna ja teatasid ülempreestritele kõik , mis oli sündinud .
40028012	Ja need tulid koos vanematega kokku ja võtsid nõuks anda sõduritele rohkesti raha .
40028013	Nad õpetasid : ' Öelge : ' Jeesuse jüngrid tulid öösel ja varastasid tema ära , kui me magasime . '
40028014	Ja kui maavalitseja peaks sellest kuulda saama , küll me teda meelitame ja teeme , et teie võite olla mureta . '
40028015	Nemad aga võtsid raha ja tegid , nagu neid oli õpetatud . Ja seda juttu levitatakse juutide seas tänini .
40028016	Need üksteist jüngrit läksid aga Galileasse sinna mäele , kuhu Jeesus neid oli käskinud minna .
40028017	Ja kui nad teda nägid , kummardasid nad teda , mõned olid aga kahevahel .
40028018	Ja Jeesus astus nende juurde ja kõneles neile : ' Minule on antud kõik meelevald taevas ja maa peal .
40028019	Minge siis , tehke jüngriteks kõik rahvad , ristides neid Isa ja Poja ja Püha Vaimu nimesse
40028020	ja õpetades neid pidama kõike , mida mina olen teil käskinud ! Ja vaata , mina olen iga päev teie juures ajastu lõpuni . '
41001001	Jeesuse Kristuse [ Jumala Poja ] evangeeliumi algus .
41001002	Nõnda nagu on kirjutatud prohvet Jesaja raamatus : ' Vaata , ma saadan sinu palge eele oma käskjala , kes valmistab su teed .
41001003	Hüüdja hääl on kõrbes : Valmistage Issandale tee , tehke tasaseks tema teerajad ! ' ,
41001004	nii sündis , et Ristija Johannes oli kõrbes ja kuulutas meeleparandusristimist pattude andeksandmiseks .
41001005	Ja tema juurde läks kogu Juudamaa ja kõik Jeruusalemma linna rahvas ning kui nad olid oma patud üles tunnistanud , ristis Johannes nad Jordani jões .
41001006	Ja Johannese riided olid kaamelikarvadest ja ta niuete ümber oli nahkvöö ning ta sõi rohutirtse ja metsmett .
41001007	Ja ta kuulutas : ' Pärast mind tuleb minust vägevam , kelle jalatsipaelagi ma ei kõlba kummardudes lahti päästma .
41001008	Mina ristin teid veega , aga tema ristib teid Püha Vaimuga . '
41001009	Neil päevil sündis , et Jeesus tuli Naatsaretist Galileamaalt ja Johannes ristis ta Jordanis .
41001010	Ja veest välja tulnud , nägi ta kohe taevast avanevat ning Vaimu kui tuvi laskuvat tema peale .
41001011	Ja taevast kostis hääl : ' Sina oled mu armas Poeg , sinust on mul hea meel ! '
41001012	Ja kohe ajas Vaim Jeesuse kõrbe
41001013	ja ta oli kõrbes nelikümmend päeva saatana kiusata . Ja ta oli metsloomade seas ning inglid teenisid teda .
41001014	Aga pärast Johannese vangistamist tuli Jeesus Galileasse ja kuulutas Jumala evangeeliumi :
41001015	' Aeg on täis saanud ja Jumala riik on lähedal . Parandage meelt ja uskuge evangeeliumisse ! '
41001016	Ja Galilea järve randa pidi kõndides nägi Jeesus Siimonat ja tema venda Andreast noota järve heitvat , nad olid ju kalurid .
41001017	Ja Jeesus ütles neile : ' Järgnege mulle ja ma teen teist inimesepüüdjad ! '
41001018	Ja nad jätsid kohe oma võrgud sinnapaika ning järgnesid talle .
41001019	Ja kui ta oli pisut edasi läinud , nägi ta Sebedeuse poega Jaakobust ja tema venda Johannest paadis võrke parandamas
41001020	ja ta kutsus nad otsekohe . Ja nemad jätsid oma isa Sebedeuse koos palgalistega paati ning läksid tema järel ära .
41001021	Ja nad tulid Kapernauma . Ja Jeesus läks kohe järgmisel hingamispäeval sünagoogi ja hakkas õpetama .
41001022	Ja nad olid vapustatud tema õpetusest , sest ta ei õpetanud neid nõnda nagu kirjatundjad , vaid nagu see , kellel on meelevald .
41001023	Ja nende sünagoogis oli inimene , kelles oli rüve vaim , ja see kisendas :
41001024	' Mis on meil asja sinuga , Jeesus Naatsaretlane ? Kas sa oled tulnud meid hukkama ? Ma tean , kes sa oled : Jumala Püha ! '
41001025	Ja Jeesus sõitles teda : ' Jää vait ja mine temast välja ! '
41001026	Ja rüve vaim lahkus temast teda raputades ja valju häälega kisendades .
41001027	Ja nad kõik olid jahmunud , nii et nad arutasid omavahel : ' Mis see siis on ? Kas uus meelevallaga õpetus ? Tema vaid käsutab rüvedaid vaime , ja need kuulavad tema sõna ! '
41001028	Ja kohe levis kuuldus temast kõikjale kogu Galilea ümbruskonda .
41001029	Aga nemad tulid kohe pärast sünagoogist lahkumist koos Jaakobuse ja Johannesega Siimona ja Andrease majja .
41001030	Aga Siimona ämm lamas voodis palavikus . Ja otsekohe räägiti Jeesusele temast .
41001031	Ja Jeesus astus ta juurde , võttis tema käest kinni ja aitas ta üles . Ja palavik lahkus Siimona ämmast ning ta teenis neid .
41001032	Aga õhtu jõudes , kui päike oli loojunud , toodi Jeesuse juurde kõik haiged ja kurjast vaimust vaevatud ;
41001033	terve linn oli kogunenud maja ukse ette .
41001034	Ja ta tervendas paljusid , kes põdesid mitmesuguseid haigusi , ning ajas välja palju kurje vaime ega lubanud kurjadel vaimudel rääkida , sest need teadsid , kes ta on .
41001035	Ja vara hommikul enne valget tõusis Jeesus üles , väljus ning läks tühja paika ja palvetas seal .
41001036	Ja Siimon ja ta kaaslased ruttasid talle järele
41001037	ning leidsid ta . Ja nad ütlesid talle : ' Kõik otsivad sind ! '
41001038	Tema aga ütles neile : ' Läki mujale , naaberküladesse , et ma sealgi kuulutaksin , sest selleks olen ma tulnud ! '
41001039	Ja Jeesus käis läbi kogu Galilea , jutlustades sealsetes sünagoogides ja ajades välja kurje vaime .
41001040	Ja Jeesuse juurde tuli pidalitõbine , palus teda ja põlvili heites ütles talle : ' Kui sa tahad , siis sa võid mu puhtaks teha ! '
41001041	Ja Jeesusel hakkas temast hale , ta sirutas oma käe välja , puudutas teda ja ütles : ' Ma tahan , saa puhtaks ! '
41001042	Ja otsekohe lahkus pidalitõbi temast ja ta sai puhtaks .
41001043	Ja Jeesus hoiatas meest ja saatis ta kohe minema .
41001044	Jeesus ütles talle : ' Vaata , et sa kellelegi midagi ei räägi , vaid mine näita ennast preestrile ja ohverda oma puhtaks saamise eest , mis Mooses on käskinud , neile tunnistuseks ! '
41001045	See aga läks ja hakkas igal pool kõnelema ja seda uudist levitama , nii et Jeesus ei saanud enam avalikult minna ühtegi linna , vaid pidi viibima eemal asustamata paigus . Ja kõikjalt tuldi tema juurde .
41002001	Ja kui Jeesus tuli mõni päev hiljem taas Kapernauma , saadi kuulda , et ta on kodus .
41002002	Ja paljud tulid kokku , nii et isegi ukse ees ei olnud enam ruumi . Ja Jeesus kõneles neile Jumala sõna .
41002003	Ja neli meest tuli tema juurde , kandes halvatut .
41002004	Ja kui nad rahvahulga tõttu ei saanud teda tuua Jeesuse lähedale , võtsid nad katuse sealt kohalt lahti , kus ta oli , ja teinud augu , lasksid alla kanderaami , millel halvatu lamas .
41002005	Ja nende usku nähes ütles Jeesus halvatule : ' Poeg , sinu patud on sulle andeks antud ! '
41002006	Aga seal olid mõned kirjatundjad istumas , kes mõtlesid oma südames :
41002007	' Mida see räägib nõnda ? Ta teotab Jumalat ! Kes muu võib patte andeks anda kui Jumal üksi ? '
41002008	Aga Jeesus tundis kohe oma vaimus ära , et nood nõnda mõtlevad iseeneses , ja ta ütles neile : ' Miks te seda kõike arutate oma südames ?
41002009	Kumb on kergem , kas öelda halvatule : ' Sinu patud on andeks antud ! ' või öelda talle : ' Tõuse püsti , võta oma kanderaam ja kõnni ! ' ?
41002010	Aga et te teaksite , et Inimese Pojal on meelevald patte andeks anda maa peal , ' - ta ütles halvatule -
41002011	' sinule ma ütlen : Tõuse püsti , võta oma kanderaam ja mine koju ! '
41002012	Ja kohe tõusis too püsti , võttis oma kanderaami ja läks välja kõigi silma all , nii et kõik hämmastusid ja ülistasid Jumalat , öeldes : ' Sellist asja pole me eluilmaski näinud ! '
41002013	Ja Jeesus läks taas välja järve äärde ja ta juurde tuli suur hulk rahvast ja ta õpetas neid .
41002014	Ja edasi minnes nägi Jeesus Leevit , Alfeuse poega , tollihoone juures istuvat ja ütles talle : ' Järgne mulle ! ' Ja too tõusis ja järgnes talle .
41002015	Ja sündis , et Jeesus istus lauas tema kodus ning palju tölnereid ja muid patuseid istus koos Jeesuse ja tema jüngritega . Sest neid oli palju , kes temaga kaasas käisid .
41002016	Ja kui variseride kirjatundjad nägid , et Jeesus sööb koos patuste ja tölneritega , ütlesid nad tema jüngritele : ' Mis , kas ta sööb koos tölnerite ja patustega ! '
41002017	Seda kuuldes ütles Jeesus neile : ' Ei vaja arsti terved , vaid haiged . Ma ei ole tulnud kutsuma õigeid , vaid patuseid . '
41002018	Johannese jüngritel ja variseridel oli tavaks paastuda . Nüüd tuldi ja öeldi Jeesusele : ' Miks Johannese jüngrid ja variseride jüngrid paastuvad , aga sinu jüngrid ei paastu ? '
41002019	Ja Jeesus ütles neile : ' Ega peiupoisid või paastuda sel ajal , kui peigmees on nende juures ! ? Niikaua kui peigmees on nende juures , nad ei või paastuda .
41002020	Ent päevad tulevad , mil peigmees neilt ära võetakse , küll nad siis paastuvad tol päeval .
41002021	Keegi ei paika vanutamata riidetükiga vana kuube , muidu paik rebeneb selle küljest , uus vanast , ja auk läheb veel suuremaks .
41002022	Ja keegi ei kalla värsket veini vanadesse nahklähkritesse , muidu vein rebestab lähkrid ning vein ja lähkrid muutuvad kõlbmatuks , vaid värske vein kallatakse uutesse lähkritesse . '
41002023	Ja ühel hingamispäeval juhtus Jeesus minema läbi viljapõldude ning tema jüngrid hakkasid teed käies viljapäid katkuma .
41002024	Ja variserid ütlesid talle : ' Vaata , nad teevad hingamispäeval , mida ei tohi ! '
41002025	Ja tema ütles neile : ' Kas te pole kunagi lugenud , mida tegi Taavet , kui tal oli puudus ning tema ja ta mehed olid näljas ?
41002026	Kuidas ta läks Jumala kotta ülempreester Ebjatari ajal ning sõi ära ohvrileivad , ehkki neid ei tohi süüa keegi peale preestrite , ja andis ka oma meestele ? '
41002027	Ja ta ütles neile : ' Hingamispäev on seatud inimese jaoks , mitte inimene hingamispäeva jaoks ;
41002028	nõnda on Inimese Poeg ka hingamispäeva isand . '
41003001	Ja Jeesus läks taas sünagoogi . Ja seal oli inimene , kellel oli kuivanud käsi .
41003002	Ja Jeesust varitseti , kas ta peaks tervendama hingamispäeval , et saaks tema peale kaevata .
41003003	Ja tema ütles inimesele , kellel oli kuivanud käsi : ' Tõuse meie keskele püsti ! '
41003004	Ja ta ütles neile : ' Kas hingamispäeval tohib teha head või halba , hinge päästa või tappa ? ' Aga nemad jäid vait .
41003005	Ja vaadates neid vihaga ja tundes meelehärmi nende südamekanguse pärast , ütles Jeesus inimesele : ' Siruta käsi ! ' Ja too sirutas , ja ta käsi sai jälle terveks .
41003006	Ja variserid läksid kohe välja ning langetasid koos Heroodese meestega Jeesuse kohta otsuse , et ta tuleb hukata .
41003007	Ja Jeesus läks koos oma jüngritega eemale järve poole . Ja talle järgnes suur rahvahulk Galileast ja Juudamaalt
41003008	ja Jeruusalemmast ja Idumeast ja sealtpoolt Jordanit ja Tüürose ja Siidoni ümbrusest - suur rahvahulk tuli ta juurde , kui saadi kuulda , mida kõike Jeesus teeb .
41003009	Ja ta ütles oma jüngritele , et talle hoitaks väike paat valmis rahvahulga pärast , et see tema peale ei tungiks ,
41003010	sest ta tegi terveks paljusid , nii et tema peale rõhusid kõik need , keda vaevas mingi häda , püüdes teda puudutada .
41003011	Ja rüvedad vaimud , kui nad nägid Jeesust , langesid ta ette maha ja kisendasid : ' Sina oled Jumala Poeg ! '
41003012	Ja ta hoiatas neid kõvasti , et nad ei teeks teda tuntuks .
41003013	Ja Jeesus läks üles mägedesse ja kutsus enese juurde , keda ta ise tahtis , ja need tulid tema juurde .
41003014	Ja ta seadis kaksteist , keda ta ka nimetas apostliteks , et need oleksid temaga ja et ta võiks nad läkitada kuulutama
41003015	ja et neil oleks meelevald kurje vaime välja ajada .
41003016	Ja ta seadis need kaksteist : Siimona , ja pani talle nimeks Peetrus ,
41003017	ja Jaakobuse , Sebedeuse poja , ning Jaakobuse venna Johannese , ja pani neile nimeks Boanerges , see on Kõuepojad ,
41003018	ja Andrease ja Filippuse ja Bartolomeuse ja Matteuse ja Tooma ja Jaakobuse , Alfeuse poja , ja Taddeuse ja Siimon Kananaiose
41003019	ja Juudas Iskarioti , kes tema ära andis .
41003020	Ja Jeesus tuli koju ja taas kogunes rahvahulk , nii et nad ei saanud leibagi süüa .
41003021	Ja seda kuuldes tulid ta omaksed teda kinni võtma , sest räägiti , et ta on arust ära .
41003022	Ent kirjatundjad , kes olid tulnud Jeruusalemmast , ütlesid : ' Temas on Peltsebul ! ' ja ' Ta ajab kurje vaime välja kurjade vaimude ülema abil ! '
41003023	Ja Jeesus kutsus nad enese juurde ja rääkis neile mõistu : ' Kuidas saab saatan ajada välja saatanat ?
41003024	Ja kui kuningriik on omavahelises riius lõhenenud , siis ei saa see kuningriik püsida .
41003025	Ja kui pere on omavahelises riius lõhenenud , siis ei saa see pere püsida .
41003026	Ja kui saatan tõuseb iseenese vastu ja on lõhenenud , siis ei saa ta püsida , vaid tal on lõpp käes .
41003027	Ometi , keegi ei saa minna vägimehe majja ta asju röövima , kui ta esmalt ei köida vägimeest kinni , ja alles siis saab ta tema maja röövida .
41003028	Tõesti , ma ütlen teile , inimlastele antakse andeks kõik patud ja pühaduseteotused , kuidas nad iganes ka oleksid teotanud ,
41003029	kes aga peaks teotama Püha Vaimu , sellele ei ole andeksandmist iialgi , vaid ta on süüdi igaveses patus ! '
41003030	Nad ju ütlesid : ' Tal on rüve vaim ! '
41003031	Siis tulid Jeesuse ema ja ta vennad , ja väljas seistes lasksid nad teda kutsuda .
41003032	Ja rahvahulk istus Jeesuse ümber , kui talle öeldi : ' Vaata , su ema ja su vennad ja su õed otsivad sind väljas . '
41003033	Ent Jeesus vastas neile : ' Kes on mu ema ja vennad ? '
41003034	Ja silmitsedes neid , kes istusid ringis ta ümber , ütles ta : ' Ennäe , mu ema ja mu vennad !
41003035	Sest kes iganes teeb Jumala tahtmist , see on mu vend ja õde ja ema . '
41004001	Jeesus hakkas taas õpetama järve ääres . Ja tema juurde kogunes väga suur rahvahulk , nii et ta pidi astuma paati ja istuma järvel . Ja kogu rahvahulk oli järve rannal
41004002	ning ta õpetas neid palju tähendamissõnadega . Ja ta ütles neile oma õpetuses :
41004003	' Kuulake ! Vaata , külvaja läks välja külvama .
41004004	Ja külvamisel juhtus , et osa seemet pudenes tee äärde ning linnud tulid ja nokkisid selle .
41004005	Ja osa kukkus kivisele maale , kus sel polnud palju mulda , ja see tärkas kohe , sest sel polnud sügavat mulda ,
41004006	ent kui päike tõusis , siis see närtsis ja kuivas ära , sest sel ei olnud juurt .
41004007	Ja osa seemet kukkus ohakate sekka , ning ohakad tõusid ja lämmatasid selle ning see ei andnud vilja .
41004008	Ja osa kukkus heasse mulda ja andis sirgudes ja kasvades vilja ning kandis kolmekümne - ja kuuekümne - ja sajakordselt . '
41004009	Ja ta ütles : ' Kel kõrvad on kuulda , kuulgu ! '
41004010	Kui Jeesus jäi koos kaheteistkümne jüngri ja mõne teisega omaette , küsisid need temalt seletust nende tähendamissõnade kohta .
41004011	Ja ta ütles neile : ' Teie kätte on antud Jumala riigi saladus , aga neile väljasolijaile ilmneb kõik tähendamissõnades ,
41004012	et nad vaadates vaataksid ega näeks ja kuuldes kuuleksid ega mõistaks , et nad ei pöörduks ega antaks neile andeks . '
41004013	Ja Jeesus ütles neile : ' Teie ei tea isegi selle tähendamissõna tähendust , ja kuidas te siis võiksite mõista mis tahes muud tähendamissõna ?
41004014	Külvaja külvab sõna .
41004015	Teeäärsed on need , kuhu külvatakse sõna , ja kui nad vaid kuulevad , tuleb kohe saatan ja võtab ära neisse külvatud sõna .
41004016	Ja nõndasamuti on sellega , mis kivisele maale külvati : need on , kes sõna kuuldes võtavad selle kohe rõõmuga vastu ,
41004017	ent neil pole enestel juurt , vaid nad on heitlikud ; kui neid siis sõna pärast hakatakse rõhuma või taga kiusama , loobuvad nad kohe .
41004018	Ja teised on need , mis ohakate sekka külvati : need on sellised , kes sõna küll kuulevad ,
41004019	ent selle ajastu muretsemised ja rikkuse petlik ahvatlus ja mitmesugused muud himud haaravad neid ja lämmatavad sõna ära ning see jääb viljatuks .
41004020	Ja kes heasse mulda külvati , on need , kes sõna kuulevad ja omaks võtavad ja vilja kannavad kolmekümne - ja kuuekümne - ja sajakordselt . '
41004021	Ja Jeesus ütles neile : ' Kas lamp tuuakse tuppa selleks , et seda panna vaka või voodi alla ? Eks ikka selleks , et see pandaks lambijalale ? !
41004022	Sest kõik peidetu on olemas vaid avalikuks saamiseks , kõik varjulepandu vaid päevavalgele tulemiseks .
41004023	Kui kellelgi on kõrvad kuulda , kuulgu ! '
41004024	Ja Jeesus ütles neile : ' Pange tähele , mida te kuulete ! Mis mõõduga teie mõõdate , sellega mõõdetakse ka teile , ja teile lisatakse veel juurde ,
41004025	sest kellel on , sellele antakse , ja kellel ei ole , sellelt võetakse ära seegi , mis tal on . '
41004026	Ja Jeesus ütles : ' Nõnda on Jumala riik : nagu inimene viskab seemne maa peale
41004027	ning heidab magama ja ärkab üles öösel ja päeval , ning seeme tärkab ja loob pea , nõnda et inimene ei tea , kuidas .
41004028	Maa kannab vilja iseenesest , esmalt orast , seejärel päid , seejärel täit nisutera pea sees .
41004029	Aga niipea kui vili on küps , saadab ta sirbi , sest lõikusaeg on käes . '
41004030	Ja Jeesus ütles : ' Millega võiksime võrrelda Jumala riiki või millise tähendamissõnaga teda kujutaksime ?
41004031	Sinepiivakesega , mis on , kui see külvatakse maha , väiksem kõigist seemneist maa peal .
41004032	Ent kui see on külvatud , siis see sirgub ja kasvab suuremaks kõigist taimedest aias ja ajab suured oksad , nii et taeva linnud võivad teha pesa selle varjus . '
41004033	Ja Jeesus rääkis Jumala sõna paljude selliste tähendamissõnadega , kuivõrd nad suutsid kuulata ,
41004034	aga ilma tähendamissõnata ei rääkinud ta neile . Kuid omavahel olles seletas ta oma jüngreile kõik ära .
41004035	Ja samal päeval õhtu jõudes ütles Jeesus neile : ' Sõitkem vastaskaldale ! '
41004036	Ja jüngrid lasksid rahvahulgal minna ning võtsid Jeesuse kaasa , nii nagu ta paadis oli ; ka teisi paate oli temaga .
41004037	Ja tõusis kange tuulispea ning laineid lõi paati , nii et paat juba täitus veest .
41004038	Ja Jeesus oli paadi päras istepadjal magamas , ja nad äratasid ta üles ja ütlesid talle : ' Õpetaja , kas sa ei hooli sellest , et me hukkume ? '
41004039	Ja tema tõusis , sõitles tuult ja ütles järvele : ' Jää vakka , ole vait ! ' Ja tuul rauges ja järv jäi täiesti vaikseks .
41004040	Ja ta ütles neile : ' Miks te olete nii arad ? Kuidas teil ei ole usku ? '
41004041	Ja nad lõid väga kartma ja ütlesid üksteisele : ' Kes tema küll on , et isegi tuul ja järv kuulavad tema sõna ? '
41005001	Ja nad tulid järve vastaskaldale gerasalaste maale .
41005002	Ja kohe , kui Jeesus oli paadist välja astunud , tuli talle vastu hauakambritest tulnud rüveda vaimuga inimene ,
41005003	kelle eluase oli hauakambrites ja keda keegi polnud iial saanud isegi ahelatega kinni pidada ,
41005004	sest meest oli küll korduvalt pandud jalaraudu ja ahelaisse , aga iga kord oli ta rebinud katki kõik ahelad oma küljest ja purustanud jalarauad , ning keegi ei suutnud teda taltsutada .
41005005	Ööd ja päevad läbi viibis ta haudades ja mägedel , karjus ja tagus end kividega .
41005006	Ja nähes kaugelt Jeesust , jooksis ta ja kummardas tema ette maha
41005007	ja kisendas valju häälega : ' Mis on mul sinuga asja , Jeesus , kõigekõrgema Jumala Poeg ? Ma anun sind Jumala nimel , ära piina mind ! '
41005008	Sest Jeesus ütles talle : ' Rüve vaim , mine sellest inimesest ära ! '
41005009	Ja Jeesus küsis temalt : ' Mis su nimi on ? ' Ja ta ütles talle :
41005010	' Leegion on mu nimi , sest meid on palju . ' Ja ta palus Jeesust väga , et ta ei saadaks neid välja sealt maalt .
41005011	Aga seal oli mäe peal suur seakari söömas .
41005012	Ja nad palusid teda : ' Saada meid sigadesse , et me läheksime nendesse ! '
41005013	Ja Jeesus andis neile loa . Ja kui rüvedad vaimud olid välja läinud , läksid nad sigadesse . Ja kari sööstis järsakult järve - neid oli ligi kaks tuhat - ning uppus järves .
41005014	Ja seakarjused põgenesid ning teatasid sellest linnas ja maal . Ja inimesed tulid vaatama , mis oli juhtunud .
41005015	Ja nad astusid Jeesuse juurde ja nägid kurjast vaimust vaevatut , kelles oli olnud Leegion , istuvat rõivastatult ja selge aruga , ja nad lõid kartma .
41005016	Ja pealtnägijad jutustasid neile , mis oli juhtunud kurjast vaimust vaevatuga , ja samuti sigadest .
41005017	Ja nad hakkasid Jeesust paluma , et ta läheks ära nende paikkonnast .
41005018	Ja kui Jeesus oli paati astumas , siis mees , kes oli olnud kurjast vaimust vaevatud , palus , et ta võiks jääda temaga .
41005019	Ent Jeesus ei lasknud teda jääda , vaid ütles talle : ' Mine koju omade juurde ja kuuluta neile , mida kõike Issand sulle on teinud ja et ta sinu peale on halastanud ! '
41005020	Ja mees läks ja hakkas Kümnelinnamaal kuulutama , mida kõike Jeesus talle oli teinud , ja kõik panid seda imeks .
41005021	Ja kui Jeesus oli sõitnud paadiga taas vastaskaldale , kogunes suur rahvahulk tema juurde , ning ta oli järve ääres .
41005022	Ja tuli üks sünagoogi ülemaid nimega Jairus , langes Jeesust nähes ta jalge ette maha
41005023	ja palus teda väga : ' Mu tütreke on hinge vaakumas . Oh et sa tuleksid , paneksid käed tema peale , et ta saaks terveks ja jääks ellu ! '
41005024	Ja Jeesus läks temaga . Ja suur rahvahulk käis temaga kaasas ning tungles ta ümber .
41005025	Ja üks naine , kes oli olnud kaksteist aastat veritõves
41005026	ning palju saanud kannatada arstide käes ja ära kulutanud kõik , mis tal oli , ega olnud saanud mingit abi , vaid pigem oli ta tõbi läinud halvemaks ,
41005027	olles kuulnud lugusid Jeesusest , läks rahvahulga seas ta selja taha ja puudutas tema kuube ,
41005028	sest ta ütles : ' Kui ma saaksin tema kuubegi puudutada , siis ma paraneksin ! '
41005029	Ja kohe kuivas ta vereläte ja ta tundis oma ihus , et ta oli paranenud sellest hädast .
41005030	Ja Jeesus , tundes endamisi , et vägi oli temast välja läinud , pööras kohe rahvahulga seas ümber ja küsis : ' Kes puudutas mu rõivaid ? '
41005031	Ja ta jüngrid ütlesid talle : ' Sa näed , et rahvahulk su ümber tungleb , ja küsid veel : ' Kes puudutas mind ? ' ! '
41005032	Ent Jeesus vaatas ringi , et näha , kes seda oli teinud .
41005033	Aga naine , kes teadis , mis talle oli sündinud , tuli kartes ja värisedes ning langes Jeesuse ette ja rääkis talle kogu tõe .
41005034	Jeesus lausus aga talle : ' Tütar , sinu usk on su päästnud , mine rahuga ja ole terve oma vaevast ! '
41005035	Kui ta alles kõneles , tuldi sünagoogi ülema poolt ja öeldi : ' Su tütar on surnud , mis sa enam Õpetajat tülitad ! '
41005036	Aga Jeesus jättis tähele panemata , mida räägiti , ja ütles sünagoogi ülemale : ' Ära karda , usu ainult ! '
41005037	Ja ta ei lasknud endaga kaasa tulla kedagi peale Peetruse ja Jaakobuse ja Jaakobuse venna Johannese .
41005038	Ja nad tulid sünagoogi ülema kotta ning ta nägi käratsemist ja nutjaid ja valjult itkejaid
41005039	ja sisse astudes ütles ta neile : ' Mis te käratsete ja nutate ? Laps ei ole surnud , vaid magab ! '
41005040	Ja nad naersid tema üle . Jeesus aga ajas kõik välja , võttis kaasa lapse isa ja ema ja oma kaaslased ning läks sinna , kus oli laps .
41005041	Ja võttes kinni lapse käest , ütles talle : ' Talita kuum ! ' See on tõlkes : ' Tüdruk , ma ütlen sulle , ärka üles ! '
41005042	Ja tüdruk tõusis kohe püsti ja kõndis ; ta oli juba kaheteistkümneaastane . Ja nad hämmastusid üliväga .
41005043	Ja Jeesus keelas neid karmilt , et keegi ei tohi saada seda teada , ja käskis anda tüdrukule süüa .
41006001	Ja Jeesus lahkus sealt ja tuli oma kodukohta ning ta jüngrid tulid temaga kaasa .
41006002	Ja kui tuli hingamispäev , hakkas Jeesus õpetama sünagoogis , ja need paljud , kes seda kuulsid , olid vapustatud : ' Kust on temal pärit see kõik ? Ja mis tarkus see on , mis talle on antud ? Ja sellised vägevad teod , mis tema käte läbi sünnivad ?
41006003	Eks tema ole see puusepp , Maarja poeg ning Jaakobuse ja Joosese ja Juuda ja Siimona vend ? Ja eks tema õed ole siin meie juures ? ' Ja nad said pahaseks ta peale .
41006004	Aga Jeesus ütles neile , et kusagil ei austata prohvetit vähem kui ta oma kodukohas ja oma sugulaste juures ja oma majas .
41006005	Ja ta ei saanud seal teha ühtegi vägevat tegu peale mõne põdeja tervendamise , kui ta oli pannud käed nende peale .
41006006	Ja ta pani imeks nende uskmatust . Ja Jeesus rändas läbi ümberkaudsed külad , õpetades inimesi .
41006007	Ja ta kutsus need kaksteist enda juurde ja hakkas neid läkitama kahekaupa ja andis neile meelevalla rüvedate vaimude üle
41006008	ja käskis neid , et nad ei võtaks teele kaasa midagi peale saua - ei leiba ega pauna ega vaskraha vöö vahele - ,
41006009	sandaalid olgu seotud jalga , kuid ' ärge pange kahte särki selga ' .
41006010	Ja ta ütles neile : ' Kuhu majja te iganes astute , sinna jääge , kuni te sealt paigast lahkute .
41006011	Ja kui mõni koht ei peaks teid vastu võtma ega teid kuulama , siis minge sealt minema ja raputage maha selle koha tolm oma jalgadelt neile tunnistuseks . '
41006012	Nii nad läksid välja ja jutlustasid , et parandataks meelt ,
41006013	ja ajasid välja palju kurje vaime ja võidsid paljusid haigeid õliga ja tegid nad terveks .
41006014	Ja kuningas Heroodes sai kuulda - Jeesuse nimi oli ju saanud juba tuntuks - , et öeldi : ' Ristija Johannes on üles äratatud surnuist ja seepärast toimivad tema kaudu imeväed . '
41006015	Aga teised ütlesid , et ta on Eelija , aga teised , et prohvet nagu üks prohveteist .
41006016	Aga Heroodes ütles sellest kuuldes : ' Seesama Johannes , kelle pea ma lasksin maha raiuda , tema on äratatud üles ! '
41006017	Heroodes ise oli lasknud Johannese kinni võtta ja aheldanud ta vanglasse Heroodiase , oma venna Filippuse naise pärast , kellega Heroodes oli abiellunud ;
41006018	sest Johannes oli Heroodesele öelnud : ' Sa ei tohi pidada oma venna naist ! '
41006019	Aga Heroodias kandis ta peale viha ja tahtis teda tappa , ent ei saanud ,
41006020	sest Heroodes kartis Johannest , teades ta olevat õige ja püha mehe , ning kaitses teda . Ja kui ta Johannest kuulas , jäi ta tihti kõhklema , ning kuulas teda meeleldi .
41006021	Aga paras päev tuli siis , kui Heroodes tegi oma sünnipäeval pidusöögi oma ülikuile ja tuhatnikele ja Galilea peameestele .
41006022	Ja Heroodiase tütar astus sisse ja tantsis . See meeldis Heroodesele ja pidulistele nii , et kuningas ütles tüdrukule : ' Küsi minult , mida sa iganes tahad , ja ma annan sulle ! '
41006023	Ja ta tõotas ja vandus temale : ' Mida sa iganes küsiksid , ma annan sulle , kas või poole oma kuningriigist ! '
41006024	Ja tüdruk läks välja ja ütles oma emale : ' Mida ma küsiksin ? ' Aga too ütles : ' Ristija Johannese pead ! '
41006025	Ja ta tuli kohe varmalt kuninga juurde sisse ja küsis : ' Ma tahan , et sa otsekohe annad mulle vaagnal Ristija Johannese pea ! '
41006026	Ja kuningas jäi üsna kurvaks , kuid vannete ja piduliste pärast ei tahtnud ta olla tüdruku vastu hoolimatu .
41006027	Ja kuningas läkitas kohe timuka käsuga tuua Johannese pea .
41006028	Ja too läks , lõi vanglas tal pea otsast ning tõi ta pea vaagnal ja andis selle tüdrukule ja tüdruk andis selle oma emale .
41006029	Ja kui Johannese jüngrid said sellest kuulda , tulid nad ja viisid ta surnukeha ära ning panid selle hauakambrisse .
41006030	Ja apostlid kogunesid Jeesuse juurde ja teatasid talle , mida kõike nad olid teinud ja mida kõike õpetanud .
41006031	Ja Jeesus ütles neile : ' Tulge omaette üksildasse paika ja puhake pisut ! ' , sest tulijaid ja minejaid oli palju ja neil polnud parajat aega süüagi .
41006032	Ja nad lahkusid paadiga üksildasse paika omaette .
41006033	Ent neid nähti minemas ja paljud tundsid nad ära ning jooksid sinna kokku kõigist linnadest ja jõudsid pärale enne neid .
41006034	Ja kui Jeesus astus paadist välja ja nägi suurt rahvahulka , hakkas tal neist hale , sest nad olid nagu lambad , kellel ei ole karjast , ja ta hakkas neile õpetama paljusid asju .
41006035	Ja kui aeg oli läinud juba hiliseks , astusid ta jüngrid tema juurde ja ütlesid : ' Paik on üksildane ja aeg juba hiline ,
41006036	lase nad ära minna , et nad läheksid ümberkaudsetesse asulatesse ja küladesse ning ostaksid endile midagi süüa ! '
41006037	Aga Jeesus vastas neile : ' Andke teie neile süüa ! ' Nemad ütlesid talle : ' Kas peame minema ja ostma kahesaja teenari eest leiba ja andma neile süüa ? '
41006038	Aga tema ütles neile : ' Mitu leiba teil on ? Minge vaadake ! ' Ja kui nad olid järele vaadanud , ütlesid nad : ' Viis , ja kaks kala . '
41006039	Ja ta käskis seada nad kõik istuma rühmiti haljale rohule .
41006040	Ja nad istusid maha sajakaupa ja viiekümnekaupa .
41006041	Ja Jeesus võttis need viis leiba ja kaks kala , vaatas üles taevasse , õnnistas ja murdis leivad ning andis jüngrite kätte , et nad viiksid need rahvale , ning jagas ka need kaks kala kõigile .
41006042	Ja kõik sõid ja said kõhud täis .
41006043	Ja korjati kokku kaksteist korvitäit leivapalukesi ja kalu .
41006044	Ja nende leibade sööjaid oli viis tuhat meest .
41006045	Ja Jeesus käskis kohe oma jüngreid astuda paati ning sõita vastaskaldale , Betsaida poole , sellal kui tema laseb rahvahulgal minna .
41006046	Ja ta jättis nendega hüvasti ning läks mäele palvetama .
41006047	Ja õhtu jõudes oli paat keset järve ja Jeesus oli üksinda maal .
41006048	Ja kui ta nägi neid sõudes heitlevat , sest tuul oli neile vastu , tuli ta neljanda valvekorra ajal nende juurde järve peal kõndides ja tahtis neist mööduda .
41006049	Aga Jeesust järve peal kõndimas nähes arvasid nad , et see on tont , ja hakkasid kisendama ,
41006050	sest nad kõik nägid teda ja ehmusid . Aga Jeesus kõnetas neid ja ütles neile : ' Olge julged , see olen mina , ärge kartke ! '
41006051	Ja ta astus nende juurde paati ja tuul rauges . Ja nad hämmastusid üliväga iseenestes ,
41006052	sest nad ei olnud leibade loost veel aru saanud , vaid nende süda oli jäänud kõvaks .
41006053	Ja sõitnud üle järve , tulid nad randa Genneesaretis .
41006054	Ja kui nad paadist välja astusid , tunti Jeesus kohe ära
41006055	ja joosti läbi kogu too maakoht ning hakati haigeid kandma kanderaamidel sinna , kus ta kuuldi olevat .
41006056	Ja kuhu ta iganes tuli , olgu küladesse või linnadesse või asulatesse , asetati haiged turgudele ja paluti Jeesust , et nad saaksid puudutada kas või tema kuuepalistust , ja kes iganes teda puudutasid , need paranesid .
41007001	Ja kui variserid ja mõned kirjatundjad , kes olid tulnud Jeruusalemmast , kogunesid Jeesuse juurde ,
41007002	nägid nad mõnda tema jüngritest pühitsemata , see tähendab pesemata kätega leiba söövat .
41007003	Variserid ja kõik juudid söövad ju alles siis , kui on kamalutäie veega käsi pesnud , kuna nad peavad kinni esivanemate pärimusest .
41007004	Ja kui nad tulevad turult , siis nad ei söö enne , kui on käsi loputanud , ja on palju muud , mida nad on võtnud pidada : karikate ja kausside ja katelde [ ja lavatsite ] pesemist .
41007005	Ja variserid ja kirjatundjad küsisid Jeesuselt : ' Miks sinu jüngrid ei käi esivanemate pärimuse järgi , vaid võtavad leiba pühitsemata kätega ? '
41007006	Aga Jeesus ütles neile : ' Kui hästi on teist , silmakirjatsejatest , ennustanud Jesaja , nõnda nagu on kirjutatud : ' See rahvas austab mind huultega , nende süda on aga minust kaugel .
41007007	Ilmaaegu nad teenivad mind , õpetades õpetusena inimeste käskimisi . '
41007008	Te jätate kõrvale Jumala käsu ja peate inimeste pärimust . '
41007009	Ja Jeesus ütles neile : ' Kui osavasti te teete Jumala käsu tühjaks , et aga kindlustada oma pärimust !
41007010	Mooses ütles ju : ' Austa oma isa ja oma ema ! ' ja ' Kes isa või ema sajatab , peab surma surema ! ' ,
41007011	teie aga ütlete : Kui inimene ütleb isale või emale : ' Mis sinul iganes oleks minu käest saada , on korban ' , see tähendab : templile pühendatud ohvriand ,
41007012	siis ei lase teie teda enam midagi teha isa või ema heaks ,
41007013	muutes Jumala sõna kehtetuks oma pärimusega , mille te olete pärinud . Ja te teete palju niisugust . '
41007014	Ja kui Jeesus oli taas rahvahulga enda juurde kutsunud , ütles ta neile : ' Kuulge mind kõik ja mõistke !
41007015	Väljaspool inimest ei ole midagi , mis tema sisse minnes võiks teda rüvetada , vaid see , mis inimesest välja tuleb , rüvetab inimest .
41007016	[ Kui kellelgi on kõrvad kuulda , kuulgu ! ] '
41007017	Kui Jeesus läks rahvahulga keskelt koju , küsisid ta jüngrid temalt selle tähendamissõna tähendust .
41007018	Ja tema ütles neile : ' Kas teiegi olete mõistmatud ? Kas te ei saa aru , et miski väljast inimesse tulev ei saa teda rüvetada ,
41007019	sest see ei lähe tema südamesse , vaid kõhtu ja tuleb jälle välja ? ' Sel viisil kuulutas Jeesus puhtaks kõik toidud .
41007020	Aga ta ütles : ' Mis inimesest välja tuleb , see rüvetab inimest ,
41007021	sest seest , inimese südamest , tuleb välja halbu arutlusi , hooramist , vargust , tapmist ,
41007022	abielurikkumist , ahnitsemist , kurjust , kavalust , liiderlikkust , kadedust , pühaduseteotust , kõrkust , rumalust -
41007023	kõik need pahed tulevad seest välja , ja need rüvetavad inimest . '
41007024	Aga Jeesus tõusis ja läks sealt ära Tüürose alale . Ja ta läks sisse ühte majja , soovides , et keegi ei tunneks teda ära . Ent ta ei saanud jääda varju ,
41007025	sest otsekohe tuli üks naine , kes oli temast kuulnud , kelle tütrekesel oli rüve vaim , ning langes ta jalge ette .
41007026	Aga see naine oli kreeklanna , pärit Sürofoiniikiast , ja see palus teda , et ta ajaks kurja vaimu tema tütrest välja .
41007027	Ja Jeesus ütles talle : ' Lase esmalt lastel saada kõhud täis , ei ole ju ilus võtta laste leiba ja visata koerakestele ! '
41007028	Naine aga vastas talle : ' Issand , koerakesed ju söövad laua all laste raasukesi ! '
41007029	Ja Jeesus ütles talle : ' Sellesama sõna pärast mine ! Kuri vaim on sinu tütrest ära läinud ! '
41007030	Ja naine läks koju ja leidis lapse voodis magamas ja kurja vaimu olevat lahkunud .
41007031	Ja Jeesus lahkus Tüürose alalt ja tuli läbi Siidoni Galilea järve äärde , Kümnelinnamaa piirkonna keskele .
41007032	Ja tema juurde toodi kurt ja kidakeelne ning paluti teda , et ta paneks oma käe ta peale .
41007033	Ja Jeesus võttis ta rahvahulgast kõrvale , pistis oma sõrmed ta kõrvadesse , sülitas ja puudutas ta keelt
41007034	ning üles taevasse vaadates õhkas ja ütles talle : ' Effata ! ' , see on ' Avane ! '
41007035	ja ta kõrvad avanesid kohe ja ta keelekütke pääses valla ning ta rääkis korralikult .
41007036	Ja Jeesus keelas neid , et nad ei räägiks sellest kellelegi , aga mida enam ta neid keelas , seda enam nad jutustasid .
41007037	Ja nad olid üliväga vapustatud ja ütlesid : ' Kõik on ta teinud hästi , ta paneb ju kurdid kuulma ja keeletud rääkima ! '
41008001	Neil päevil , kui taas oli koos suur rahvahulk ja neil ei olnud midagi süüa , kutsus Jeesus jüngrid enese juurde ja ütles neile :
41008002	' Mul on rahvast hale , sest nad on juba kolm päeva minu juures viibinud ja neil ei ole midagi süüa .
41008003	Ja kui ma lasen nad koju söömata , siis nad nõrkevad teel , sest mõned neist on tulnud kaugelt . '
41008004	Ja ta jüngrid vastasid talle : ' Kuidas võib keegi siin kõrbes nende kõhud täis sööta ? '
41008005	Ja ta küsis neilt : ' Mitu leiba teil on ? ' Nemad ütlesid : ' Seitse . '
41008006	Ja Jeesus käskis rahvahulgal maha istuda ning võttis need seitse leiba , tänas , murdis ja andis oma jüngrite kätte , et nad jagaksid need , ja nad viisid leiva rahvale .
41008007	Ja neil olid mõned kalakesed , ja tema , õnnistades neid , käskis ka need viia rahvale .
41008008	Ja nad sõid ja said kõhud täis . Ja ülejäänud palakesi korjati seitse korvitäit .
41008009	Inimesi oli aga umbes neli tuhat . Ja Jeesus laskis neil minna .
41008010	Ja Jeesus astus kohe koos oma jüngritega paati ja läks Dalmanuuta aladele .
41008011	Ja variserid tulid välja ja hakkasid kiusates teda küsitlema , nõudes temalt tunnustähte taevast .
41008012	Ja Jeesus ohkas sügavasti oma vaimus ja ütles : ' Miks see sugupõlv nõuab tunnustähte ? Tõesti , ma ütlen teile , sellele sugupõlvele ei anta tunnustähte ! '
41008013	Ja jättes nad sinnapaika , astus Jeesus taas paati ning siirdus vastaskaldale .
41008014	Nad olid unustanud kaasa võtta leiba , neil polnud paadis kaasas midagi peale ühe leiva .
41008015	Ja Jeesus kinnitas neile : ' Vaadake ette , hoiduge variseride haputaignast ja Heroodese haputaignast ! '
41008016	Ja nemad arutasid omavahel : ' See ongi see , et meil ei ole leiba ! '
41008017	Seda märgates ütles Jeesus neile : ' Mis te arutate , et teil ei ole leiba ? Kas te ikka veel ei mõista ega saa aru ? Kas teie süda on ikka veel kõva ?
41008018	Silmad teil on , aga te ei näe , ja kõrvad teil on , aga te ei kuule . Ja kas teil ei ole meeles ,
41008019	kui ma viis leiba murdsin viiele tuhandele , mitu korvitäit palakesi te korjasite ? ' Nad ütlesid talle : ' Kaksteist . '
41008020	' Kui seitse leiba oli neljale tuhandele , mitu korvitäit palakesi te siis korjasite ? ' Ja nad ütlesid : ' Seitse . '
41008021	Ja Jeesus ütles neile : ' Kas te ikka veel ei saa aru ? '
41008022	Ja nad tulid Betsaidasse ja Jeesuse juurde toodi pime ja paluti , et Jeesus teda puudutaks .
41008023	Ja Jeesus haaras kinni pimeda käest , viis ta külast välja ja sülitas ta silmadesse , pani käed ta peale ja küsis temalt : ' Kas sa näed midagi ? '
41008024	Pime vaatas üles ja ütles : ' Ma näen inimesi , sest ma märkan neid nagu puid kõndimas . '
41008025	Seejärel pani Jeesus uuesti käed ta silmadele ja ta sai täiesti terveks ja nägi kõike selgesti .
41008026	Ja Jeesus saatis ta koju , öeldes : ' Ära mine külasse ! '
41008027	Ja Jeesus ja ta jüngrid läksid edasi Filippuse Kaisarea küladesse . Ja teel küsis ta oma jüngritelt : ' Kelle ütlevad inimesed minu olevat ? '
41008028	Aga nemad ütlesid talle : ' Ristija Johannese , ja teised Eelija , teised aga ühe prohveteist . '
41008029	Ja tema küsis neilt : ' Aga teie , kelle teie ütlete minu olevat ? ' Peetrus kostis : ' Sina oled Messias ! '
41008030	Ja ta hoiatas neid , et nad midagi tema kohta ei räägiks .
41008031	Ja Jeesus hakkas neid õpetama , et Inimese Poeg peab palju kannatama ning hüljatama vanemate ja ülempreestrite ja kirjatundjate poolt ja tapetama ning kolme päeva pärast üles tõusma .
41008032	Ja ta rääkis seda üsna avalikult . Ja Peetrus viis ta kõrvale ning hakkas teda noomima .
41008033	Aga Jeesus pöördus , vaatas jüngritele ja sõitles Peetrust : ' Tagane , vastupanija , sest sa ei mõtle Jumala , vaid inimese viisil ! '
41008034	Ja Jeesus kutsus rahvahulga koos oma jüngritega enese juurde ja ütles neile : ' Kui keegi tahab käia minu järel , siis ta salaku oma mina ja võtku oma rist ja järgnegu mulle ,
41008035	sest kes iganes tahab päästa oma elu , kaotab selle , aga kes iganes kaotab oma elu minu ja evangeeliumi pärast , päästab selle .
41008036	Sest mis kasu on inimesel sellest , kui ta võidaks terve maailma , aga teeks kahju oma hingele ?
41008037	Sest mis oleks inimesel anda oma hinge lunahinnaks ?
41008038	Jah , kes iganes häbeneb mind ja minu sõnu selle abielurikkuja ja patuse sugupõlve ees , seda häbeneb ka Inimese Poeg , kui ta tuleb oma Isa kirkuses koos pühade inglitega . '
41009001	Ja ta ütles neile : ' Tõesti , ma ütlen teile , siin seisjatest on mõned , kes ei maitse surma enne , kui näevad Jumala riiki tulnud olevat väega . '
41009002	Ja kuue päeva pärast võttis Jeesus kaasa Peetruse ja Jaakobuse ja Johannese ning viis nad omaette kõrgele mäele . Ja teda muudeti nende ees ,
41009003	ta rõivad hakkasid erevalgena hiilgama , selliseks ei suuda ükski maapealne vanutaja neid valgendada .
41009004	Ja Eelija koos Moosesega näitas ennast neile , ja need kõnelesid Jeesusega .
41009005	Peetrus vastas ning ütles : ' Rabi , siin on meil hea olla , teeme kolm lehtmaja : sinule ühe ja Moosesele ühe ja Eelijale ühe . '
41009006	Ta ju ei teadnud , mida öelda , sest neid valdas suur hirm .
41009007	Ja tekkis pilv , mis neid varjas , ja pilvest kostis hääl : ' See on mu armas Poeg , teda kuulake ! '
41009008	Ja järsku , kui nad ringi vaatasid , ei näinud nad enam kedagi muud kui Jeesust üksi endi juures .
41009009	Ja kui nad mäelt lahkusid , keelas Jeesus neid , et nad kellelegi ei jutustaks , mida nad olid näinud , enne kui Inimese Poeg on üles tõusnud surnuist .
41009010	Ja nad pidasid meeles need sõnad , ent omavahel arutasid : ' Mida tähendab surnuist üles tõusma ? '
41009011	Ja nad küsisid Jeesuselt : ' Miks kirjatundjad ütlevad , et enne peab tulema Eelija ? '
41009012	Aga tema lausus neile : ' Eelija tuleb küll enne ja seab kõik korda , aga kuidas on kirjutatud Inimese Pojast , et temal tuleb palju kannatada ja teda põlatakse ?
41009013	Aga ma ütlen teile , Eelija on juba tulnud , ent nad on talle teinud , mida kõike aga tahtsid , nii nagu temast on kirjutatud . '
41009014	Ja kui nad tulid jüngrite juurde , nägid nad suurt rahvahulka nende ümber ja kirjatundjaid jüngritega vaidlemas .
41009015	Niipea kui rahvahulk Jeesust nägi , olid nad kõik väga hämmastunud , jooksid tema juurde ja tervitasid teda .
41009016	Ja Jeesus küsis neilt : ' Miks te vaidlete nendega ? '
41009017	Keegi rahva hulgast vastas talle : ' Õpetaja , ma tõin sinu juurde oma poja , kellel on keeletu vaim ,
41009018	ja kus tahes see teda tabab , paiskab see ta maha ja siis mu poeg ajab vahtu suust ja kiristab hambaid ja kangestub . Ja ma ütlesin su jüngritele , et nad ajaksid selle välja , ent nad ei suutnud . '
41009019	Aga tema vastas neile : ' Oh uskmatu sugupõlv ! Kui kaua ma pean teie juures olema ? Kui kaua tuleb mul teiega kannatlik olla ? Tooge ta minu juurde ! '
41009020	Ja nad tõid ta Jeesuse juurde ja Jeesust nähes raputas vaim kohe poissi ja poiss kukkus maha ja vähkres vahtu suust ajades .
41009021	Ja Jeesus küsis tema isalt : ' Kui kaua see juba temaga nõnda on ? ' Aga tema ütles : ' Lapsest saadik ,
41009022	ja see vaim on teda sageli visanud ka tulle ja vette , et teda hukata . Aga kui sa midagi võid - tunne meile kaasa ja aita meid ! '
41009023	Aga Jeesus ütles talle : ' Sa ütled : Kui sa võid ! Kõik on võimalik sellele , kes usub . '
41009024	Otsekohe hüüdis lapse isa : ' Ma usun , aita mind mu uskmatuses ! '
41009025	Aga kui Jeesus nägi , et rahvahulk kokku jookseb , sõitles ta rüvedat vaimu : ' Sina keeletu ja kurt vaim , ma käsin sind , mine temast välja ja ära tule kunagi enam tema sisse ! '
41009026	Ja vaim läks välja kisendades ja teda üha raputades ning poiss jäi otsekui surnuks , nii et paljud ütlesid , et ta on surnud .
41009027	Aga Jeesus võttis poisi käest kinni , tõstis ta üles , ja poiss tõusis püsti .
41009028	Ja kui nad olid koju tulnud , küsisid ta jüngrid temalt omavahel olles : ' Miks meie ei suutnud seda välja ajada ? '
41009029	Ja Jeesus ütles neile : ' See tõug ei lähe välja millegi muu kui palvega . '
41009030	Ja kui nad sealt lahkusid , rändasid nad läbi Galilea . Ja Jeesus ei tahtnud , et keegi teda ära tunneks ,
41009031	sest ta õpetas oma jüngreid ja ütles neile , et Inimese Poeg antakse inimeste kätte ja nad tapavad tema , ja kui ta on tapetud , tõuseb ta kolme päeva pärast üles .
41009032	Neile aga jäi see ütlus arusaamatuks ja nad kartsid temalt seletust küsida .
41009033	Ja nad tulid Kapernauma . Ja kui nad jõudsid koju , küsis Jeesus neilt : ' Mille üle te tee peal arutlesite ? '
41009034	Nemad aga jäid vait , sest nad olid teel omavahel arutanud , kes on suurim .
41009035	Ja Jeesus istus maha , kutsus need kaksteist ja ütles neile : ' Kui keegi tahab olla esimene , siis ta olgu viimane ja kõikide teenija ! '
41009036	Ja ta võttis ühe lapse , pani nende keskele seisma , kaisutas last ja ütles neile :
41009037	' Kes iganes ühe niisuguse lapse vastu võtab minu nimel , võtab vastu minu , ja kes iganes vastu võtab minu , võtab vastu mitte minu , vaid minu Läkitaja . '
41009038	Johannes lausus talle : ' Õpetaja , me nägime üht meest sinu nimel kurje vaime välja ajamas ja me püüdsime teda keelata , sest ta ei käi koos meiega . '
41009039	Aga Jeesus ütles : ' Ärge keelake teda , sest ükski , kes teeb minu nimel vägeva teo , ei saa järgmisel hetkel rääkida minust halvasti ,
41009040	sest kes ei ole meie vastu , on meie poolt .
41009041	Jah , kes iganes annab teile juua kas või karikatäie vett , sellepärast et te olete Kristuse omad , tõesti , ma ütlen teile , ta ei jää oma palgast ilma !
41009042	Ja kes iganes eksitab kelle tahes neist pisikestest minusse uskujaist , sellele oleks hoopis parem , kui tal oleks veskikivi kaelas ja ta oleks merre visatud .
41009043	Ja kui su käsi sind ajab patustama , raiu ta ära ! Sul on parem minna vigasena ellu kui kahe käega põrgusse kustumatusse tulle
41009044	[ kus nende uss ei sure ja tuli ei kustu ] .
41009045	Ja kui su jalg sind ajab patustama , raiu ta ära ! Sul on parem minna jalutuna ellu kui kahe jalaga olla visatud põrgusse
41009046	[ kus nende uss ei sure ja tuli ei kustu ] .
41009047	Ja kui su silm sind ajab patustama , kisu ta välja ! Sul on parem minna ühe silmaga Jumala riiki kui kahe silmaga olla visatud põrgusse ,
41009048	kus nende uss ei sure ja tuli ei kustu .
41009049	Sest kõiki soolatakse tulega .
41009050	Sool on hea asi . Aga kui sool läheb magedaks , millega te maitsestate seda ? Olgu teil soola enestes ja pidage rahu omavahel ! '
41010001	Ja Jeesus tõusis ja tuli Juudamaa alale sinnapoole Jordanit . Ja ta juurde voolas kokku rahvast ja ta õpetas neid , nagu tal oli tavaks .
41010002	Ja Jeesuse juurde astus varisere , kes küsisid temalt teda kiusates : ' Kas mees tohib lahutada oma naisest ? '
41010003	Aga tema vastas neile : ' Mida Mooses teil käskis ? '
41010004	Nemad ütlesid : ' Mooses lubas kirjutada lahutustunnistuse , kui tahetakse naisest lahutada . '
41010005	Jeesus ütles aga neile : ' Teie kõva südame pärast kirjutas ta teile selle käsu ,
41010006	aga loomise algul lõi Jumal inimese meheks ja naiseks .
41010007	Seepärast jätab mees oma isa ja ema ja hoiab oma naise poole
41010008	ja need kaks saavad üheks , nõnda et nad enam ei ole kaks , vaid üks liha .
41010009	Mis nüüd Jumal on ühte pannud , seda ärgu inimene lahutagu ! '
41010010	Ja kodus hakkasid jüngrid taas temalt selle kohta küsima
41010011	ja Jeesus ütles neile : ' Kes iganes lahutab oma naisest ja võtab teise , rikub tollega abielu ,
41010012	ja kui naine on lahutanud oma mehest ja läheb teisele , rikub ta abielu . '
41010013	Ja Jeesuse juurde toodi lapsi , et ta neid puudutaks . Ent jüngrid sõitlesid toojaid .
41010014	Aga Jeesus sai seda nähes pahaseks ja ta ütles neile : ' Laske lapsed minu juurde tulla , ärge keelake neid , sest selliste päralt on Jumala riik !
41010015	Tõesti , ma ütlen teile , kes iganes Jumala riiki vastu ei võta nagu laps , ei saa sinna . '
41010016	Ja ta kaisutas neid ja õnnistas neid , pannes käed nende peale .
41010017	Ja kui Jeesus läks teele , jooksis keegi tema juurde ja küsis temalt ta ette põlvili heites : ' Hea Õpetaja , mis ma pean tegema , et ma päriksin igavese elu ? '
41010018	Jeesus aga ütles talle : ' Miks sa nimetad mind heaks ? Ei ole hea keegi muu kui üks - Jumal .
41010019	Käske sa tead : ära tapa , ära riku abielu , ära varasta , ära anna valetunnistust , ära peta , austa oma isa ja ema ! '
41010020	Tema aga lausus talle : ' Õpetaja , seda kõike olen ma pidanud oma noorusest alates . '
41010021	Jeesus aga , vaadanud talle otsa , tundis armastust ta vastu ja ütles talle : ' Üks asi puudub sul . Mine müü kõik , mis sul on , ja anna vaestele , ja sul on aare taevas , ning tule järgne mulle ! '
41010022	Noormees kurvastas nende sõnade pärast ja lahkus rõhutuna , sest ta oli suure varanduse omanik .
41010023	Ja vaadanud ringi enda ümber , ütles Jeesus oma jüngritele : ' Kui vaevaliselt lähevad rikkad Jumala riiki ! '
41010024	Aga jüngrid hämmastusid tema sõnade peale . Jeesus aga ütles neile uuesti : ' Lapsed , kui raske on minna Jumala riiki !
41010025	Hõlpsam on kaamelil minna läbi nõelasilma kui rikkal minna Jumala riiki ! '
41010026	Aga nemad hämmastusid üliväga ja ütlesid üksteisele : ' Ja kes siis võib pääseda ? '
41010027	Jeesus ütles neile otsa vaadates : ' Inimeste käes on see võimatu , mitte aga Jumala käes , sest Jumala käes on kõik võimalik . '
41010028	Peetrus hakkas talle rääkima : ' Vaata , meie oleme jätnud kõik maha ja järgnenud sulle ! '
41010029	Jeesus lausus : ' Tõesti , ma ütlen teile , ei ole kedagi , kes on maha jätnud maja või vennad või õed või ema või isa või lapsed või põllud minu pärast ja evangeeliumi pärast
41010030	ega saaks vastu nüüd , selsamal ajal sajavõrra maju ja vendi ja õdesid ja emasid ja lapsi ja põlde tagakiusamise kestelgi , ning tuleval ajastul igavest elu .
41010031	Aga paljud esimesed jäävad viimasteks ja viimased saavad esimesteks . '
41010032	Aga nad olid minemas teel üles Jeruusalemma ja Jeesus käis nende ees , ja nad olid ehmunud , aga kaasaminejad kartsid . Ja võttes need kaksteist taas endaga , hakkas Jeesus neile rääkima , mis teda ees ootab :
41010033	' Vaata , me läheme üles Jeruusalemma ja Inimese Poeg antakse ülempreestrite ja kirjatundjate kätte ning need mõistavad ta surma ja annavad paganate kätte
41010034	ning need teotavad teda ja sülitavad ta peale ja piitsutavad teda ja tapavad ta ära ning kolme päeva pärast tõuseb ta üles . '
41010035	Ja Sebedeuse pojad Jaakobus ja Johannes astusid Jeesuse juurde ja ütlesid talle : ' Õpetaja , me tahame , et sa meile teeksid , mida me iganes palume . '
41010036	Jeesus küsis : ' Mida te tahate , et ma teile teeksin ? '
41010037	Nemad ütlesid talle : ' Luba meile , et me istuksime sinu kirkuses üks sinu paremal ja teine sinu pahemal käel ! '
41010038	Jeesus ütles neile : ' Teie ei tea , mida te palute . Kas te võite juua karikast , mida mina joon , või saada ristitud selle ristimisega , millega mind ristitakse ? '
41010039	Nemad ütlesid talle : ' Võime küll ! ' Jeesus aga ütles neile : ' Küllap te joote karikast , millest mina joon , ja teid ristitakse ristimisega , millega mind ristitakse ,
41010040	kuid istumist mu paremal või pahemal käel ei ole minu anda , vaid see antakse neile , kellele see on valmistatud . '
41010041	Ja kui need kümme sellest kuulsid , said nad pahaseks Jaakobuse ja Johannese peale .
41010042	Ja Jeesus kutsus nad enese juurde ja ütles neile : ' Te teate , et need , keda peetakse rahvaste valitsejateks , peremehetsevad nende üle ja nende suured meelevallatsevad nende kallal .
41010043	Nõnda ärgu olgu teie seas , vaid kes iganes teie seas tahab saada suureks , olgu teie teenija ,
41010044	ning kes iganes teie seas tahab olla esimene , olgu kõigi sulane ,
41010045	sest ka Inimese Poeg ei ole tulnud , et lasta ennast teenida , vaid et ise teenida ja anda oma elu lunaks paljude eest ! '
41010046	Ja nad tulid Jeerikosse . Ja kui Jeesus ja ta jüngrid koos üsna suure rahvahulgaga Jeerikost välja läksid , istus tee ääres pime kerjus Bartimeus , Timeuse poeg .
41010047	Ja kui see kuulis , et Jeesus Naatsaretlane on seal , hakkas ta karjuma : ' Jeesus , Taaveti Poeg , halasta minu peale ! '
41010048	Ja paljud sõitlesid teda , et ta vaikiks , tema aga karjus veelgi enam : ' Taaveti Poeg , halasta minu peale ! '
41010049	Ja Jeesus ütles seisatades : ' Kutsuge ta siia ! ' Ja nad kutsusid pimedat : ' Ole julge , tõuse üles , tema kutsub sind ! '
41010050	Pime viskas kuue seljast , hüppas püsti ja tuli Jeesuse juurde .
41010051	Ja Jeesus päris temalt : ' Mida sa tahad , et ma sulle teeksin ? ' Aga pime ütles talle : ' Rabbuuni , et ma jälle näeksin ! '
41010052	Ja Jeesus ütles talle : ' Mine , sinu usk on su päästnud ! ' Ja kohe nägi ta jälle ning läks Jeesusega teele kaasa .
41011001	Ja kui nad jõudsid Jeruusalemma lähedale Betfagesse ja Betaaniasse Õlimäe juurde , läkitas Jeesus kaks oma jüngritest
41011002	ja ütles neile : ' Minge külla , mis on teie ees , ja kohe , kui jõuate sinna , leiate kinniseotud sälu , kelle seljas ei ole istunud veel ükski inimene . Päästke see lahti ja tooge siia !
41011003	Ja kui keegi teile ütleb : Miks te seda teete ? siis öelge : Issand vajab teda ja läkitab ta peatselt tagasi ! '
41011004	Jüngrid läksid ja leidsid sälu seotuna värava juures tänaval ja päästsid ta valla .
41011005	Ja mõned sealseisjaist ütlesid neile : ' Mis te teete , et päästate sälu lahti ? '
41011006	Aga nemad ütlesid neile just nõnda , nagu Jeesus oli käskinud , ja nad jäeti rahule .
41011007	Ja nad tõid sälu Jeesuse juurde ja heitsid oma rõivad ta peale ning Jeesus istus sälu selga .
41011008	Ja paljud laotasid tee peale oma rõivad , aga teised väljadelt raiutud oksi .
41011009	Need aga , kes käisid Jeesuse eel ja järel , hüüdsid : ' Hoosanna ! Õnnistatud olgu see , kes tuleb Issanda nimel !
41011010	Õnnistatud olgu meie isa Taaveti tulev kuningriik ! Hoosanna kõrgustes ! '
41011011	Ja Jeesus tuli Jeruusalemma pühakotta . Kui ta oli ümberringi kõike vaadanud , läks ta hilise aja tõttu koos nende kaheteistkümnega Betaaniasse .
41011012	Ja järgmisel päeval Betaaniast lahkumisel tundis Jeesus nälga
41011013	ja kui ta kaugelt nägi lehis viigipuud , läks ta vaatama , kas ehk midagi selle otsast on leida . Ja kui ta puu juurde oli tulnud , ei leidnud ta muud kui lehti ; sest ei olnud viigimarjade aeg .
41011014	Ja Jeesus ütles puule : ' Ärgu keegi enam iialgi söögu sinust vilja ! ' Ja ta jüngrid kuulsid seda .
41011015	Ja nad tulid Jeruusalemma . Ja Jeesus läks pühakotta ning hakkas välja ajama neid , kes pühakojas müüsid ja ostsid , ning lükkas kummuli rahavahetajate lauad ja tuvimüüjate pingid
41011016	ega lubanud , et keegi kannaks asju läbi pühakoja .
41011017	Ja ta õpetas ja kõneles neile : ' Eks ole kirjutatud , et minu koda hüütagu palvekojaks kõigile rahvastele ? Aga teie olete selle teinud röövlikoopaks ! '
41011018	Ja ülempreestrid ja kirjatundjad said sellest kuulda ning otsisid võimalust Jeesust hukata , sest nad kartsid teda , kuna kogu rahvas oli hämmastunud tema õpetusest .
41011019	Aga õhtuti läksid Jeesus ja jüngrid alati linnast välja .
41011020	Ja varahommikul nägid nad mööda minnes viigipuu juurteni ära kuivanud olevat .
41011021	Ja Peetrus , kes mäletas , ütles Jeesusele : ' Rabi , vaata , viigipuu , mille sa needsid , on ära kuivanud ! '
41011022	Ja Jeesus vastas neile : ' Olgu teil usku Jumalasse !
41011023	Tõesti , ma ütlen teile , kes iganes ütleb tollele mäele : ' Kerki ja kukuta end merre ! ' ega kõhkle oma südames , vaid usub , et see , mis ta räägib , sünnib , siis see saabki talle !
41011024	Seepärast ma ütlen teile : Kõike , mida te iganes palves endale palute - uskuge , et te olete saanud , ja see saabki teile !
41011025	Ja kui te olete palvetamas , siis andke andeks , kui teil on midagi kellegi vastu , et ka teie Isa taevas annaks teile andeks teie eksimused .
41011026	[ Kui te aga ei anna andeks , siis ei anna ka teie Isa , kes on taevas , teie eksimusi teile andeks . ] '
41011027	Ja nad tulid uuesti Jeruusalemma . Ja kui Jeesus kõndis pühakojas , astusid ülempreestrid ja vanemad ta juurde
41011028	ja ütlesid talle : ' Millise meelevallaga sa seda kõike teed ? Või kes on andnud sulle selle meelevalla , et sa seda teed ? '
41011029	Aga Jeesus ütles neile : ' Minagi küsin teilt üht asja ja teie vastake mulle , ja siis ma ütlen teile , millise meelevallaga mina seda kõike teen .
41011030	Kas Johannese ristimine oli taevast või inimestest ? Vastake mulle ! '
41011031	Ja nad arutasid omavahel : Kui ütleme , et taevast , siis ta ütleb : ' Miks te siis ei uskunud teda ? '
41011032	Või peaksime ütlema , et inimestest ? - aga nad kartsid rahvahulka , sest kõikide meelest oli Johannes tõepoolest olnud prohvet .
41011033	Nii nad vastasid Jeesusele : ' Meie ei tea . ' Ja Jeesus ütles neile : ' Ega siis minagi ütle teile , millise meelevallaga ma seda kõike teen . '
41012001	Ja Jeesus hakkas neile mõistu rääkima : ' Üks inimene istutas viinamäe ja piiras aiaga ja õõnestas kaljusse surutõrre ja ehitas valvetorni . Siis ta andis selle rentnike kätte ning reisis võõrsile .
41012002	Ja parajal ajal läkitas ta sulase rentnike juurde , et see võtaks rentnike käest vastu andami viinamäe viljast .
41012003	Rentnikud võtsid aga sulase kinni , peksid teda ja saatsid minema tühjade kätega .
41012004	Ja taas läkitas ta nende juurde teise sulase . Sellele nad lõid pähe ja teotasid teda .
41012005	Ja ta läkitas veel teise ja tolle nad tapsid , ja paljusid teisi ; mõnda nad peksid , mõne aga tapsid .
41012006	Üks oli tal veel , tema armas poeg . Lõpuks ta läkitas nende juurde poja , mõeldes : ' Ehk nad häbenevad mu poega ! ? '
41012007	Need rentnikud aga rääkisid omavahel : ' Tema ongi see pärija . Läki , tapame ta ära , ja pärand saab meile ! '
41012008	Ja nad võtsid ta kinni , tapsid ta ära ja viskasid viinamäelt välja .
41012009	Mida teeb viinamäe isand ? Ta tuleb ja hukkab need rentnikud ja annab viinamäe teiste kätte .
41012010	Kas te pole lugenud seda kirjakohta : Kivi , mille ehitajad tunnistasid kõlbmatuks - seesama on saanud nurgakiviks ! ?
41012011	See tuli Issandalt ja on imeasi meie silmis . '
41012012	Ja nad otsisid võimalust teda kinni võtta , ent kartsid rahvahulka . Nad ju mõistsid , et Jeesus oli selle tähendamissõna rääkinud nende kohta . Ja nad läksid ära , jättes ta sinnapaika .
41012013	Ja Jeesuse juurde läkitati mõned variserid ja Heroodese mehed , et teda mõnest sõnast kinni püüda .
41012014	Ja need tulid ning ütlesid talle : ' Õpetaja , me teame , et sa oled tõemeelne ega hooli kellestki , sest sa ei vaata inimese isikule , vaid õpetad Jumala teed tõepäraselt . Kas keisrile peab andma pearaha või ei ? Kas anname või ei anna ? '
41012015	Aga Jeesus , teades nende silmakirjalikkust , ütles neile : ' Miks te mind kiusate ? Tooge mulle teenar näha ! '
41012016	Nemad tõidki , ja ta ütles neile : ' Kelle pilt ja kiri sellel on ? ' Nad ütlesid talle : ' Keisri . '
41012017	Aga Jeesus ütles neile : ' Keisri oma andke keisrile tagasi ja Jumala oma Jumalale ! ' Ja nad imetlesid teda .
41012018	Ja Jeesuse juurde astusid saduserid , kes ütlesid , et surnuist ülestõusmist ei ole olemas , ja küsisid temalt :
41012019	' Õpetaja , Mooses on meile kirjutanud , et kui kellegi vend sureb ja jätab naise ega jäta järele last , et ta vend peab võtma oma surnud venna naise ja soetama järglase vennale .
41012020	Oli seitse venda . Ja esimene võttis naise ja surres ei jätnud järglast järele .
41012021	Ja teine võttis tema ja suri järglast jätmata , ja kolmas nõndasamuti .
41012022	Ja need seitse ei jätnud järele järglast . Viimasena kõigist suri ka naine .
41012023	Ülestõusmisel nüüd , kui nad üles tõusevad - kelle naine nende seast ta peab olema ? Ta on ju olnud naiseks neile seitsmele . '
41012024	Jeesus lausus neile : ' Kas te mitte ei eksi , sellepärast et te ei tunne pühi kirju ega Jumala väge ?
41012025	Kui surnud üles tõusevad , siis nad ju ei võta naisi ega lähe mehele , vaid on nagu inglid taevas .
41012026	Surnute kohta aga , et nad üles äratatakse - kas te ei ole lugenud Moosese raamatust kibuvitsapõõsa loost , kuidas Jumal ütles Moosesele : ' Mina olen Aabrahami Jumal ja Iisaki Jumal ja Jaakobi Jumal ' ?
41012027	Tema ei ole surnute , vaid elavate Jumal . Te eksite rängalt ! '
41012028	Ja üks juurdeastunud kirjatundjaist , kes oli kuulnud nende vaidlemist ja teadis , et Jeesus oli neile hästi vastanud , küsis temalt : ' Milline on kõige esimene käsk ? '
41012029	Jeesus vastas : ' Esimene on : Kuule , Iisrael , Issand , meie Jumal , on ainus Issand ,
41012030	ja armasta Issandat , oma Jumalat , kogu oma südamega ja kogu oma hingega ja kogu oma mõistusega ja kogu oma jõuga !
41012031	Teine on see : Armasta oma ligimest nagu iseennast ! Mingit muud neist suuremat käsku ei ole . '
41012032	Ja kirjatundja ütles talle : ' Hästi , Õpetaja , sa ütlesid tõtt , et tema on Ainus ja ei ole teist peale tema ;
41012033	ja armastada teda kogu südamega ja kogu mõistusega ja kogu jõuga ning armastada ligimest nagu iseennast on palju rohkem kui kõik põletusohvrid ja muud ohvrid . '
41012034	Ja Jeesus , nähes , et kirjatundja vastas arukalt , ütles talle : ' Sa ei ole kaugel Jumala riigist . ' Ja keegi ei julgenud teda enam küsitleda .
41012035	Ja Jeesus kõneles edasi ning õpetas pühakojas : ' Kuidas kirjatundjad ütlevad , et Messias on Taaveti poeg ?
41012036	Taavet ise ütles Pühas Vaimus : Issand ütles mu Issandale : Istu mu paremale käele , kuni ma panen su vaenlased sinu jalge alla .
41012037	Taavet ise nimetab teda Issandaks - kuidas siis tema saab olla ta poeg ? '
41012038	Ja suur rahvahulk kuulas Jeesust meeleldi . Ja ta ütles oma õpetuses : ' Hoiduge kirjatundjate eest , kes tahavad kõndida pikkades kuubedes ja soovivad teretamisi turgudel
41012039	ja esimesi istmeid sünagoogides ja esimesi kohti võõruspidudel ,
41012040	kes neelavad alla lesknaiste majad ja silmakirjaks venitavad palvetused pikaks . Need saavad seda rängema kohtuotsuse . '
41012041	Ja istudes aardekirstu vastas , vaatas Jeesus , kuidas rahvahulk paneb raha aardekirstu . Ja paljud rikkad panid palju .
41012042	Ja üks vaene lesknaine tuli ja pani kaks leptonit , see on ühe veeringu .
41012043	Ja kutsudes oma jüngrid enese juurde , ütles Jeesus neile : ' Tõesti , ma ütlen teile , see vaene lesknaine pani rohkem kui kõik , kes panevad aardekirstu ,
41012044	sest nemad panid oma küllusest , tema pani aga kehvusest kõik , mis tal oli , kogu oma elatise . '
41013001	Ja kui nad pühakojast lahkusid , ütles üks ta jüngreid talle : ' Õpetaja , ennäe , missugused kivid ja missugused hooned ! '
41013002	Ja Jeesus ütles talle : ' Kas sa pead silmas neid suuri hooneid ? Ei jäeta siin kivi kivi peale , mida maha ei kistaks ! '
41013003	Ja kui Jeesus istus Õlimäel pühakoja vastas , küsisid Peetrus ja Jaakobus ja Johannes ja Andreas temalt omavahel olles :
41013004	' Ütle meile , millal see kõik tuleb ja mis on tunnustäheks , kui kõik see hakkab täituma ? '
41013005	Aga Jeesus hakkas neile rääkima : ' Vaadake , et keegi teid ei eksitaks !
41013006	Paljud tulevad minu nimel , öeldes : ' Mina olengi see ! ' ja eksitavad paljusid .
41013007	Aga kui te kuulete sõdadest ja sõjasõnumeid , ärge ehmuge : see kõik peab sündima , kuid veel ei ole lõpp käes .
41013008	Sest rahvas tõuseb rahva vastu ja kuningriik kuningriigi vastu , paiguti on maavärinaid ja näljahäda - need on sünnitusvalude algus .
41013009	Aga teie vaadake iseennast : minu pärast antakse teid ülemkohtute kätte ja teid pekstakse sünagoogides ning seatakse maavalitsejate ja kuningate ette , tunnistuseks neile .
41013010	Ja kõigile rahvaile peab enne kuulutatama evangeeliumi .
41013011	Ja kui teid viiakse ja antakse valitsejate kätte , ärge muretsege ette , mida rääkida , vaid rääkige seda , mida iganes teile antakse sel tunnil , sest teie pole kõnelejad , vaid Püha Vaim .
41013012	Ja vend annab surma venna ja isa lapse ja lapsed tõusevad vanemate vastu ja lasevad nad surmata
41013013	ja teie saate kõikide vihaalusteks minu nime pärast . Aga kes peab vastu lõpuni , see pääseb .
41013014	Aga kui te näete hävituse koletist seisvat seal , kus see ei tohiks seista - lugeja mõtelgu sellele ! - , siis need , kes on Juudamaal , põgenegu mägedesse ,
41013015	ja kes on katusel , ärgu tulgu alla ega mingu oma majast midagi võtma ,
41013016	ja kes on väljal , ärgu pöördugu tagasi võtma oma kuube !
41013017	Aga häda neile , kes on lapseootel , ja neile , kes imetavad neil päevil !
41013018	Aga palvetage , et see ei juhtuks talvel ,
41013019	sest need on ahistuse päevad , milliseid pole olnud loomise algusest , mille Jumal on loonud , kuni praeguse ajani , ega tulegi enam .
41013020	Ja kui Issand ei oleks nende päevade arvu kahandanud , siis ei pääseks ükski , kuid valitute pärast , keda tema on ära valinud , on ta kahandanud neid päevi .
41013021	Ja kui siis keegi ütleb teile : ' Ennäe , Kristus on siin ! Ennäe , seal ! ' , ärge uskuge ,
41013022	sest tõuseb valekristusi ja valeprohveteid ja need pakuvad tunnustähti ja imetähti , et kui võimalik , eksitada ka valituid .
41013023	Aga teie vaadake : mina olen teile kõik ette öelnud !
41013024	Kuid neil päevil pärast seda ahistust pimeneb päike ja kuu ei anna oma kuma
41013025	ning tähed on taevast kukkumas ja taeva vägesid kõigutatakse .
41013026	Ja siis nähakse Inimese Poega tulevat pilvedes suure väe ja kirkusega .
41013027	Ja siis ta läkitab inglid ja kogub kokku oma valitud neljast tuulest , maa äärest taeva ääreni .
41013028	Ent viigipuust õppige võrdumit : kui selle okstele tärkavad noored võrsed ja ajavad lehti , siis te tunnete ära , et suvi on lähedal -
41013029	nõnda ka teie , kui te näete seda kõike sündivat , tundke ära , et tema on lähedal , ukse taga .
41013030	Tõesti , ma ütlen teile , see sugupõlv ei kao , enne kui kõik see on sündinud .
41013031	Taevas ja maa hävivad , aga minu sõnad ei hävi !
41013032	Seda päeva või tundi ei tea aga keegi , ei inglidki taevas ega Poeg , ainult Isa üksi .
41013033	Vaadake ette , valvake , sest teie ei tea , millal see aeg on käes !
41013034	Nii nagu inimene , kes reisis võõrsile ja jättis oma maja , andes sulastele meelevalla , igaühele tema töö , ja uksehoidjal käskides valvata ,
41013035	nõnda valvake nüüd , sest te ei tea , millal majaisand tuleb , kas õhtul või keskööl või kukelaulu ajal või varahommikul ,
41013036	et ta äkitselt tulles ei leiaks teid magamas .
41013037	Aga mida ma ütlen teile , ütlen kõigile : Valvake ! '
41014001	Aga kahe päeva pärast oli paasa - ja hapnemata leibade püha ning ülempreestrid ja kirjatundjad pidasid aru , kuidas Jeesust kavalusega kinni võtta ja tappa ,
41014002	sest nad ütlesid : ' Teda ei tohi kinni võtta pühade ajal , sest muidu hakkab rahvas mässama . '
41014003	Ja Jeesus oli Betaanias pidalitõbise Siimona majas . Kui ta istus lauas , tuli naine , kellel oli alabasternõu ehtsa ja kalli nardisalviga . Ta murdis alabasternõu katki ja valas salvi Jeesuse pea peale .
41014004	Aga seal olid mõned , kes nurisesid õige pahase meelega omavahel : ' Milleks see salvi raiskamine ?
41014005	Selle salvi oleks võinud ju müüa rohkem kui kolmesaja teenari eest ja raha anda vaestele . ' Ja nad tõrelesid naisega .
41014006	Aga Jeesus ütles : ' Jätke ta rahule ! Miks te tülitate teda ? Ta on teinud mulle kauni teo .
41014007	Vaeseid on teie juures ju alati , ning kui te tahate , võite teha neile head - mind aga ei ole teil alati .
41014008	Ta on teinud , mis ta võis : ta on ette salvinud mu ihu matmiseks .
41014009	Aga tõesti , ma ütlen teile , kus iganes kogu maailmas evangeeliumi kuulutatakse , kõneldakse ka tema mälestuseks sellest , mida ta on teinud . '
41014010	Aga Juudas Iskariot , üks neist kaheteistkümnest , läks ülempreestrite juurde , et teda neile reeta .
41014011	Aga seda kuuldes said need rõõmsaks ja tõotasid anda talle raha . Ja tema otsis võimalust , kuidas Jeesust parajal ajal ära anda .
41014012	Ja hapnemata leibade püha esimesel päeval , kui paasatalle tapetakse , ütlesid Jeesuse jüngrid talle : ' Kuhu sa tahad , et me läheme ja valmistame , et sa võiksid süüa paasat ? '
41014013	Ja ta läkitas kaks oma jüngrit ja ütles neile : ' Minge linna ja te kohtate veekruusi kandvat inimest . Minge temaga kaasa
41014014	ja kuhu tahes ta ka sisse astuks , ütelge majaperemehele : ' Õpetaja ütleb : Kus on mu võõrastetuba , kus ma võiksin süüa paasat koos oma jüngritega ? '
41014015	Ja tema näitab teile suurt vaipadega kaetud ning valmisseatud ülemist tuba , ja seal valmistage meile söömaaeg ! '
41014016	Ja jüngrid läksid ära ja tulid linna ning leidsid kõik nii olevat , nagu Jeesus neile oli öelnud . Ja nad valmistasid paasasöömaaja .
41014017	Ja õhtul tuli Jeesus nende kaheteistkümnega .
41014018	Kui nad lauas istusid ja sõid , ütles Jeesus : ' Tõesti , ma ütlen teile , üks teie seast , kes on minuga koos söömas , annab mu ära . '
41014019	Nad jäid nukraks ja hakkasid üksteise järel talle ütlema : ' Ega ometi mina ? '
41014020	Aga Jeesus ütles neile : ' Üks teist kaheteistkümnest , kes sööb minuga samast kausist .
41014021	Jah , Inimese Poeg läheb küll ära , nii nagu temast on kirjutatud , aga häda sellele inimesele , kes Inimese Poja ära annab ! Sellele inimesele oleks parem , kui ta poleks sündinud . '
41014022	Ja kui nad sõid , võttis Jeesus leiva , õnnistas , murdis ja andis neile ning ütles : ' Võtke ! See on minu ihu . '
41014023	Ja ta võttis karika , tänas ja andis selle neile , ja nad kõik jõid sellest .
41014024	Ja ta ütles neile : ' See on minu lepinguveri , mis valatakse paljude eest .
41014025	Tõesti , ma ütlen teile , mina ei joo enam viinapuu viljast kuni selle päevani , mil ma joon uut Jumala riigis . '
41014026	Ja kui nad olid laulnud kiituslaulu , läksid nad välja Õlimäele .
41014027	Ja Jeesus ütles neile : ' Teie kõik taganete minust , sest kirjutatud on : Ma löön karjast , ja lambad pillutatakse laiali .
41014028	Kuid pärast minu ülesäratamist lähen ma teie eele Galileasse . '
41014029	Aga Peetrus vastas talle : ' Kui ka kõik taganevad , siis mina küll mitte ! '
41014030	Ja Jeesus ütles talle : ' Tõesti , ma ütlen sulle , täna , selsamal ööl , enne kui kukk kaks korda laulab , salgad sina mu kolm korda ära . '
41014031	Aga tema ütles eriti kindlalt : ' Kui ma ka peaksin koos sinuga surema , mina ei salga sind mitte ! ' Nõndasamuti ütlesid ka kõik teised .
41014032	Ja nad tulid paika , mille nimi on Ketsemani . Ja Jeesus ütles oma jüngritele : ' Istuge siin , seni kui ma olen palvetanud ! '
41014033	Ja ta võttis enesega Peetruse ja Jaakobuse ja Johannese ning muutus kurvaks ja tundis ahastust .
41014034	Ja Jeesus ütles neile : ' Mu hing on väga kurb surmani . Jääge siia ja valvake ! '
41014035	Ja ta läks pisut eemale , langes maa peale ja palvetas , et kui on võimalik , see tund läheks temast mööda .
41014036	Ja ta ütles : ' Abba , Isa ! Sinul on kõik võimalik ! Vii see karikas minust mööda ! Kuid ärgu sündigu see , mida mina tahan , vaid see , mida sina tahad ! '
41014037	Ja ta tuli ja leidis jüngrid magamas ning ütles Peetrusele : ' Kas sa magad , Siimon ? Kas sa ei jaksa ühtainustki tundi valvata ?
41014038	Valvake ja palvetage , et te ei satuks kiusatusse ! Vaim on küll valmis , aga liha on nõder . '
41014039	Ja ta läks taas ära ja palvetas , lausudes need sõnad .
41014040	Ja kui Jeesus tuli tagasi , leidis ta jüngrid taas magamas , sest nende silmad olid rasked unest ja nad ei teadnud , mida talle vastata .
41014041	Ja ta tuli kolmandat korda ja ütles neile : ' Teie muudkui magate ja puhkate ! Küllalt ! Tund on tulnud , vaata , Inimese Poeg antakse patuste kätte !
41014042	Tõuske üles , läki ! Ennäe , mu äraandja on lähedal ! '
41014043	Ja otsekohe , kui Jeesus alles rääkis , saabuski Juudas , üks neist kaheteistkümnest , ja koos temaga mõõkade ja nuiadega meeste salk ülempreestrite ja kirjatundjate ja vanemate poolt .
41014044	Aga tema äraandja oli andnud neile leppemärgi : ' See , kellele ma annan suud , ongi tema . Tema võtke kinni ja viige valve all ära ! '
41014045	Ja Juudas tuli ja astus kohe Jeesuse juurde ja ütles : ' Rabi ! ' ja andis talle suud .
41014046	Aga nemad panid käed tema külge ja võtsid ta kinni .
41014047	Ent üks juuresolijaist tõmbas mõõga ja lõi ülempreestri sulast ning raius ta kõrva ära .
41014048	Ja Jeesus hakkas neile rääkima : ' Kas te olete nagu teeröövli kallale tulnud mõõkade ja nuiadega mind kinni võtma ?
41014049	Ma olen olnud päevast päeva teie juures pühakojas õpetamas , ja teie ei ole mind kinni võtnud ! Kuid kirjad peavad täide minema ! '
41014050	Ja kõik põgenesid , jättes ta maha .
41014051	Ja Jeesusele järgnes keegi nooruk , kes oli särgiväel .
41014052	Ja nad püüdsid teda kinni võtta , aga tema jättis linase särgi ja põgenes alasti .
41014053	Ja nad viisid Jeesuse ülempreestri ette . Ja kõik ülempreestrid ja vanemad ja kirjatundjad tulid kokku .
41014054	Ja Peetrus järgnes talle eemalt ülempreestri õueni . Ja ta istus koos sulastega ja soojendas ennast tule paistel .
41014055	Aga ülempreestrid ja terve Suurkohus otsisid tunnistust Jeesuse surmamiseks , kuid ei leidnud ,
41014056	sest paljud tunnistasid küll valet tema peale , aga nende tunnistused ei läinud kokku .
41014057	Siis tõusid püsti mõned , kes esitasid tema peale valetunnistuse :
41014058	' Me oleme kuulnud teda ütlemas : ' Mina lammutan selle kätega tehtud templi ja ehitan kolme päevaga teise , mis ei ole kätega tehtud . ' '
41014059	Aga nõndagi ei läinud nende tunnistus kokku .
41014060	Ja ülempreester , tõustes keskele püsti , küsis Jeesuselt : ' Kas sa ei vasta midagi selle kohta , mida need sinu vastu tunnistavad ? '
41014061	Aga tema vaikis ega vastanud midagi . Taas küsis temalt ülempreester : ' Kas sina oled Messias , Kiidetava Poeg ? '
41014062	Aga Jeesus ütles : ' Mina olen see , ja te näete Inimese Poja istuvat Väe paremal käel ja tulevat taeva pilvedega . '
41014063	Aga ülempreester käristas oma rõivad lõhki ja ütles : ' Mis tunnistajaid meil veel vaja on !
41014064	Te olete ise kuulnud pühaduseteotust . Mis te arvate ? ' Aga nemad kõik otsustasid , et tal on surmasüü .
41014065	Ja mõned hakkasid sülitama Jeesuse peale ja katma ta palet ja peksma teda rusikatega ning ütlema talle : ' Ütle prohveti kombel , kes see oli ! ' Ja teenrid jagasid talle kepihoope .
41014066	Ja kui Peetrus oli all õues , tuli üks ülempreestri teenijatüdruk
41014067	ja , nähes Peetrust ennast soojendamas , ütles tema otsa vaadates : ' Ka sina olid selle Naatsaretlase Jeesusega . '
41014068	Aga tema salgas : ' Ma ei mõista ega saa aru , mida sa kõneled ! ' Ja ta läks sealt välja eesõue .
41014069	Ja nähes teda seal , hakkas sama teenijatüdruk jälle ütlema juuresseisjatele , et see on üks nende seast .
41014070	Aga Peetrus salgas taas . Ja üsna varsti ütles üks juuresseisjaid taas Peetrusele : ' Tõesti , sina oled nende seast , sinagi oled ju galilealane ! '
41014071	Tema hakkas aga sajatama ja vanduma : ' Ma ei tunne seda inimest , kellest teie räägite ! '
41014072	Ja kohe laulis kukk teist korda . Ja Peetrusele tuli meelde lause , mis Jeesus oli talle öelnud : ' Enne kui kukk kaks korda laulab , salgad sina mu kolm korda ära ! ' Ja ta puhkes nutma .
41015001	Ja kohe varahommikul , kui ülempreestrid koos vanemate ja kirjatundjatega ning terve Suurkohus olid langetanud otsuse , viisid nad Jeesuse aheldatult ära ning andsid Pilaatuse kätte .
41015002	Ja Pilaatus küsis temalt : ' Kas sina oled juutide kuningas ? ! ' Jeesus aga kostis talle : ' Need on sinu sõnad . '
41015003	Ja ülempreestrid kaebasid palju ta peale .
41015004	Aga Pilaatus küsis temalt taas : ' Kas sa midagi ei vasta ? Vaata , kui palju nad su peale kaebavad ! '
41015005	Aga Jeesus ei vastanud enam midagi , nii et Pilaatus pani imeks .
41015006	Aga pühade eel tavatses maavalitseja vabaks lasta ühe vangi , keda nad palusid .
41015007	Koos mässumeestega , kes olid mässu ajal mõrva toime pannud , oli aheldatud üks Barabase-nimeline mees .
41015008	Ja üles tulnud rahvahulk hakkas paluma , et ta teeks neile nagu tal tavaks .
41015009	Pilaatus aga küsis neilt : ' Kas te tahate , et ma lasen teile vabaks juutide kuninga ? '
41015010	Ta ju mõistis , et ülempreestrid olid kadedusest Jeesuse tema kätte andnud .
41015011	Aga ülempreestrid ässitasid rahvahulka nõudma , et ta pigem laseks neile vabaks Barabase .
41015012	Pilaatus aga küsis neilt veel kord : ' Mis ma siis pean tegema temaga , keda te nimetate juutide kuningaks ? '
41015013	Nemad aga karjusid taas : ' Löö ta risti ! '
41015014	Pilaatus ütles neile : ' Kuidas nii , mis halba ta siis on teinud ? ' Ent nemad karjusid üha valjemini : ' Löö ta risti ! '
41015015	Aga Pilaatus , tahtes rahvahulga meele järgi olla , laskis neile vabaks Barabase , ent Jeesust laskis piitsutada ja andis ta risti lüüa .
41015016	Aga sõdurid viisid Jeesuse siseõue - see tähendab kohtukotta - ja kutsusid kokku terve väesalga .
41015017	Ja nad rõivastasid ta purpurmantlisse ja panid talle pähe pärja , mille nad olid pununud kibuvitstest ,
41015018	ning hakkasid teda teretama : ' Tervist , juutide kuningas ! '
41015019	Ja nad lõid talle pillirooga pähe ja sülitasid ta peale ning kummardasid teda nõtkutatud põlvedega .
41015020	Ja kui nad olid teda küllalt teotanud , tõmbasid nad talt purpurmantli seljast ja riietasid Jeesuse ta oma rõivastesse . Ja nad viisid Jeesuse välja , et teda risti lüüa .
41015021	Ja nad sundisid üht möödujat , maalt linna tulevat Küreene Siimonat , Aleksandrose ja Ruufuse isa , kandma tema risti .
41015022	Ja nad viisid Jeesuse Kolgata-nimelisse paika - see on tõlgitult Pealuu paik .
41015023	Ja talle pakuti mürriveini , aga tema ei võtnud vastu .
41015024	Ja nad lõid ta risti ja jagasid ta rõivad omavahel , heites liisku nende üle , kes mida saab .
41015025	Aga kell oli üheksa , kui nad ta risti lõid .
41015026	Ja tema süütahvlile oli kirjutatud : Juutide kuningas .
41015027	Ja koos temaga lõid nad risti kaks teeröövlit , ühe ta paremale ja teise vasemale käele .
41015028	[ Siis läks täide kiri , mis ütleb : ' Ta on ülekohtuste sekka arvatud . ' ]
41015029	Ja möödujad parastasid teda pead vangutades ja üteldes : ' Nõndaks , templi lammutaja ja kolme päevaga ehitaja !
41015030	Päästa iseennast ja astu ristilt alla ! '
41015031	Nõndasamuti teotasid teda ka ülempreestrid koos kirjatundjatega , üteldes : ' Teisi on ta päästnud , iseennast ei suuda päästa !
41015032	Messias , Iisraeli kuningas , astugu nüüd ristilt alla , et me näeksime ja usuksime ! ' Ka need , kes temaga koos olid risti löödud , teotasid teda .
41015033	Ja kui keskpäev kätte jõudis , tuli pimedus üle kogu maa kuni kella kolmeni pärast lõunat .
41015034	Ja kella kolme ajal kisendas Jeesus valju häälega : ' Eloii , Eloii , lemaa sabahtani ? ' - see on tõlgitult : ' Mu Jumal , mu Jumal , miks sa mu maha jätsid ? '
41015035	Ja mõned juuresseisjaist sõnasid seda kuuldes : ' Ennäe , ta hüüab Eelijat appi ! '
41015036	Aga keegi jooksis , kastis käsna äädikasse ja , pistnud selle pilliroo otsa , pakkus talle juua , üteldes : ' Noh , olgu , eks me näe , kas Eelija tuleb teda maha võtma ! '
41015037	Aga Jeesus kisendas valju häälega ja heitis hinge .
41015038	Ja templi vahevaip kärises ülalt alla kaheks .
41015039	Aga Jeesuse vastas seisev sadakonnaülem , nähes teda nõnda hinge heitvat , ütles : ' See inimene oli tõesti Jumala Poeg ! '
41015040	Aga seal oli ka naisi toimuvat eemalt vaatamas , nende seas Maarja Magdaleena ja Maarja , Jaakobus Noorema ja Joosese ema , ning Saloome ,
41015041	kes olid talle järgnenud ja teda teeninud , kui ta oli Galileas , ja palju teisi naisi , kes olid koos temaga tulnud üles Jeruusalemma .
41015042	Ja kui päev oli juba jõudmas õhtule , kuna käes oli pühade valmistuspäev , see tähendab reede ,
41015043	tuli Arimaatia Joosep , lugupeetud mees , Suurkohtu nõunik , kes ka ise ootas Jumala riiki , võttis julguse kokku ja astus sisse Pilaatuse juurde ning palus enesele Jeesuse ihu .
41015044	Aga Pilaatus imestas , et Jeesus on juba surnud , ja kutsus enda juurde sadakonnaülema ning küsis temalt , kas ta tõesti juba suri .
41015045	Ja kui ta sai seda sadakonnaülemalt teada , kinkis ta surnukeha Joosepile .
41015046	Ja too ostis lina , võttis Jeesuse ristilt maha , mähkis linasse ning paigutas ta kaljusse raiutud hauda ning veeretas kivi hauakambri ukse ette .
41015047	Aga Maarja Magdaleena ja Joosese ema Maarja vaatasid , kuhu ta pandi .
41016001	Ja kui hingamispäev oli möödas , ostsid Maarja Magdaleena ja Jaakobuse ema Maarja ja Saloome lõhnarohte , et tulla Jeesust võidma .
41016002	Ja nädala esimesel päeval väga vara , kui päike oli just tõusmas , tulid nad haua juurde .
41016003	Ja nad ütlesid üksteisele : ' Kes küll veeretab meil kivi hauakambri ukse eest ära ? '
41016004	Ja üles vaadates nägid nad , et kivi oli ära veeretatud . Aga see oli väga suur .
41016005	Ja hauakambrisse minnes nad nägid paremal pool istumas noorukit , riietatud pikka valgesse kuube . Ja neil hakkas hirm .
41016006	Aga nooruk ütles neile : ' Ärge kartke ! Te otsite ristilöödud Jeesust , Naatsaretlast . Ta on üles äratatud , teda ei ole siin . Näe , siin on paik , kuhu ta pandi !
41016007	Kuid minge ütelge tema jüngritele ja Peetrusele : Ta läheb teie eele Galileasse . Seal te saate teda näha , nõnda nagu ta teile ütles . '
41016008	Ja nad tulid välja ja põgenesid hauakambri juurest , sest neid oli vallanud hirm ja hämmeldus ning nad ei öelnud kellelegi midagi , sest nad kartsid .
41016009	[ Aga kui Jeesus nädala esimesel päeval vara oli üles tõusnud , näitas ta end esmalt Maarja Magdaleenale , kellest ta oli seitse kurja vaimu välja ajanud ,
41016010	ja too läks ja kuulutas neile , kes olid tulnud koos temaga , kui nad leinasid ja nutsid .
41016011	Ja nemad ei uskunud , kui said kuulda , et Jeesus elab ja et Maarja Magdaleena oli teda elusana näinud .
41016012	Aga seejärel näitas Jeesus end teisel kujul kahele teekäijale nende seast , kes olid minemas maale .
41016013	Ja need tulid tagasi ja kuulutasid teistele , aga nad ei uskunud neidki .
41016014	Viimaks näitas Jeesus end neile üheteistkümnele , kui nad lauas istusid , ning sõitles nende uskmatust ja kõva südant , et nad ei olnud uskunud neid , kes olid teda näinud pärast ta ülesäratamist .
41016015	Ja Jeesus ütles neile : ' Minge kõike maailma , kuulutage evangeeliumi kogu loodule !
41016016	Kes usub ja on ristitud , see päästetakse , aga kes ei usu , mõistetakse hukka .
41016017	Kuid uskujaid saadavad sellised tunnustähed : minu nimel ajavad nad välja kurje vaime , räägivad uusi keeli ,
41016018	tõstavad paljaste kätega üles mürkmadusid , ning kui nad jooksid midagi surmavat , ei kahjustaks see neid ; haiged , kellele nad panevad käed peale , saavad terveks . '
41016019	Kui Issand [ Jeesus ] oli nendega rääkinud , võeti ta üles taevasse ja ta istus Jumala paremale käele .
41016020	Aga jüngrid läksid välja ja kuulutasid kõikjal , ning Issand toetas neid ja kinnitas sõna tunnustähtedega . ]
42001001	Juba mitmed on võtnud kätte koostada jutustus neist asjust , mis meie seas on aset leidnud ,
42001002	nõnda nagu seda on meile edasi andnud need , kes ise algusest peale on seda oma silmaga näinud ja on saanud sõna sulasteks .
42001003	Seepärast on mullegi tundunud õige , pärast kõigega algusest peale täpset tutvumist , kirjutada sinu jaoks , üliauline Teofilos , järgemööda kõik üles ,
42001004	et sa võiksid õppida tundma sulle õpetatud asjade usaldusväärsust .
42001005	Juuda kuninga Heroodese päevil elas preester , nimega Sakarias , Abija teenistuskorrast , ta naine oli Aaroni tütardest ja tema nimi oli Eliisabet .
42001006	Nad mõlemad olid õiged Jumala silmis , elades laitmatult kõigi Issanda käskude ja nõudmiste järgi .
42001007	Aga neil ei olnud last , sest Eliisabet oli sigimatu , ja nad mõlemad olid väga eakad .
42001008	Sündis aga , kui Sakarias oli oma teenistuskorra aegu preestritalituses Jumala ees ,
42001009	et liisk langes ametikombe järgi talle minna Issanda templisse suitsutama .
42001010	Kui kogu rahvahulk palvetas õues suitsutamistunnil ,
42001011	ilmus talle Issanda ingel , seistes suitsutusaltari paremal pool .
42001012	Teda nähes Sakarias kohkus ja kartus langes ta peale .
42001013	Aga ingel ütles talle : ' Ära karda , Sakarias , sest su anumist on kuuldud ja su naine Eliisabet toob sulle ilmale poja , ja sa paned talle nimeks Johannes .
42001014	Ja temast on sul rõõmu ja hõiskamist ning paljud rõõmustavad tema sündimisest ,
42001015	sest ta saab suureks Issanda silmis . Ta ei tohi juua veini ega muud vägijooki , ja ta täidetakse Püha Vaimuga juba oma ema ihus .
42001016	Ja ta pöörab palju Iisraeli lapsi Issanda , nende Jumala poole .
42001017	Ja ta ise käib tema eel Eelija vaimus ning väes , et pöörata isade südant laste poole ja sõnakuulmatuid õigete meelsusse , et kujundada Issandale valmistatud rahvast . '
42001018	Sakarias küsis inglilt : ' Millest ma võiksin seda ära tunda ? Mina olen ju vana mees ja mu naine on väga eakas . '
42001019	Ja ingel vastas talle : ' Mina olen Gabriel , kes seisab Jumala ees , ja mind on läkitatud rääkima sinuga ja kuulutama sulle seda rõõmusõnumit .
42001020	Ja vaata , sa jääd keeletuks ega saa kõnelda kuni päevani , mil see sünnib , seepärast et sa ei ole uskunud mu sõnu , mis lähevad täide omal ajal . '
42001021	Rahvas oli ootamas Sakariast ja pani imeks , et ta nii kaua viibis templis .
42001022	Aga kui ta oli välja tulnud , ei saanud ta nendega rääkida . Ja nad mõistsid , et ta oli templis näinud nägemust . Tema üksnes viipas neile käega ning jäi tummaks .
42001023	Kui Sakariase teenistuskorra päevad lõppesid , läks ta koju .
42001024	Aga pärast neid päevi jäi ta naine Eliisabet lapseootele ja hoidis ennast varjul viis kuud , öeldes :
42001025	' Nõnda on Issand mulle teinud neil päevil , mil ta minu peale vaatas , et võtta ära häbi , mis mul oli inimeste silmis . '
42001026	Aga kuuendal kuul läkitas Jumal ingel Gabrieli Galilea külla , mille nimi on Naatsaret ,
42001027	neitsi juurde , kes oli kihlatud Taaveti soost Joosepi-nimelise mehega . Selle neitsi nimi oli Maarja .
42001028	Tema juurde tulles ütles Gabriel : ' Rõõmusta , sa armuleidnu ! Issand on sinuga ! '
42001029	Tema oli aga vapustatud nende sõnade pärast ja imestas , mida see teretus võiks tähendada .
42001030	Ja ingel ütles talle : ' Ära karda , Maarja , sest sa oled leidnud armu Jumala juures !
42001031	Ja vaata , sa jääd lapseootele ja tood ilmale poja ja paned talle nimeks Jeesus .
42001032	Tema saab suureks ja teda hüütakse Kõigekõrgema Pojaks ja Issand Jumal annab talle tema isa Taaveti trooni .
42001033	Ja ta valitseb kuningana Jaakobi soo üle igavesti ning tema valitsusele ei tule lõppu . '
42001034	Aga Maarja küsis inglilt : ' Kuidas see võib juhtuda , kui ma ei ole mehega olnud ? '
42001035	Ja ingel vastas talle : ' Püha Vaim tuleb sinu peale ja Kõigekõrgema vägi on varjuks sinu kohal , seepärast hüütaksegi Püha , kes sinust sünnib , Jumala Pojaks .
42001036	Ja vaata , ka su sugulane Eliisabet on pojaootel oma raugapõlves ja see on kuues kuu temal , keda hüüti sigimatuks ,
42001037	sest Jumala käes ei ole ükski asi võimatu . '
42001038	Aga Maarja ütles : ' Vaata , siin on Issanda teenija , sündigu mulle sinu sõna järgi ! ' Ja ingel läks ära tema juurest .
42001039	Neil päevil asus Maarja teele ja ruttas mäestikku Juuda linna
42001040	ja tuli Sakariase kotta ning teretas Eliisabetti .
42001041	Ja sündis , kui Eliisabet kuulis Maarja tervitust , et laps hüppas ta ihus . Ja Eliisabet sai täis Püha Vaimu
42001042	ja hüüdis suure häälega : ' Õnnistatud oled sina naiste seas ja õnnistatud on sinu ihu vili !
42001043	Miks saab mulle osaks , et mu Issanda ema tuleb minu juurde ?
42001044	Sest vaata , kui su tervituse hääl mu kõrvu kostis , hüppas lapsuke mu ihus rõõmu pärast .
42001045	Ja õnnis on naine , kes on uskunud , et läheb täide , mis Issand talle on kõnelnud . '
42001046	Ja Maarja ütles : ' Mu hing ülistab Issandat
42001047	ja mu vaim hõiskab Jumala , minu Päästja pärast ,
42001048	sest ta on vaadanud oma teenija madaluse peale . Sest vaata , nüüdsest peale kiidavad mind õndsaks kõik sugupõlved ,
42001049	sest mulle on suuri asju teinud Vägev , ja püha on tema nimi
42001050	ja tema halastus kestab põlvest põlveni neile , kes teda kardavad .
42001051	Ta on näidanud oma käsivarre kangust , ta on pillutanud need , kes on ülbed oma südame meelelt .
42001052	Ta on tõuganud maha võimukad troonidelt ja ülendanud alandlikke ,
42001053	näljaseid on ta täitnud heade andidega , ent rikkad saatnud minema tühjalt .
42001054	Ta on võtnud oma hooleks oma sulase Iisraeli , pidades meeles oma halastust ,
42001055	nõnda nagu ta on rääkinud meie vanematele , Aabrahamile ja tema järglastele igavesti . '
42001056	Ja Maarja jäi Eliisabeti juurde umbes kolmeks kuuks ja pöördus siis tagasi koju .
42001057	Eliisabetil sai aeg täis sünnitada ja ta tõi ilmale poja .
42001058	Ja ta naabrid ja sugulased kuulsid , et Issand oli olnud temale armuline , ja nad rõõmustasid koos temaga .
42001059	Nad tulid kaheksandal päeval lapsukest ümber lõikama ja tahtsid anda talle tema isa nime Sakarias .
42001060	Ent tema ema kostis : ' Ei sugugi , vaid tema nimi peab olema Johannes ! '
42001061	Nemad ütlesid talle : ' Su suguvõsas pole kedagi selle nimega . '
42001062	Ja nad viipasid ta isale , et saada teada , kuidas tema tahaks last nimetada .
42001063	Sakarias palus lauakese ning kirjutas : ' Johannes on tema nimi . ' Ja kõik imestasid .
42001064	Aga otsekohe läksid ta suu ja keelepaelad lahti ning ta hakkas rääkima , ülistades Jumalat .
42001065	Ja kartus tuli kõikide ümberkaudsete peale ja kõigist neist asjust kõneldi kogu Juuda mäestikus .
42001066	Kõik , kes seda kuulsid , jätsid selle oma südamesse ja küsisid : ' Mis saab küll sellest lapsest ? ' Sest Issanda käsi oli temaga .
42001067	Tema isa Sakarias sai täis Püha Vaimu ja rääkis prohvetina :
42001068	' Kiidetud olgu Issand , Iisraeli Jumal , et ta on tulnud oma rahva ligi ja toonud talle lunastuse
42001069	ja on meile äratanud päästesarve oma sulase Taaveti soost ,
42001070	nagu ta on rääkinud ajastute algusest oma pühade prohvetite suu läbi -
42001071	päästmist meie vaenlastest ja kõigi nende käest , kes meid vihkavad ,
42001072	et halastust anda meie vanematele ja pidada meeles oma püha lepingut ,
42001073	vannet , mille ta on vandunud meie isale Aabrahamile .
42001074	Nõnda ta laseb meid , vaenlaste käest päästetuid , kartmatult teenida teda
42001075	vagaduses ja õigluses tema ees kõik meie elupäevad .
42001076	Ja sina , lapsuke , sind hüütakse Kõigekõrgema prohvetiks , sest sa lähed Issanda eel temale teed valmistama ,
42001077	et anda tema rahvale pääste tunnetus nende pattude andeksandmises
42001078	meie Jumala südamliku halastuse läbi , millega meile tuleb päikesetõus kõrgustest .
42001079	See paistab nende peale , kes elavad pimeduses ja surmavarjus , see suunab meie jalgu rahuteele . '
42001080	Aga lapsuke kasvas ja sai tugevaks vaimus . Ja ta oli kõrbes selle päevani , mil ta astus Iisraeli ette .
42002001	Neil päevil sündis , et keiser Augustus andis käsu kirjutada üles kogu riigi rahvas .
42002002	See esmakordne üleskirjutus toimus ajal , kui Küreenius oli Süüria maavalitseja .
42002003	Ja kõik läksid ennast kirja panema igaüks oma linna .
42002004	Nii läks ka Joosep Galileamaalt Naatsaretist üles Juudamaale Taaveti linna , mida hüütakse Petlemmaks , sest ta oli Taaveti soost ja pärusmaalt ,
42002005	et lasta end üles kirjutada koos Maarjaga , oma kihlatuga , kes oli lapseootel .
42002006	Aga nende sealoleku aegu said päevad täis ja Maarja pidi sünnitama .
42002007	Ta tõi ilmale oma esimese poja ning mähkis ta mähkmetesse ja asetas sõime , sest nende jaoks polnud majas kohta .
42002008	Karjased olid seal paigus õitsil ja valvasid öösel oma karja .
42002009	Issanda ingel seisatas nende juures ja Issanda kirkus säras nende ümber ja nad kartsid üliväga .
42002010	Aga ingel ütles neile : ' Ärge kartke ! Sest vaata , ma kuulutan teile suurt rõõmu , mis saab osaks kogu rahvale ,
42002011	et teile on täna sündinud Taaveti linnas Päästja , kes on Issand Kristus .
42002012	Ja see on teile tunnustäheks : te leiate lapsukese mähitud ja sõimes magavat . '
42002013	Äkitselt olid koos ingliga taevased väed Jumalat kiitmas :
42002014	' Au olgu Jumalale kõrges ja maa peal rahu , inimestest hea meel ! '
42002015	Ja sündis , kui inglid olid nende juurest ära läinud taevasse , et karjased ütlesid üksteisele : ' Läki nüüd Petlemma , et näha saada seda , mis on sündinud , mis Issand on teatanud meile ! '
42002016	Ja nad läksid rutates ja leidsid Maarja ja Joosepi ja lapsukese , kes magas sõimes .
42002017	Aga nähes teda teatasid nad sõnumist , mis neile oli räägitud selle lapse kohta .
42002018	Kõik , kes kuulsid , panid seda imeks , mida karjased olid neile kõnelnud .
42002019	Ent Maarja jättis kõik need lood meelde , mõtiskledes nende üle oma südames .
42002020	Karjased pöördusid tagasi , ülistades ja kiites Jumalat kõige eest , mis nad olid kuulnud ja näinud . Kõik oli olnud nii , nagu neile oli räägitud .
42002021	Kui kaheksa päeva sai täis ja tuli aeg lapse ümberlõikamiseks , siis pandi talle nimeks Jeesus , mille oli ütelnud ingel , enne kui laps sai ema ihusse .
42002022	Ja kui nende puhastuspäevad Moosese Seaduse järgi said täis , viisid nad lapse üles Jeruusalemma , et teda seada Issanda ette ,
42002023	nõnda nagu on kirjutatud Issanda Seaduses : ' Iga poeglast , kes on avanud lapsekoja , hüütagu Issandale pühaks ' ,
42002024	ja et tuua Issanda Seaduses öeldu järgi ohvriks ' paar turteltuvi või kaks tuvipoega ' .
42002025	Ja vaata , Jeruusalemmas oli mees , Siimeon nimi . See mees oli õiglane ja vaga ning ootas Iisraeli lohutust , ja Püha Vaim oli tema peal .
42002026	Püha Vaim oli talle ennustanud , et ta ei sure enne , kui ta on näinud Issanda Messiat .
42002027	Ta tuli Vaimu ajel pühakotta . Ja kui vanemad tõid sinna lapse Jeesuse , et toimida temaga Seaduse sätte järgi ,
42002028	siis ta võttis tema sülle , ülistas Jumalat ja ütles :
42002029	' Issand , nüüd sa lased oma sulasel lahkuda rahus oma ütlust mööda ,
42002030	sest mu silmad on näinud sinu päästet ,
42002031	mille sa oled valmistanud kõigi rahvaste silme ees :
42002032	valgust , mis on ilmutuseks paganaile , ja kirkust sinu rahvale Iisraelile . '
42002033	Jeesuse isa ja ema panid seda imeks , mida tema kohta räägiti .
42002034	Ja Siimeon õnnistas neid ja ütles Maarjale , tema emale : ' Vaata , see laps on seatud languseks ja tõusuks paljudele Iisraelis ja tähiseks , mille vastu räägitakse -
42002035	ja sinu endagi hinge läbistab mõõk - , et tuleksid ilmsiks paljude südamete mõtted . '
42002036	Seal oli ka prohvet Hanna , Penueli tütar , Aaseri suguharust , kes oli kõrgesse ikka jõudnud . Ta oli mehega elanud seitse aastat pärast oma neitsipõlve
42002037	ja lesk olnud kuni kaheksakümne neljanda eluaastani . Tema ei lahkunud pühakojast , vaid teenis Jumalat ööd ja päevad paastumiste ja palvetamistega .
42002038	Tema tuli sel tunnil sinna ja ülistas Jumalat ning kõneles Jeesusest kõigile , kes ootasid Jeruusalemma lunastust .
42002039	Kui nad olid täitnud kõik , mis tuli teha Issanda Seaduse järgi , siis nad pöördusid tagasi Galileasse oma külla Naatsaretti .
42002040	Laps aga kasvas ja sai tugevaks ning täitus tarkusega . Ja Jumala arm oli tema peal .
42002041	Tema vanemad käisid igal aastal paasapühadel Jeruusalemmas .
42002042	Kui Jeesus oli saanud kaheteistkümneaastaseks , läksid nad üheskoos pühadeaja kombe järgi üles Jeruusalemma .
42002043	Kui nad olid pärast nende päevade möödumist teel kodu poole , jäi Jeesus Jeruusalemma , ent tema vanemad ei teadnud seda .
42002044	Aga et nad arvasid tema olevat teekaaslaste seas , käisid nad ära ühe päeva tee ja hakkasid alles siis otsima teda sugulaste ja tuttavate juurest .
42002045	Ja kui nad teda ei leidnud , pöördusid nad teda otsides tagasi Jeruusalemma .
42002046	Kolme päeva pärast sündis , et nad leidsid Jeesuse pühakojas istumas õpetajate keskel neid kuulamas ja küsitlemas .
42002047	Kõik , kes teda kuulsid , olid hämmastunud tema mõistusest ja ta vastustest .
42002048	Ja Jeesuse vanemad olid teda nähes jahmunud ning ta ema ütles talle : ' Poeg , miks sa oled meile nõnda teinud ? Vaata , su isa ja mina oleme sind südamevaluga otsinud . '
42002049	Ent tema ütles neile : ' Miks te siis olete mind otsinud ? Kas te ei teadnud , et ma pean olema neis paigus , mis on mu Isa päralt ? '
42002050	Aga nemad ei mõistnud neid sõnu , mis ta neile rääkis .
42002051	Jeesus läks koos nendega ja tuli Naatsaretti ning oli neile allaheitlik . Tema ema hoidis kõik need lood oma südames alal .
42002052	Ja Jeesus kasvas tarkuses ja pikkuses ja armus Jumala ja inimeste juures .
42003001	Keiser Tibeeriuse valitsemise viieteistkümnendal aastal , kui Pontius Pilaatus oli Judea maavalitseja ja Heroodes Galilea nelivürst , tema vend Filippus aga Iturea ja Trahhoniitisemaa nelivürst ja Lüsaanias Abileene nelivürst ,
42003002	kui Hannas ja Kaifas olid ülempreestrid , sai Jumala sõna Sakariase poja Johannese kätte kõrbes .
42003003	Ta käis läbi kogu Jordani ümberkaudse maa ja kuulutas meeleparandusristimist pattude andeksandmiseks ,
42003004	nagu on kirjutatud prohvet Jesaja sõnade raamatusse : ' Hüüdja hääl on kõrbes : Valmistage Issandale tee , tehke tasaseks tema teerajad !
42003005	Kõik kuristikud täidetagu ning kõik mäed ja kingud tasandatagu , ja kõverikud saagu sirgeks , ja mis konarlik , siledaks teeks ,
42003006	siis saavad kõik inimesed näha Jumala päästet ! '
42003007	Johannes ütles nüüd rahvale , kes oli tulnud , et lasta ennast temal ristida : ' Rästikute sugu , kes teid on hoiatanud põgenema tulevase viha eest ?
42003008	Kandke nüüd meeleparandusele kohaseid vilju ja ärge hakake iseenestes ütlema : ' Meie isa on ju Aabraham . ' Sest ma ütlen teile : Jumal võib neist kividest äratada Aabrahamile lapsi .
42003009	Kirves on juba pandud puude juurte külge . Iga puu nüüd , mis ei kanna head vilja , raiutakse maha ja visatakse tulle . '
42003010	Rahvahulgad küsisid Johanneselt : ' Mis meil siis tuleb teha ? '
42003011	Aga tema kostis : ' Kellel on kaks särki , jagagu sellele , kellel ei ole , ning kellel on toitu , tehku niisamuti ! '
42003012	Ent ka tölnereid tuli , et lasta ennast ristida , ja nemad ütlesid : ' Õpetaja , mis meil tuleb teha ? '
42003013	Tema ütles neile : ' Ärge nõudke rohkem , kui teie jaoks on seatud ! '
42003014	Aga temalt küsisid ka sõjamehed : ' Ja meie , mis meil tuleb teha ? ' Tema ütles neile : ' Ärge tehke kellelegi liiga , ärge olge väljapressijad , leppige oma palgaga ! '
42003015	Rahvas oli täis ootust ja kõik mõtlesid oma südames , et ehk Johannes ongi Messias .
42003016	Siis vastas Johannes kõikidele : ' Mina ristin teid veega , aga on tulemas minust vägevam , kelle jalatsipaelagi ei kõlba ma lahti päästma . Tema ristib teid Püha Vaimu ja tulega .
42003017	Temal on visklabidas käes , et puhastada oma rehealust ja koguda nisud oma aita , kuid aganad põletab ta ära kustumatu tulega . '
42003018	Ka veel paljude muude asjade pärast manitsedes kuulutas Johannes rahvale rõõmusõnumit .
42003019	Aga kui nelivürst Heroodes sai Johannese käest noomida oma venna Filippuse naise Heroodiase ja kõigi pahategude pärast , mida Heroodes oli teinud ,
42003020	sai ta hakkama veel sellega , et pani Johannese vangi .
42003021	Ent sündis , kui kogu rahvast ristiti ja ka Jeesus oli ristitud ja palvetas , et taevas avanes
42003022	ja Püha Vaim laskus ihulikul kujul Jeesuse peale kui tuvi , ja taevast kostis hääl : ' Sina oled mu armas Poeg , sinust on mul hea meel ! '
42003023	Ja Jeesus oli oma tegevust alustades umbes kolmkümmend aastat vana , ja oli , nagu oletati , Joosepi poeg , see oli Eeli ,
42003024	see oli Mattati , see oli Leevi , see oli Malki , see oli Jannai , see oli Joosepi ,
42003025	see oli Mattitjahu , see oli Aamose , see oli Nahumi , see oli Hesli , see oli Naggai ,
42003026	see oli Mahati , see oli Mattitjahu , see oli Simei , see oli Jooseki , see oli Jooda ,
42003027	see oli Joohanani , see oli Reesa , see oli Serubbaabeli , see oli Sealtieli , see oli Neeri ,
42003028	see oli Melki , see oli Addi , see oli Koosami , see oli Elmadami , see oli Eeri ,
42003029	see oli Jeesuse , see oli Elieseri , see oli Joorimi , see oli Mattati , see oli Leevi ,
42003030	see oli Siimeoni , see oli Juuda , see oli Joosepi , see oli Joonami , see oli Eljakimi ,
42003031	see oli Melea , see oli Menna , see oli Mattata , see oli Naatani , see oli Taaveti ,
42003032	see oli Iisai , see oli Oobedi , see oli Boase , see oli Salma , see oli Nahsoni ,
42003033	see oli Amminadabi , see oli Admini , see oli Arni , see oli Hesroni , see oli Peretsi , see oli Juuda ,
42003034	see oli Jaakobi , see oli Iisaki , see oli Aabrahami , see oli Terahi , see oli Naahori ,
42003035	see oli Serugi , see oli Reu , see oli Pelegi , see oli Eeberi , see oli Selahi ,
42003036	see oli Keenani , see oli Arpaksadi , see oli Seemi , see oli Noa , see oli Lemeki ,
42003037	see oli Metuusala , see oli Eenoki , see oli Jeredi , see oli Mahalaleli , see oli Keenani ,
42003038	see oli Enose , see oli Seti , see oli Aadama , see oli Jumala poeg .
42004001	Jeesus aga , täis Püha Vaimu , tuli tagasi Jordani äärest , ja aeti Vaimu läbi kõrbe ,
42004002	kus ta oli nelikümmend päeva kuradi kiusata . Ja ta ei söönud midagi neil päevil . Ja kui need täis said , tuli talle nälg .
42004003	Aga kurat ütles talle : ' Kui sa oled Jumala Poeg , siis ütle sellele kivile , et see saaks leivaks ! '
42004004	Ja Jeesus vastas talle : ' Kirjutatud on : Inimene ei ela üksnes leivast . '
42004005	Ja kurat viis tema kõrgele , et näidata talle ühe hetkega kõiki maailma kuningriike .
42004006	Ja kurat ütles talle : ' Ma tahan anda sulle meelevalla kõigi nende üle ja nende hiilguse , sest see on minu kätte antud ja mina võin selle anda , kellele ma iganes tahan .
42004007	Kui sa nüüd kummardad minu ette , siis on kõik sinu päralt . '
42004008	Ja Jeesus vastas talle : ' Kirjutatud on : Kummarda Issandat , oma Jumalat , ja teeni ainult teda ! '
42004009	Siis ta viis Jeesuse Jeruusalemma ja pani seisma pühakoja harjale ning ütles talle : ' Kui sa oled Jumala Poeg , siis kukuta ennast siit alla ,
42004010	sest kirjutatud on : Sinu pärast käsib ta oma ingleid , et nad sind hoiaksid ,
42004011	ja et nad kannaksid sind kätel , et sa oma jalga vastu kivi ei lööks . '
42004012	Ja Jeesus vastas talle : ' On öeldud : Sina ei tohi kiusata Issandat , oma Jumalat ! '
42004013	Ja kui kurat kogu kiusamise oli lõpetanud , jättis ta Jeesuse mõneks ajaks rahule .
42004014	Jeesus tuli Vaimu väes tagasi Galileasse ja kuuldus temast levis kogu ümbruskonda .
42004015	Ja ta õpetas nende sünagoogides , ja kõik austasid teda .
42004016	Jeesus tuli ka Naatsaretti , kus ta oli üles kasvanud , ja läks oma harjumust mööda hingamispäeval sünagoogi . Ja kui ta tõusis lugema ,
42004017	anti tema kätte prohvet Jesaja raamat . Ta rullis raamatu lahti ja leidis koha , kuhu oli kirjutatud :
42004018	' Issanda Vaim on minu peal , seepärast on ta mind salvinud . Ta on mind läkitanud kuulutama vaestele rõõmusõnumit , kuulutama vangidele vabakslaskmist ja pimedatele nägemist , laskma vabadusse rõhutuid ,
42004019	kuulutama Issanda meelepärast aastat . '
42004020	Ja keeranud raamatu kokku , andis Jeesus selle sünagoogi teenri kätte ja istus maha . Ja kõikide silmad sünagoogis vaatasid ainiti teda .
42004021	Tema hakkas neile rääkima : ' Täna on see kirjakoht teie kuuldes täide läinud . '
42004022	Ja kõik tunnustasid teda ja imestasid , et tema suust tulid sellised armusõnad , ja ütlesid : ' Eks tema ole Joosepi poeg ? '
42004023	Aga tema ütles neile : ' Küllap te ütlete mulle selle vanasõna : Arst , aita iseennast ! Mida kõike oleme kuulnud Kapernaumas olevat sündinud , seda tee ka siin , oma kodukohas ! '
42004024	Ja Jeesus ütles : ' Tõesti , ma ütlen teile , ükski prohvet ei ole tunnustatud oma kodukohas .
42004025	Tõepoolest , ma ütlen teile , palju lesknaisi oli Iisraelis Eelija päevil , mil taevas oli kolm aastat ja kuus kuud suletud , nii et suur nälg tuli üle kogu maa ,
42004026	aga Eelijat ei läkitatud kellegi juurde nendest , vaid Sareptasse Siidonimaal ühe lesknaise juurde .
42004027	Ja palju pidalitõbiseid oli Iisraelis prohvet Eliisa ajal , ent keegi neist ei saanud puhtaks kui vaid süürlane Naaman . '
42004028	Seda kuuldes said kõik sünagoogis viibijad täis raevu
42004029	ja tõusid püsti , ajasid ta külast välja ja viisid üles mäerünkale , mille peale oli ehitatud nende küla , et teda ülepeakaela alla tõugata .
42004030	Jeesus läks aga nende keskelt läbi ja kõndis oma teed .
42004031	Jeesus tuli alla Kapernauma , Galilea linna , ja õpetas neid hingamispäeviti .
42004032	Ja nad olid vapustatud tema õpetusest , sest tema sõnal oli meelevald .
42004033	Ja sünagoogi tuli inimene , kellel oli rüve vaim , ja see kisendas valju häälega :
42004034	' Võeh , mis on meil asja sinuga , Jeesus Naatsaretlane ? Kas sa oled tulnud meid hukkama ? Ma tean , kes sa oled : Jumala Püha ! '
42004035	Ja Jeesus sõitles teda : ' Jää vait ja mine temast välja ! ' Ja kuri vaim paiskas mehe nende keskele maha ja läks temast välja ega teinud talle mingit kahju .
42004036	Ja hirm tuli kõikide peale ja nad rääkisid omavahel : ' Mis asi see siis on ? Ta käsutab meelevalla ja väega rüvedaid vaime - ja need lähevadki välja ! '
42004037	Ning kuuldus temast levis kõigisse ümbruskonna paikadesse .
42004038	Aga Jeesus tõusis püsti , lahkus sünagoogist ja tuli Siimona majja . Siimona ämm oli aga haige kõrges palavikus , ja nad palusid Jeesust teda aidata .
42004039	Ja Jeesus astus tema peatsi juurde ja sõitles palavikku ning see lahkus temast . Ja naine tõusis otsekohe üles ja teenis neid .
42004040	Aga kui päike oli loojunud , tõid kõik , kellel oli mitmesugustes tõbedes haigeid , need tema juurde . Ja Jeesus pani oma käed igaühe peale nendest ning tegi nad terveks .
42004041	Aga kurjad vaimudki läksid välja paljudest , ise kisendades : ' Sina oled Jumala Poeg ! ' Ja tema sõitles kurje vaime ega lasknud neil rääkida , sest nad teadsid , et tema on Messias .
42004042	Päeva hakul Jeesus väljus ning läks tühja paika . Ja rahvahulgad otsisid ta üles , tulid tema juurde ja tahtsid teda kinni pidada , et ta nende juurest ära ei läheks .
42004043	Aga tema ütles neile : ' Ma pean ka teistele linnadele kuulutama evangeeliumi Jumala riigist , sest selleks on mind läkitatud . '
42004044	Ja ta jutlustas Juudamaa sünagoogides .
42005001	Aga sündis , kui Jeesus seisis Genneesareti järve ääres ja rahvas tema juurde tungles Jumala sõna kuulama ,
42005002	et ta nägi kaht paati järve ääres seisvat . Aga kalurid olid neist välja läinud ja loputasid võrke .
42005003	Astunud paati , mis oli Siimona oma , palus Jeesus teda natuke maad rannast eemale sõuda . Ning ta istus ja õpetas rahvahulki paadist .
42005004	Aga kui ta lõpetas kõnelemise , ütles ta Siimonale : ' Sõua sügavale kohale ja laske oma võrgud vette loomuse katseks ! '
42005005	Siimon vastas talle : ' Õpetaja , me oleme terve öö vaeva näinud ega ole midagi saanud ! Aga sinu sõna peale lasen ma võrgud vette . '
42005006	Ja kui nad olid seda teinud , püüdsid nad nii suure hulga kalu , et nende võrgud rebenesid .
42005007	Ja nad viipasid oma kaaslastele teises paadis , et need tuleksid neile appi . Ja need tulid , ja nad täitsid mõlemad paadid , nii et need olid vajumas .
42005008	Aga kui Siimon Peetrus seda nägi , langes ta maha Jeesuse põlvede ette ja ütles : ' Mine minu juurest ära , Issand , sest ma olen patune mees ! '
42005009	Sest hirm oli haaranud teda ja kõiki , kes olid temaga , kalasaagi pärast , mille nad olid püüdnud .
42005010	Nõndasamuti oli ka Sebedeuse poegade Jaakobuse ja Johannesega , kes olid Siimona kaaslased . Ja Jeesus ütles Siimonale : ' Ära karda ! Nüüdsest peale pead sa püüdma inimesi ! '
42005011	Ja kui nad olid paadid kaldale vedanud , jätsid nad kõik maha ja järgnesid talle .
42005012	Ja see sündis , kui Jeesus ühes linnas viibis , vaata , seal oli mees üleni täis pidalitõbe . Ja kui ta nägi Jeesust , langes ta silmili maha ja anus teda : ' Issand , kui sa tahad , siis sa võid mu puhtaks teha ! '
42005013	Ja Jeesus sirutas käe välja , puudutas teda ja ütles : ' Ma tahan , saa puhtaks ! ' Ja kohe lahkus pidalitõbi temast .
42005014	Jeesus keelas teda juhtunust kellelegi rääkimast ja käskis : ' Mine näita ennast preestrile ja ohverda oma puhtakssaamise eest , nii nagu Mooses on käskinud , neile tunnistuseks ! '
42005015	Aga sõnum Jeesusest levis seda enam , nii et suur rahvahulk tuli kokku teda kuulama ja saama temalt tervenemist oma haigustest .
42005016	Temal oli aga viisiks minna tühja paika ja seal palvetada .
42005017	Ja ühel päeval , kui Jeesus oli õpetamas , istus seal ka varisere ja seadusetundjaid , kes olid tulnud kõigist Galilea ja Juudamaa küladest ja Jeruusalemmast . Ja Issanda vägi oli Jeesuse peal haigete tervendamiseks .
42005018	Ja ennäe , mehed kandsid kanderaamiga inimest , kes oli halvatud , ja püüdsid teda sisse tuua ning asetada Jeesuse ette .
42005019	Ja kuna nad rahvahulga tõttu ei leidnud teed , kuidas teda sisse tuua , läksid nad üles katusele ja lasksid ta koos kanderaamiga tellislaest läbi , keset tuba otse Jeesuse ette .
42005020	Ja nende usku nähes ütles Jeesus : ' Inimene , sinu patud on sulle andeks antud ! '
42005021	Ja kirjatundjad ja variserid hakkasid arutama : ' Kes see õige on , kes räägib Jumalat teotades ? Kes muu saab patte andeks anda kui ainult Jumal üksi ? '
42005022	Aga Jeesus vastas neile nende mõtteid ära tundes : ' Mis te arutate oma südames ?
42005023	Kumb on kergem , kas öelda : ' Sinu patud on sulle andeks antud ! ' või öelda : ' Tõuse püsti ja kõnni ! ' ?
42005024	Aga et te teaksite , et Inimese Pojal on meelevald patte andeks anda maa peal , ' - ta ütles halvatule - ' ma ütlen sulle : Tõuse püsti , võta oma kanderaam ja mine koju ! '
42005025	Ja otsekohe tõusis too üles nende silma all , võttis selle , millel ta oli lamanud , ja läks koju Jumalat ülistades .
42005026	Ja kõiki valdas hämmastus ja nad ülistasid Jumalat ja said täis kartust , öeldes : ' Me oleme täna kummalisi asju näinud ! '
42005027	Pärast seda läks Jeesus välja ja nägi tölnerit , nimega Leevi , tollihoone juures istuvat , ja ütles talle : ' Järgne mulle ! '
42005028	Ja Leevi tõusis , jättis kõik maha ja järgnes Jeesusele .
42005029	Ja Leevi tegi Jeesusele oma kodus suure pidusöögi ja suur hulk tölnereid ja muid istus nendega koos lauda .
42005030	Ent variserid ja nende kirjatundjad nurisesid tema jüngrite vastu : ' Miks te sööte ja joote koos tölnerite ja patustega ? '
42005031	Ja Jeesus vastas neile : ' Ei vaja arsti terved , vaid haiged .
42005032	Ma ei ole tulnud kutsuma õigeid , vaid patuseid meeleparandusele . '
42005033	Nemad aga ütlesid talle : ' Johannese jüngrid paastuvad sageli ja peavad palveaegu , nõndasamuti ka variseride jüngrid , sinu omad aga söövad ja joovad . '
42005034	Jeesus ütles neile : ' Kas te võite peiupoisse panna paastuma sel ajal , kui peigmees on nende juures ?
42005035	Ent päevad tulevad , mil peigmees võetakse neilt ära , küll nad siis paastuvad neil päevil . '
42005036	Aga ta ütles neile ka tähendamissõna : ' Keegi ei rebi paika uue kuue küljest , et parandada vana kuube , muidu ta ju rebib uue katki ning paik uue küljest ei sobi vana peale .
42005037	Ja keegi ei vala värsket veini vanadesse nahklähkritesse , muidu värske vein rebestab lähkrid ja voolab maha ning lähkrid muutuvad kõlbmatuks ,
42005038	vaid värske vein tuleb valada uutesse lähkritesse .
42005039	Ja keegi , kes on joonud vana , ei taha uut , vaid ütleb : Vana on maitsvam ! '
42006001	Aga ühel hingamispäeval , kui Jeesus juhtus minema läbi viljapõldude , katkusid tema jüngrid viljapäid , hõõrusid neid käte vahel ja sõid .
42006002	Mõned variserid ütlesid : ' Miks te teete seda , mida ei tohi teha hingamispäeval ? '
42006003	Ja Jeesus vastas neile : ' Kas te ei ole seda lugenud , mida tegi Taavet , kui tema ja ta mehed olid näljas ?
42006004	Kuidas ta läks Jumala kotta ja võttis ohvrileibu , sõi ja andis oma meestele , ehkki neid ei tohi süüa keegi peale preestrite ? '
42006005	Ja ta ütles neile : ' Inimese Poeg on hingamispäeva isand . '
42006006	Aga see juhtus ühel teisel hingamispäeval , kui Jeesus läks sünagoogi ja õpetas . Seal oli inimene , kelle parem käsi oli kuivanud .
42006007	Aga kirjatundjad ja variserid varitsesid teda , kas ta peaks tegema terveks hingamispäeval , et leida põhjust tema peale kaevata .
42006008	Jeesus teadis nende mõtteid ja seepärast ütles mehele , kellel oli kuivanud käsi : ' Tõuse püsti ja astu keskele ! ' Too tõusis ja jäi seisma .
42006009	Jeesus ütles neile : ' Ma küsin teilt , kas hingamispäeval tohib teha head või halba , hinge päästa või hukata . '
42006010	Ja vaadanud neist igaühe peale , ütles Jeesus mehele : ' Siruta oma käsi ! ' Ja too tegi seda ning ta käsi sai jälle terveks .
42006011	Nemad läksid aga raevu ja arutasid omavahel , mida nad küll saaksid teha Jeesusele .
42006012	Aga neil päevil sündis , et Jeesus läks mäele palvetama ja veetis kogu öö Jumalat paludes .
42006013	Ja kui valgeks läks , kutsus ta oma jüngrid enese juurde ja valis nende seast kaksteist , keda ta nimetas ka apostliteks :
42006014	Siimona , keda ta nimetas ka Peetruseks , ja tema venna Andrease , ja Jaakobuse ja Johannese ja Filippuse ja Bartolomeuse
42006015	ja Matteuse ja Tooma ja Jaakobuse , Alfeuse poja , ja Siimona , keda hüütakse Selooteseks ,
42006016	ja Juuda , Jaakobuse poja , ja Juudas Iskarioti , kes sai äraandjaks .
42006017	Ja kui Jeesus oli tulnud koos nendega mäelt alla , peatus ta lagedas paigas ; seal oli suur hulk tema jüngreid ja väga palju rahvast kogu Juudamaalt ja Jeruusalemmast ning Tüürose ja Siidoni rannikualalt .
42006018	Nad kõik olid tulnud teda kuulama ja saama paranemist oma haigustest . Ja terveks said ka need , keda rüvedad vaimud piinasid .
42006019	Ja igaüks rahvast püüdis teda puudutada , sest temast läks vägi välja ja parandas kõik .
42006020	Ja Jeesus tõstis silmad oma jüngrite poole ja ütles : ' Õndsad olete teie , vaesed , sest teie päralt on Jumala riik !
42006021	Õndsad olete teie , kes te nüüd nälgite , sest teie saate küllaga ! Õndsad olete teie , kes te nüüd nutate , sest teie saate naerda !
42006022	Õndsad olete teie , kui inimesed teid vihkavad ja kui nad teid endi keskelt välja lükkavad ja teid häbistavad ja teie nime põlu alla panevad Inimese Poja pärast !
42006023	Olge rõõmsad sel päeval ja hüpake , sest vaata , teie palk on suur taevas ! Just samal kombel tegid nende isad prohvetitele .
42006024	Ent häda teile , rikkaile , sest teil on lohutus juba käes !
42006025	Häda teile , kes te nüüd olete täissöönud , sest teie näete veel nälga ! Häda teile , kes te nüüd naerate , sest teie saate leinata ja nutta !
42006026	Häda teile , kui kõik inimesed räägivad teist hästi , sest nõndasamuti tegid ju nende vanemad valeprohvetitele .
42006027	Kuid ma ütlen teile , kes kuulete : Armastage oma vaenlasi , tehke head neile , kes teid vihkavad ,
42006028	õnnistage neid , kes teid neavad , palvetage nende eest , kes teid halvustavad !
42006029	Kes sind lööb põse pihta , sellele paku ka teine , ja kes sinult võtab kuue , sellele ära keela ka särki !
42006030	Anna igaühele , kes sinult palub , ja sellelt , kes võtab sinu oma , ära küsi tagasi !
42006031	Ja nii , nagu te tahate , et inimesed teile teeksid , nõnda tehke neile !
42006032	Ja kui te armastate neid , kes teid armastavad , mis lahkust te selle eest ootate ? Isegi patused armastavad neid , kes neid armastavad .
42006033	Ja kui te teete head neile , kes teile head teevad , mis tänu te selle eest ootate ? Isegi patused teevad sedasama .
42006034	Ja kui te laenate neile , kellelt te loodate tagasi saada , mis tänu te selle eest ootate ? Ka patused laenavad patustele , et nad samavõrra tagasi saaksid .
42006035	Aga armastage oma vaenlasi ning tehke head ning laenake ilma midagi tagasi lootmata , ja teie palk on suur ja te olete Kõigekõrgema lapsed , sest tema on helde tänamatute ja kurjade vastu !
42006036	Olge armulised , nagu teie Isa on armuline !
42006037	Ärge mõistke kohut , ja ka teie üle ei mõisteta kohut ! Ärge mõistke hukka , ja ka teid ei mõisteta hukka ! Andke andeks , ja teile antakse andeks !
42006038	Andke , ja teile antakse - hea , tihedaks vajutatud , raputatud , kuhjaga mõõt antakse teie rüppe , sest selle mõõduga , millega teie mõõdate , mõõdetakse teile tagasi . '
42006039	Aga ta rääkis neile ka tähendamissõna : ' Ega pime suuda pimedat juhtida teel ? Eks nad mõlemad kuku auku ?
42006040	Ei ole jünger õpetajast üle , aga iga koolitatu on samasugune nagu ta õpetaja .
42006041	Aga miks sa näed pindu oma venna silmas , palki iseenese silmas aga ei märka ?
42006042	Kuidas sa võid oma vennale öelda : Vend , lase ma tõmban välja pinnu , mis on su silmas ! ja ise ei näe palki oma silmas ? Sa silmakirjatseja , tõmba esmalt palk oma silmast , siis sa näed tõmmata välja pindu , mis on su venna silmas !
42006043	Ei ole head puud , mis kannaks halba vilja , ega jälle halba puud , mis kannaks head vilja .
42006044	Iga puu tuntakse ära ju tema viljast , sest ei korjata viigimarju kibuvitstelt ega koguta ohakailt viinamarjakobaraid .
42006045	Hea inimene toob välja head oma südame heast tagavarast ja paha inimene toob pahast välja paha , sest ta suu räägib sellest , millest on tulvil ta süda .
42006046	Aga miks te mind hüüate : ' Issand , Issand ! ' ega tee , mida ma ütlen ?
42006047	Igaüks , kes tuleb minu juurde ja kuuleb mu sõnu ning teeb nende järgi - ma näitan teile , kelle sarnane ta on .
42006048	Ta on inimese sarnane , kes maja ehitades kaevas ja süvendas ja rajas selle aluse kaljule . Kui siis tuli suurvesi , paiskus vool vastu seda maja , aga ei suutnud seda kõigutada , sest see oli ehitatud hästi .
42006049	Aga kes kuuleb ega tee , see on inimese sarnane , kes ehitas maja maa peale ilma aluseta ; tulvaveed paiskusid selle vastu ja see varises kohe kokku , ja selle maja varisemine oli ränk . '
42007001	Kui Jeesus oli lõpetanud kõik oma kõned teda kuulavale rahvale , tuli ta Kapernauma .
42007002	Aga ühe väeülema teener , kellest ta isand lugu pidas , oli haige ja suremas .
42007003	Kui väeülem sai kuulda Jeesusest , läkitas ta juutide vanemad tema juurde ja palus teda , et ta tuleks ja teeks terveks tema teenri .
42007004	Nad tulid Jeesuse juurde ja palusid teda tungivalt : ' Ta on tõesti seda väärt , et sa teda aitaksid ,
42007005	sest ta armastab meie rahvast , ta on ehitanud meile ka sünagoogi . '
42007006	Ja Jeesus läks nendega kaasa . Aga kui ta ei olnud enam kaugel sellest majast , saatis väeülem oma sõbrad talle ütlema : ' Issand , ära tee enesele tüli , sest ma ei ole väärt , et sina mu katuse alla tuleksid !
42007007	Seepärast ma ei ole ka ennast arvanud väärt ise sinu juurde tulema , vaid ütle üksainus sõna , ja poiss paraneb !
42007008	Minagi olen ju valitsusalune , aga minu alluvuses on sõdureid , ja kui ma ütlen ühele : ' Mine ära ! ' , siis ta läheb , ja teisele : ' Tule siia ! ' , siis ta tuleb , ja oma teenrile : ' Tee seda ! ' , siis ta teeb . '
42007009	Seda kuuldes Jeesus imetles teda ja pöördudes rahvahulga poole , kes käis temaga kaasas , ütles : ' Ma ütlen teile , nii suurt usku ei ole ma Iisraeliski leidnud ! '
42007010	Ja kui saadikud koju tagasi jõudsid , leidsid nad teenri tervena .
42007011	Ja mõni aeg hiljem läks Jeesus linna , mida hüütakse Nainiks , ja temaga läksid kaasa ta jüngrid ja suur hulk rahvast .
42007012	Aga just siis , kui ta linna väravale lähenes , kanti välja surnut , oma ema ainsat poega , ja ema oli lesk . Ja üsna suur hulk linnarahvast saatis teda .
42007013	Ja kui Issand nägi ema , hakkas tal temast hale ja ta ütles : ' Ära nuta enam ! '
42007014	Ja ta astus ligi ja puudutas surnuraami , mispeale kandjad jäid seisma . Ja ta ütles : ' Noormees , ma ütlen sulle , ärka üles ! '
42007015	Ja surnu tõusis istuli ja hakkas rääkima . Ja Jeesus andis poja ta emale tagasi .
42007016	Aga kõiki haaras kartus ja nad ülistasid Jumalat ja ütlesid : ' Meie seas on tõusnud suur prohvet ! ' ja ' Jumal on tulnud hoolitsema oma rahva eest ! '
42007017	Ja see jutt temast levis kogu Juudamaale ja kõikjale ümbruskonda .
42007018	Ja seda kõike kuulutasid Johannesele tema jüngrid . Ja Johannes kutsus enda juurde kaks oma jüngrit
42007019	ja saatis nad Issanda juurde küsima : ' Kas sina oled see , kes pidi tulema , või jääme ootama teist ? '
42007020	Kui mehed tema juurde jõudsid , ütlesid nad : ' Ristija Johannes on meid sinu juurde läkitanud küsima : Kas sina oled see , kes pidi tulema , või jääme ootama teist ? '
42007021	Tolsamal tunnil tegi Jeesus paljusid terveks haigustest ja hädadest ja kurjadest vaimudest ning paljudele pimedatele kinkis ta nägemise .
42007022	Ja Jeesus vastas neile : ' Minge , teatage Johannesele , mida te olete näinud ja kuulnud : pimedad näevad jälle , jalutud kõnnivad , pidalitõbised saavad puhtaks ja kurdid kuulevad , surnud ärkavad üles , vaestele kuulutatakse rõõmusõnumit
42007023	ja õnnis on see , kes minust iial ei pahandu ! '
42007024	Kui siis Johannese käskjalad olid ära läinud , hakkas Jeesus rahvahulkadele kõnelema Johannesest : ' Mida te tahtsite näha , kui te läksite välja kõrbe ? Kas tuules kõikuvat roogu ?
42007025	Või mida te tahtsite välja minnes vaadata ? Kas pehme riidega rüütatud inimest ? Ennäe , kes kalleis riideis ja toretsemises elavad , viibivad kuningakodades .
42007026	Või mida te tahtsite välja minnes näha ? Kas prohvetit ? Jah , ma ütlen , hoopis enamat kui prohvetit !
42007027	Tema ongi see , kellest on kirjutatud : Vaata , ma saadan sinu eele oma käskjala , kes tasandab sinu tee su ees .
42007028	Ma ütlen teile , ei ole naisest sündinute seas kedagi suuremat Johannesest , aga väikseim Jumala riigis on temast suurem .
42007029	Ja kogu rahvas , kes teda kuulas , ja tölneridki tunnistasid , et Jumalal on õigus , lastes endid ristida Johannese ristimisega .
42007030	Variserid ja seadusetundjad aga tunnistasid tühjaks Jumala nõu enese kohta sellega , et ei lasknud temal ennast ristida .
42007031	Kellega ma nüüd võrdleksin selle sugupõlve inimesi ja kelle sarnased nad on ?
42007032	Nad on laste sarnased , kes istuvad turul ja hõikavad üksteisele nõnda : Me oleme teile vilet puhunud , ja te ei ole tantsinud , me oleme teile itkenud , ja te ei ole nutnud .
42007033	Sest Ristija Johannes on tulnud , ta ei söö leiba ega joo veini , ja te ütlete : ' Tal on kuri vaim ! '
42007034	Inimese Poeg on tulnud , sööb ja joob , ja te ütlete : ' Ennäe , see inimene on söödik ja veinijoodik , tölnerite ja patuste sõber ! '
42007035	Ja ometi annavad tarkusele õiguse selle enda lapsed . '
42007036	Aga üks variseridest palus teda enda poole sööma . Ja Jeesus läks variseri kotta ja istus lauda .
42007037	Ja vaata , linnas oli keegi patune naine , ja kui see sai teada , et Jeesus istub variseri majas lauas , tõi ta alabasterriista mürriõliga
42007038	ja astus tema taha ta jalgade juurde , hakkas nuttes tema jalgu kastma pisaratega ja kuivatas neid oma juustega ja suudles tema jalgu ja võidis neid mürriõliga .
42007039	Aga kui variser , kes oli ta külla kutsunud , seda nägi , mõtles ta endamisi : ' Kui tema oleks prohvet , küll ta siis ära tunneks , kes ja missugune on see naine , kes teda puudutab , et ta on patune . '
42007040	Jeesus aga ütles talle : ' Siimon , mul on sulle midagi ütelda ! ' Tema lausus : ' Räägi , Õpetaja ! '
42007041	' Ühel rahalaenajal oli kaks võlglast : üks oli võlgu viissada teenarit , teine viiskümmend .
42007042	Aga kuna neil ei olnud maksta , siis ta kustutas nende mõlema võla . Kumb neist nüüd teda rohkem armastab ? '
42007043	Siimon vastas : ' Ma arvan , et see , kellele ta rohkem kinkis . ' Jeesus ütles talle : ' Sa otsustasid õigesti . '
42007044	Ja pöördudes naise poole , lausus ta Siimonale : ' Kas sa näed seda naist ? Ma tulin sinu majja , sa ei andnud minu jalgade jaoks vett , tema on aga pisaratega mu jalgu kastnud ja oma juustega kuivatanud .
42007045	Sina ei andnud mulle tervituseks suud , aga tema ei ole sest ajast peale , kui ta sisse tuli , lakanud minu jalgu suudlemast .
42007046	Sina ei võidnud mu pead õliga , tema aga on võidnud mu jalgu mürriõliga .
42007047	Seepärast , ma ütlen sulle , on temale palju patte andeks antud , sest ta on palju armastanud . Aga kellele antakse andeks pisut , see armastab pisut . '
42007048	Aga naisele ta ütles : ' Sinu patud on sulle andeks antud ! '
42007049	Siis need , kes istusid Jeesusega ühes lauas , hakkasid iseeneses mõtlema : ' Kes on tema , kes ka patte andeks annab ? '
42007050	Aga tema ütles naisele : ' Sinu usk on sind päästnud , mine rahuga ! '
42008001	Mõni aeg hiljem rändas Jeesus linnast linna ja külast külla ning jutlustas ning kuulutas evangeeliumi Jumala riigist . Ja need kaksteist olid temaga
42008002	ja mõned naised , keda ta oli teinud terveks kurjadest vaimudest ja haigustest : Maarja , keda hüütakse Magdaleenaks , kellest seitse kurja vaimu oli välja läinud ,
42008003	ja Johanna , Heroodese varahoidja Kuusase naine , ja Susanna ja palju teisi , kes neid aitasid oma varaga .
42008004	Aga kui rahvahulki kogunes ja kõigist linnadest Jeesuse juurde tuli , rääkis ta neile tähendamissõnaga :
42008005	' Külvaja läks välja oma seemet külvama . Ja külvamisel pudenes osa seemet tee äärde ning tallati ära ja taeva linnud nokkisid selle .
42008006	Ja osa kukkus kaljule , ja see kuivas tärgates , sest sel ei olnud niiskust .
42008007	Ja osa kukkus ohakate keskele , ja samal ajal tärganud ohakad lämmatasid selle .
42008008	Ja osa kukkus heasse mulda , ja kui see tärkas , kandis see sajakordselt vilja . ' Seejärel ta hüüdis : ' Kel kõrvad on kuulda , kuulgu ! '
42008009	Jeesuse jüngrid küsisid temalt , mida see tähendamissõna tähendab .
42008010	Jeesus ütles : ' Teile on antud ära tunda Jumala riigi saladusi , aga muudele inimestele on kõik tähendamissõnades , et nad vaadates ei näeks ja kuuldes ei mõistaks .
42008011	See tähendamissõna aga tähendab : seeme on Jumala sõna .
42008012	Teeäärsed on need , kes kuulevad , aga pärast tuleb kurat ja võtab sõna ära nende südamest , et nad ei usuks ega pääseks .
42008013	Kaljupealsed on need , kes kuuldes võtavad sõna rõõmuga vastu , ent neil ei ole juurt , üürikest aega nad usuvad , ent kiusatuse ajal taganevad ära .
42008014	Mis ohakate sekka kukkus , on aga need , kes sõna küll kuulsid , ent edaspidi lämmatavad neid muretsemised ja rikkus ja elulõbud ning nende vili ei saa küpseks .
42008015	Aga mis on heas mullas , on need , kes sõna kuuldes seda kaunis ja heas südames säilitavad ja kannatlikkuses vilja kannavad .
42008016	Aga ükski , kes on süüdanud lambi , ei kata seda astjaga kinni ega pane voodi alla , vaid paneb selle lambijalale , et tuppa astujad näeksid valgust .
42008017	Sest midagi ei ole peidetut , mis ei saaks avalikuks , ei ole ka midagi varjul , mis ei saaks teatavaks ega tuleks ilmsiks .
42008018	Pidage siis silmas , kuidas te kuulete ! Sest kellel on , sellele antakse , ja kellel ei ole , sellelt võetakse seegi , mis ta arvab enesel olevat . '
42008019	Siis tulid Jeesuse juurde tema ema ja ta vennad , kuid ei saanud temaga rahvahulga tõttu kokku .
42008020	Ja talle teatati : ' Sinu ema ja su vennad seisavad väljas ja tahavad sind näha . '
42008021	Aga Jeesus kostis : ' Minu ema ja mu vennad on need , kes Jumala sõna kuulevad ja selle järgi teevad . '
42008022	Ühel päeval aga sündis , et Jeesus ja ta jüngrid astusid paati ja tema ütles neile : ' Sõitkem üle järve vastaskaldale ! ' Ja nad asusid teele .
42008023	Aga purjetamise ajal jäi ta magama . Ja järvel tõusis tuulispea ja uhtis paadi vett täis ning nad olid hädaohus .
42008024	Siis nad astusid tema juurde , äratasid ta üles ja ütlesid : ' Õpetaja , Õpetaja , me hukkume ! ' Tema tõusis , sõitles tuult ja veemöllu ja need vaibusid ning järv jäi vaikseks .
42008025	Jeesus ütles neile : ' Kus on teie usk ? ' Aga nemad lõid kartma ja imestasid , öeldes üksteisele : ' Kes küll tema on , et ta käsutab ka tuuli ja vett ning need kuulavad tema sõna ? '
42008026	Ja nad purjetasid gerasalaste maale , mis on Galilea vastaskaldal .
42008027	Aga kui Jeesus astus maale , juhtus talle vastu üks linnast tulnud mees , kel oli kuri vaim . Ammust ajast ei kandnud ta enam riideid ega elanud majas , vaid surnuhaudades .
42008028	Aga Jeesust nähes hakkas ta karjuma , heitis tema ette maha ja hüüdis valju häälega : ' Mis on mul sinuga asja , Jeesus , Kõigekõrgema Jumala Poeg ? Ma anun sind , ära mind piina ! '
42008029	Jeesus oli käskinud rüvedat vaimu inimesest välja minna . See oli ju teda kaua aega vaevanud , ja meest oli ahelatega seotud ja pandud jalaraudu , aga iga kord oli ta kiskunud köidikud katki ja kuri vaim oli teda kihutanud tühermaile .
42008030	Jeesus aga küsis temalt : ' Mis su nimi on ? ' Tema ütles : ' Leegion . ' Sest temasse oli läinud palju kurje vaime .
42008031	Ja need palusid Jeesust , et ta ei käsiks neid sügavikku minna .
42008032	Aga seal oli suur seakari mäe peal söömas . Ja nad palusid teda , et ta annaks neile loa minna nende sisse , ja Jeesus andis neile loa .
42008033	Kui kurjad vaimud sellest inimesest olid välja läinud , läksid nad sigadesse . Ja kari sööstis järsakult järve ning uppus .
42008034	Aga kui karjased nägid , mis oli sündinud , põgenesid nad ja kuulutasid sellest linnas ja maal .
42008035	Siis inimesed tulid juhtunut vaatama . Kui nad tulid Jeesuse juurde ja leidsid inimese , kellest kurjad vaimud olid välja läinud , rõivastatult ja selge aruga Jeesuse jalgade ees istumas , lõid nad kartma .
42008036	Ja pealtnägijad kuulutasid neile , kuidas kurjadest vaimudest vaevatu oli pääsenud .
42008037	Ja kõik Gerasa ümbruskonna elanikud palusid Jeesust , et ta läheks ära nende juurest , sest suur kartus oli neid vallanud . Siis astus Jeesus paati ning pöördus tagasi .
42008038	Mees aga , kellest kurjad vaimud olid välja läinud , anus Jeesust , et ta tohiks jääda temaga . Ent Jeesus saatis ta minema ja ütles :
42008039	' Pöördu tagasi oma koju ja jutusta , mida kõike Issand sulle on teinud ! ' Ja mees läks ja kuulutas mööda kogu linna , mida kõike Jeesus temale oli teinud .
42008040	Aga kui Jeesus tagasi pöördus , võttis teda vastu rahvahulk , sest nad kõik ootasid teda .
42008041	Ja vaata , tuli mees , nimega Jairus , ta oli sünagoogi ülem . Ja ta langes Jeesuse jalge ette ning palus teda tulla oma koju ,
42008042	sest tal oli üksainus tütar , umbes kaksteist aastat vana , ja see oli suremas . Aga Jeesuse sinnaminekul tungles rahvahulk tema ümber .
42008043	Ja üks naine , kes oli veritõves olnud kaksteist aastat ja arstide peale ära kulutanud kogu oma vara , ning keda ükski ei olnud suutnud terveks teha ,
42008044	see tuli Jeesuse selja taha ja puudutas ta kuue palistust . Ja otsekohe lakkas ta verejooks .
42008045	Ja Jeesus küsis : ' Kes puudutas mind ? ' Aga kui kõik eitasid , ütles Peetrus : ' Õpetaja , rahvahulgad lausa tungivad su peale ja rõhuvad sind . '
42008046	Aga Jeesus ütles : ' Keegi puudutas mind , sest ma tundsin väge enesest välja minevat . '
42008047	Kui naine nägi , et ta ei saa varjule jääda , tuli ta värisedes ja langes Jeesuse ette maha ja kuulutas kogu rahva ees , mis põhjusel ta oli Jeesust puudutanud ja kuidas ta otsekohe oli paranenud .
42008048	Jeesus aga ütles naisele : ' Tütar , sinu usk on su päästnud , mine rahuga ! '
42008049	Kui ta alles rääkis , tuli keegi sünagoogi ülema perest ja ütles : ' Su tütar on surnud , ära tülita enam Õpetajat ! '
42008050	Aga seda kuuldes Jeesus vastas Jairusele : ' Ära karda , usu ainult , ja ta pääseb ! '
42008051	Kui ta siis läks majja , ei lasknud ta kedagi endaga koos sisse tulla peale Peetruse ja Johannese ja Jaakobuse ning lapse isa ja ema .
42008052	Kõik nutsid ja halisesid tütarlapse pärast . Aga Jeesus ütles : ' Ärge nutke , ta ei ole surnud , vaid magab ! '
42008053	Ja nad naersid tema üle , teades , et tütarlaps on surnud .
42008054	Aga Jeesus hüüdis tüdruku käest kinni võttes : ' Tütarlaps , ärka üles ! '
42008055	Ja vaim pöördus tüdrukusse tagasi ja ta tõusis otsekohe üles . Ja Jeesus käskis talle süüa anda .
42008056	Ja tütarlapse vanemad olid jahmunud ; aga Jeesus keelas neid kellelegi seda rääkimast , mis oli sündinud .
42009001	Kutsunud kokku need kaksteist , andis Jeesus neile väe ja meelevalla kõigi kurjade vaimude üle ja meelevalla haigusi ravida
42009002	ning läkitas nad kuulutama Jumala riiki ja parandama haigeid .
42009003	Ja ta ütles neile : ' Ärge võtke midagi teele kaasa , ei saua ega pauna , ei leiba ega raha ja ärgu olgu kellelgi kahte särki !
42009004	Ja kuhu majja te iganes sisse astute , sinna jääge , ja sealt minge teele !
42009005	Kus teid vastu ei võeta , sellest linnast minge välja ja raputage selle koha tolm oma jalgadelt tunnistuseks nende vastu ! '
42009006	Nii nad läksid välja ja käisid mööda külasid , kuulutasid evangeeliumi ja tegid haigeid terveks kõikjal .
42009007	Aga nelivürst Heroodes sai kuulda kõigest toimunust ja oli kahevahel , sest mõned ütlesid : ' Johannes on üles äratatud surnuist , '
42009008	mõned : ' Eelija on ilmunud , ' teised aga : ' Keegi muistseist prohveteist on üles tõusnud . '
42009009	Aga Heroodes ütles : ' Johannese pea lasksin ma maha raiuda . Kes on aga see , kellest ma niisuguseid asju kuulen ? ' Ja ta püüdis Jeesust näha saada .
42009010	Ja kui apostlid pöördusid tagasi , jutustasid nad Jeesusele , mida kõike nad olid teinud . Ja Jeesus võttis nad kaasa ning läks ära üksindusse , linna poole , mida hüütakse Betsaidaks .
42009011	Aga kui rahvahulgad said seda teada , järgnesid nad talle . Ja Jeesus võttis nad vastu ning rääkis neile Jumala riigist ja parandas need , kel tervekstegemist vaja .
42009012	Aga päev kaldus õhtule ja need kaksteist astusid ta juurde ja ütlesid talle : ' Lase rahvahulk ära minna , et nad läheksid ümberkaudsetesse küladesse ja asulatesse öömajale ja toidupoolist otsima , sest me oleme siin tühjas paigas ! '
42009013	Ent tema ütles neile : ' Andke teie neile süüa ! ' Nemad ütlesid : ' Meil ei ole rohkem kui viis leiba ja kaks kala , olgu siis , et läheksime ja ostaksime toitu kogu sellele rahvale . '
42009014	Neid oli ju ligi viis tuhat meest . Jeesus ütles siis oma jüngritele : ' Seadke nad rühmiti istuma umbes viiekümne kaupa ! '
42009015	Ja nad tegid nõnda ja seadsid kõik maha istuma .
42009016	Aga Jeesus võttis need viis leiba ja kaks kala , vaatas üles taevasse , õnnistas neid ja murdis ning andis jüngrite kätte rahvale ette panna .
42009017	Ja nad sõid ja kõikide kõhud said täis . Ja nendest üle jäänud palakesi korjati kaksteist korvitäit .
42009018	Kord , kui Jeesus palvetas üksildases paigas ja jüngrid olid koos temaga , küsis ta neilt : ' Kelle ütlevad rahvahulgad minu olevat ? '
42009019	Nemad kostsid : ' Ristija Johannese , mõned aga Eelija , mõned aga , et keegi muistseist prohveteist on üles tõusnud . '
42009020	Aga tema küsis neilt : ' Aga teie , kelle teie ütlete minu olevat ? ' Peetrus kostis : ' Jumala Messias . '
42009021	Ent Jeesus hoiatas neid ja keelas kellelegi seda rääkimast ,
42009022	öeldes : ' Inimese Poeg peab palju kannatama ning kõlbmatuks tunnistatama vanemate ja ülempreestrite ja kirjatundjate poolt ning tapetama ja kolmandal päeval jälle üles äratatama . '
42009023	Siis ütles Jeesus kõikidele : ' Kui keegi tahab käia minu järel , siis ta salaku oma mina ja võtku oma rist päevast päeva enese peale ja järgnegu mulle ,
42009024	sest kes iganes tahab päästa oma elu , kaotab selle , aga kes iganes kaotab oma elu minu pärast , see päästab selle .
42009025	Sest mis kasu on inimesel , kui ta võidaks terve maailma , aga kaotaks iseenese või teeks enesele kahju ?
42009026	Jah , kes iganes häbeneb mind ja minu sõnu , seda häbeneb ka Inimese Poeg , kui ta tuleb oma kirkuses ning Isa ja pühade inglite kirkuses .
42009027	Aga ma ütlen teile , tõepoolest , siin seisjatest on mõned , kes ei maitse surma , kuni nad näevad Jumala riiki . '
42009028	Ent arvata kaheksa päeva pärast neid kõnesid sündis , et Jeesus võttis kaasa Peetruse ja Johannese ja Jaakobuse ning läks üles mäele palvetama .
42009029	Ja palvetamise ajal ta näoilme muutus ja tema riided läksid kiirgavalt valgeks .
42009030	Ja ennäe , kaks meest kõnelesid Jeesusega , need olid Mooses ja Eelija ,
42009031	kes kirkuses ilmudes rääkisid tema eluotsast , sellest , mis tal Jeruusalemmas tuli täide viia .
42009032	Aga Peetrus ja tema kaaslased olid suikunud raskesse unne . Ent virgudes nägid nad Jeesuse kirkust ja neid kahte meest tema juures seismas .
42009033	Ja see sündis , et kui need mehed tema juurest olid lahkumas , ütles Peetrus Jeesusele : ' Õpetaja , siin on meil hea olla , teeme õige kolm lehtmaja : ühe sinule ja ühe Moosesele ja ühe Eelijale . ' Ta ei teadnud , mida ta ütleb .
42009034	Aga kui ta seda ütles , tekkis pilv ja varjas nad , nemad aga kartsid pilve sisse jäädes .
42009035	Ja pilvest kostis hääl : ' See on minu äravalitud Poeg , teda kuulake ! '
42009036	Ja kui see hääl oli kostnud , selgus , et Jeesus oli üksi . Ja nemad vaikisid ega kuulutanud kellelegi neil päevil midagi sellest , mida nad olid näinud .
42009037	Ja kohe järgmisel päeval , kui nad mäelt laskusid , tuli Jeesusele vastu suur rahvahulk .
42009038	Ja ennäe , üks mees rahvahulgast hüüdis : ' Õpetaja , ma anun sind , vaata mu poja peale , sest ta on mu ainus laps !
42009039	Ja vaata , vaim haarab temast kinni ja poiss karjatab äkitselt , ja vaim raputab teda , nii et poiss ajab vahtu suust , ja teda murdes taandub see temast väga tõrksalt .
42009040	Ja ma palusin sinu jüngreid , et nad ajaksid ta välja , aga nad ei suutnud . '
42009041	Aga Jeesus vastas : ' Oh , uskmatu ja jonnakas sugupõlv ! Kui kaua pean ma teie juures olema ja kannatama teiega ? Too oma poeg siia ! '
42009042	Kui poiss oli alles lähenemas , paiskas kuri vaim ta maha ja raputas teda . Jeesus aga sõitles rüvedat vaimu , tegi poisi terveks ning andis ta isale tagasi .
42009043	Ja kõik hämmastusid Jumala suurusest . Aga kui kõik panid imeks Jeesuse tegusid , siis ütles ta oma jüngritele :
42009044	' Pidage meeles need sõnad : Inimese Poeg antakse inimeste kätte ! '
42009045	Aga neile jäi see ütlus arusaamatuks ja see oli varjule pandud nende eest , et nad seda ei mõistaks , ent nad kartsid Jeesuselt küsida seletust selle kohta .
42009046	Jüngrite seas aga sündis arutlus , kes küll nendest peaks olema suurim .
42009047	Ent Jeesus , teades nende südame mõtteid , võttis ühe lapse , pani ta enese kõrvale seisma
42009048	ja ütles neile : ' Kes iganes selle lapse võtab vastu minu nimel , võtab vastu minu , ja kes iganes võtab vastu minu , võtab vastu minu Läkitaja . Sest kes on väikseim teie kõikide seas , see on suur . '
42009049	Siis Johannes hakkas rääkima : ' Õpetaja , me nägime üht meest sinu nimel kurje vaime välja ajamas ja püüdsime teda keelata , sest ta ei järgne meile . '
42009050	Aga Jeesus ütles talle : ' Ärge keelake , sest kes ei ole meie vastu , see on meie poolt ! '
42009051	Aga see sündis , kui Jeesuse ülesvõtmispäevad olid lähenemas , et ta hakkas minema Jeruusalemma poole .
42009052	Ja Jeesus läkitas enese eele käskjalgu . Need läksid teele ja tulid ühte samaarlaste külla , et talle öömaja valmistada .
42009053	Aga külarahvas ei võtnud teda vastu , sest ta oli minemas Jeruusalemma poole .
42009054	Seda nähes jüngrid Jaakobus ja Johannes ütlesid : ' Issand , kas sa tahad , et me käsime tulel taevast alla tulla ja nad ära hävitada ? '
42009055	Tema aga pöördus ümber ja sõitles neid .
42009056	Ja nad läksid teise külla .
42009057	Ja kui nad olid teel minemas , ütles keegi Jeesusele : ' Ma tahan sulle järgneda , kuhu sa iganes läheksid . '
42009058	Ja Jeesus ütles talle : ' Rebastel on urud ja taeva lindudel pesad , aga Inimese Pojal ei ole , kuhu ta oma pea võiks panna . '
42009059	Teisele ütles ta : ' Järgne mulle ! ' Aga see ütles : ' Luba mul enne minna matma oma isa ! '
42009060	Ent tema ütles talle : ' Lase surnuil matta oma surnuid , aga sina mine ja kuuluta Jumala riiki ! '
42009061	Aga ka üks teine ütles : ' Issand , ma tahan sulle järgneda , kuid luba mul enne jätta hüvasti nendega , kes mul kodus on ! '
42009062	Aga Jeesus ütles : ' Ükski , kes on pannud käe adra külge ja siis vaatab tagasi , ei kõlba Jumala riigile ! '
42010001	Aga pärast seda määras Issand veel seitsekümmend [ kaks ] ja läkitas nad kahekaupa enese eele igasse linna ja paika , kuhu ta ise tahtis minna .
42010002	Ta ütles neile : ' Lõikust on palju , töötegijaid aga vähe . Paluge siis lõikuse Issandat , et ta saadaks töötegijaid välja oma lõikusele !
42010003	Minge ! Vaata , ma läkitan teid kui lambaid huntide sekka .
42010004	Ärge kandke kukrut ega pauna ega jalatseid ja ärge teretage kedagi teel !
42010005	Aga kui te astute kuhugi majja , ütelge esmalt : ' Rahu olgu sellele kojale ! '
42010006	Ja kui seal on rahulaps , siis hingab teie rahu tema peal , aga kui ei ole , pöördub rahu tagasi teie peale .
42010007	Aga jääge samasse majja , sööge ja jooge , mis neil on , sest tööline on oma palka väärt ! Ärge käige ühest majast teise !
42010008	Ja kui te lähete kuhugi linna ja teid võetakse vastu , siis sööge , mida teile ette pannakse ,
42010009	ja tehke terveks sealsed haiged ja öelge neile : ' Jumala riik on teie lähedal ! '
42010010	Aga kui te lähete kuhugi linna ja teid ei võeta vastu , minge välja selle tänavaile ja öelge :
42010011	' Ka tolmu , mis teie linnast meie jalgade külge on hakanud , pühime teile maha . Ometi teadke , et Jumala riik on lähedal ! '
42010012	Ma ütlen teile : Soodomal on sel päeval hõlpsam põli kui tollel linnal .
42010013	Häda sulle , Korasin ! Häda sulle , Betsaida ! Sest kui Tüüroses ja Siidonis oleksid sündinud need vägevad teod , mis teie juures on sündinud , küll nad oleksid ammugi kotiriides ja tuhas istudes parandanud meelt .
42010014	Ometi on Tüürosel ja Siidonil kohtus hõlpsam põli kui teil .
42010015	Ja sina , Kapernaum , kas sind ülendatakse taevani ? Ei , surmavallani tõugatakse sind alla .
42010016	Kes teid kuulda võtab , see võtab kuulda mind , kes teid kõrvale lükkab , see lükkab kõrvale minu , kes aga minu kõrvale lükkab , see lükkab kõrvale mu Läkitaja . '
42010017	Aga need seitsekümmend [ kaks ] pöördusid rõõmuga tagasi ja ütlesid : ' Issand , ka kurjad vaimud alistuvad meile sinu nime mõjul ! '
42010018	Tema ütles neile : ' Ma nägin saatanat kui välku taevast maha langevat .
42010019	Vaata , ma olen andnud teile meelevalla kõndida madude ja skorpionide peal ja vaenlase kogu väe peal ja miski ei tee teile iial kahju .
42010020	Ometi ärge rõõmustage sellest , et vaimud teile alistuvad , vaid rõõmustage , et teie nimed on taevasse kirja pandud ! '
42010021	Selsamal tunnil juubeldas Jeesus Pühas Vaimus ja ütles : ' Ma tänan sind , Isa , taeva ja maa Issand , et sa selle oled peitnud tarkade ja mõistlike eest ja oled ilmutanud väetitele ! Jah , Isa , sest nõnda on see sündinud sinu head meelt mööda .
42010022	Kõik on mu Isa üle andnud mulle ja keegi ei tunne , kes on Poeg , kui vaid Isa , ja kes on Isa , kui vaid Poeg , ja kellele Poeg seda iganes tahab ilmutada . '
42010023	Ja omavahel olles ütles Jeesus jüngrite poole pöördudes : ' Õndsad on silmad , mis näevad seda , mida teie näete ,
42010024	sest ma ütlen teile , palju prohveteid ja kuningaid on tahtnud näha , mida teie näete , ega ole näinud , ja kuulda , mida teie kuulete , ega ole kuulnud . '
42010025	Ja vaata , üks seadusetundja tõusis püsti Jeesust kiusama ja küsis : ' Õpetaja , mis ma pean tegema , et pärida igavest elu ? '
42010026	Aga Jeesus ütles talle : ' Mis Seaduses on kirjutatud ? Kuidas sa loed ? '
42010027	Tema vastas : ' Armasta Issandat , oma Jumalat , kogu oma südamega ja kogu oma hingega ja kogu oma jõuga ja kogu oma mõistusega , ning oma ligimest kui iseennast ! '
42010028	Siis Jeesus ütles talle : ' Sa oled õigesti vastanud , tee nii , ja sa elad ! '
42010029	Tema aga , tahtes iseennast õigustada , küsis Jeesuselt : ' Ja kes siis on mu ligimene ? '
42010030	Jeesus ütles kõnelust jätkates : ' Üks inimene läks Jeruusalemmast alla Jeeriko poole ja sattus teeröövlite kätte . Kui need olid ta riided röövinud ja talle hoope andnud , läksid nad ära , jättes ta poolsurnuna maha .
42010031	Juhtumisi tuli keegi preester sedasama teed , ja kui ta teda nägi , läks ta kaarega mööda .
42010032	Nõndasamuti ka leviit , kui ta sattus sinna paika ja teda nägi , läks ringiga mööda .
42010033	Aga sama teed tuli üks samaarlane . Kui ta jõudis temani ja teda nägi , hakkas tal hale
42010034	ja ta astus ligi , sidus mehe haavad , valas nende peale õli ja veini , tõstis ta oma muula selga , viis öömajale ning kandis hoolt tema eest .
42010035	Ja järgmisel hommikul võttis ta välja kaks teenarit , andis need peremehele ja ütles : ' Kanna tema eest hoolt , ja kui sa midagi veel lisaks peaksid kulutama , selle maksan mina sulle tagasi tulles . '
42010036	Kes neist kolmest oli sinu arvates ligimene inimesele , kes oli sattunud teeröövlite kätte ? '
42010037	Seadusetundja ütles : ' See , kes tema peale halastas . ' Jeesus ütles talle : ' Siis mine ja tee sina nõndasamuti ! '
42010038	Aga kui nad teed käisid , astus Jeesus sisse ühte külla . Keegi naine , Marta nimi , võttis ta vastu .
42010039	Ja sel naisel oli õde , keda hüüti Maarjaks . Maarja istus maha Issanda jalgade juurde ja kuulas tema kõnet .
42010040	Marta aga oli ametis mitmesuguste toimetustega . Ja ta tuli Jeesuse juurde ning ütles : ' Issand , kas sa ei hooli sellest , et mu õde jättis mu üksinda toimetama ? Ütle talle nüüd , et ta tuleks mulle appi ! '
42010041	Aga Issand vastas talle : ' Marta , Marta , sa muretsed ja vaevad ennast paljude asjadega ,
42010042	aga tarvis on vaid üht . Maarja on ju valinud hea osa , mida ei võeta temalt ära . '
42011001	Ja sündis , kui Jeesus oli ühes paigas palvetamas , et kohe , kui ta oli lõpetanud , ütles üks ta jüngreid talle : ' Issand , õpeta meidki palvetama , nõnda nagu Johannes õpetas oma jüngreid ! '
42011002	Aga tema ütles neile : ' Kui te palvetate , siis ütelge : Isa ! Pühitsetud olgu sinu nimi , sinu riik tulgu !
42011003	Meie igapäevast leiba anna meile päevast päeva ,
42011004	ja anna meile andeks meie patud , sest meiegi anname andeks igaühele , kes on meile võlgu ! Ja ära lase meid sattuda kiusatusse ! '
42011005	Ja Jeesus ütles neile : ' Kui kellelgi teie seast oleks sõber ja see tuleks südaöösel ta juurde ja ütleks talle : ' Sõber , laena mulle kolm leiba ,
42011006	sest mu sõber on rännakul tulnud mu juurde ja mul ei ole midagi talle pakkuda ! ' ,
42011007	kas saaks ta toast vastata : ' Ära tüüta mind , uks on juba lukus ja ma olen koos lastega voodis , ma ei saa üles tõusta sulle andma ! ' ?
42011008	Ma ütlen teile , kui ta ka ei tõuse teisele leiba andma sõpruse pärast , siis ta teeb seda ometi tema järelejätmatu pealekäimise pärast , kui ta kord juba on üles äratatud , ja annab talle , niipalju kui tal vaja .
42011009	Ka mina ütlen teile : Paluge , ja teile antakse , otsige , ja te leiate , koputage , ja teile avatakse ,
42011010	sest iga paluja saab ja iga otsija leiab ja igale koputajale avatakse !
42011011	Aga missugune isa teie seast , kellelt poeg palub kala , annaks talle kala asemel mao ?
42011012	Või kui ta palub muna , annaks talle skorpioni ?
42011013	Kui nüüd teie , kes olete kurjad , oskate anda häid ande oma lastele , kui palju enam Isa taevast annab Püha Vaimu neile , kes teda paluvad ! '
42011014	Ja kord ajas ta välja kurja vaimu ; see oli keeletu . Ja sündis , et kui kuri vaim oli välja läinud , hakkas keeletu inimene rääkima , ja rahvahulgad panid seda imeks .
42011015	Aga mõned nende seast ütlesid : ' Ta kihutab kurje vaime välja kurjade vaimude ülema Peltsebuli abil . '
42011016	Teised aga nõudsid kiusates tema käest tunnustähte taevast .
42011017	Jeesus aga , teades nende mõtteid , ütles neile : ' Iga kuningriik , mis on omavahelises riius lõhenenud , laastatakse , ja koda langeb koja peale .
42011018	Aga kui saatangi on omavahelises riius lõhenenud , kuidas siis tema kuningriik saab püsida ? Te ju ütlete , et mina ajavat kurje vaime välja Peltsebuli abil .
42011019	Aga kui mina ajan kurje vaime välja Peltsebuli abil , kelle abil siis ajavad neid välja teie pojad ? Järelikult saavad nendest teile kohtumõistjad .
42011020	Aga kui mina Jumala sõrmega ajan kurje vaime välja , siis on Jumala riik jõudnud teie juurde .
42011021	Kui tugev relvastatud vägimees valvab oma elamut , siis ta vara on rahus .
42011022	Aga kui temast tugevam tuleb ta kallale ja võidab tema , siis võtab ta ära tema sõjavarustuse , mille peale ta lootis , ja jagab laiali temalt saadud saagi .
42011023	Kes ei ole minuga , see on minu vastu , kes ei kogu minuga , see pillab .
42011024	Kui rüve vaim on inimesest välja läinud , käib ta põuaseid paiku pidi hingamist otsides ega leia seda . Siis ta ütleb : ' Ma pöördun tagasi oma majja , kust ma välja läksin . '
42011025	Ja tulles leiab ta selle pühitud ja ehitud olevat .
42011026	Siis ta läheb ja võtab kaasa teist seitse vaimu , kes on kurjemad temast endast , ja nad tulevad ning asuvad sinna elama , ja selle inimese viimane lugu läheb halvemaks kui esimene . '
42011027	Sündis aga , et kui Jeesus seda kõike rääkis , tõstis üks naine rahva hulgast häält ja ütles talle : ' Õnnis on ihu , mis sind on kandnud , ja rinnad , mida sa oled imenud ! '
42011028	Aga tema ütles : ' Jah , õndsad on need , kes Jumala sõna kuulevad ja seda järgivad . '
42011029	Kui aga rahvahulki murdu kokku tuli , hakkas Jeesus kõnelema : ' See sugupõlv on paha sugupõlv , ta nõuab tunnustähte , ja talle ei anta muud kui Joona tunnustäht ,
42011030	sest nii nagu Joona sai tunnustäheks Niineve rahvale , nii peab ka Inimese Poeg olema sellele sugupõlvele .
42011031	Lõunamaa kuninganna tõuseb üles kohtupäeval koos selle sugupõlve meestega ja mõistab nad süüdi , sest tema tuli ilmamaa otsast kuulama Saalomoni tarkust , ja vaata , siin on rohkem kui Saalomon .
42011032	Niineve mehed tõusevad üles kohtupäeval koos selle sugupõlvega ja mõistavad ta süüdi , sest nemad parandasid meelt Joona jutluse peale , ja vaata , siin on rohkem kui Joona .
42011033	Keegi , kes on süüdanud lambi , ei pane seda peitu ega vaka alla , vaid lambijalale , et sisseastujad näeksid valgust .
42011034	Su silm on ihu lamp . Kui sinu silm on selge , siis on ka kogu su ihu valgust täis , kui ta on aga haige , siis on ka su ihus pimedus .
42011035	Hoolitse siis , et valgus , mis on sinu sees , ei oleks pimedus !
42011036	Kui nüüd kogu sinu ihu on valgust täis , see tähendab , et temas sugugi ei ole pimedust , siis on ta tervenisti valgust täis nagu siis , kui lamp sind valgustaks oma säraga . '
42011037	Jeesuse rääkimise aegu palus keegi variser teda enese juurde lõunale . Jeesus läks sisse ja istus maha .
42011038	Variser imestas , et ta enne lõunasööki käsi ei pesnud .
42011039	Aga Issand ütles talle : ' Teie , variserid , puhastate nüüd karika ja vaagna küll väljastpoolt , teie sisemus aga on täis rüüstet ja kurjust .
42011040	Te mõistmatud , eks see , kes on teinud välispidise , ole teinud ka seespidise ?
42011041	Ent andke seesolev halastusanniks , ja vaata , siis on teile kõik puhas !
42011042	Kuid häda teile , variserid , et te maksate kümnist mündist ja ruudist ja igast aedviljast , aga lähete mööda kohusest ja Jumala armastusest ! Neid asju tuleb teha , kuid teisi ei tohi jätta hooletusse .
42011043	Häda teile , variserid , et te armastate esimesi istmeid sünagoogides ja teretamisi turgudel !
42011044	Häda teile , et te olete nagu tähistamata hauad , ja inimesed , kes kõnnivad nende peal , ei teagi ! '
42011045	Aga keegi seadusetundja kostis Jeesusele : ' Õpetaja , seda öeldes sa solvad ka meid . '
42011046	Tema aga ütles : ' Häda ka teile , seadusetundjad , sest te koormate inimesi vaevukantavate koormatega , ise ei pane aga neile koormaile sõrmeotsagi külge !
42011047	Häda teile , sest te ehitate prohvetitele hauamärke , teie isad on nad aga tapnud !
42011048	Niisiis , te ise tunnistate , et olete oma isade tegude poolt , sest nemad tapsid nad ära , aga teie ehitate nende hauamärke .
42011049	Seepärast ütleb ka Jumala tarkus : Ma läkitan nende juurde prohveteid ja apostleid , ja nad kiusavad neid taga ja tapavad neist mõned ,
42011050	et sellelt sugupõlvelt nõutaks kätte kõigi prohvetite veri , mis on valatud maailma rajamisest peale ,
42011051	Aabeli verest kuni Sakarja vereni , kes hukati altari ja jumalakoja vahel . Jah , ma ütlen teile , see nõutakse kätte sellelt sugupõlvelt !
42011052	Häda teile , seadusetundjaile , sest te olete ära võtnud tunnetuse võtme ; ise te ei ole sisse läinud , ent olete takistanud sisseminejaid ! '
42011053	Ja kui Jeesus oli majast väljunud , said kirjatundjad ja variserid väga vihaseks ja hakkasid teda sõnast püüdma paljude asjade pärast ,
42011054	varitsedes teda , et midagi kätte saada tema suust .
42012001	Sel ajal , kui rahvast oli kokku tulnud tuhandete kaupa , nii et üksteist tallati , hakkas Jeesus rääkima esmalt oma jüngritele : ' Hoidke end variseride haputaigna , see tähendab silmakirjalikkuse eest !
42012002	Ei ole midagi varjatut , mis ei tuleks ilmsiks , ega peidetut , mida ei saadaks teada .
42012003	Seepärast kõik , mida te ütlete pimedas , saab kuuldavaks valges , ja mida te üksteisele kõrva sosistate kambrites , seda kuulutatakse katustelt .
42012004	Teile aga , oma sõpradele , ma ütlen : Ärge kartke neid , kes ihu tapavad ja pärast seda ei saa midagi rohkemat teha !
42012005	Ma näitan teile , keda teil tuleb karta : kartke teda , kellel on meelevald pärast tapmist heita põrgusse ! Jah , ma ütlen teile , teda kartke !
42012006	Eks müüda viis varblast kahe veeringu eest ? Ja ükski neist ei ole unustatud Jumala ees .
42012007	Isegi teie juuksekarvad on kõik ära loetud . Ärge kartke , te olete enam väärt kui hulk varblasi !
42012008	Aga ma ütlen teile , igaüht , kes mind tunnistab inimeste ees , teda tunnistab ka Inimese Poeg Jumala inglite ees ,
42012009	aga see , kes minu ära salgab inimeste ees , salatakse ära Jumala inglite ees .
42012010	Igaüks , kes ütleb midagi Inimese Poja kohta , võib saada andeks , aga kes teotab Püha Vaimu , sellele ei anta andeks .
42012011	Aga kui teid viiakse sünagoogidesse ja ülemate ja võimumeeste ette , ärge siis muretsege , kuidas või mida enese eest kosta või mida öelda ,
42012012	sest selsamal tunnil õpetab Püha Vaim teile , mida te peate ütlema . '
42012013	Aga keegi rahva seast ütles Jeesusele : ' Õpetaja , ütle mu vennale , et ta jagaks päranduse minuga ! '
42012014	Jeesus ütles talle : ' Inimene , kes mind on seadnud teie üle kohtumõistjaks või jagajaks ? '
42012015	Ja ta ütles neile : ' Vaadake ette ja hoiduge igasuguse ahnuse eest , sest külluseski ei olene kellegi elu sellest , mis tal on ! '
42012016	Ja Jeesus rääkis neile ka tähendamissõna : ' Ühe rikka mehe põllumaa oli hästi vilja kandnud .
42012017	Ja ta arutas endamisi : ' Mis ma pean tegema ? Mul ei ole kohta , kuhu oma vilja koguda . '
42012018	Ja ta ütles : ' Seda ma teen : ma lõhun maha oma aidad ja ehitan suuremad ning kogun sinna kõik oma vilja ja muu vara
42012019	ning ütlen oma hingele : Hing , sul on tagavaraks palju vara mitmeks aastaks , puhka , söö , joo ja ole rõõmus ! '
42012020	Aga Jumal ütles talle : ' Sina arutu ! Selsamal ööl nõutakse sinult su hing . Aga kellele jääb siis see , mis sa oled soetanud ? '
42012021	Nõnda on lugu sellega , kes kogub tagavara iseenese jaoks , kuid ei ole rikas Jumalas . '
42012022	Aga Jeesus ütles jüngritele : ' Seepärast ma ütlen teile , ärge muretsege elu pärast , mida süüa , ega ihu pärast , millega rõivastuda ,
42012023	sest elu on enam kui toidus ja ihu enam kui rõivas .
42012024	Vaadake kaarnaid - nad ei külva ega lõika , neil ei ole varakambrit ega aita , ning Jumal toidab neid . Kui palju enamat väärt olete teie lindudest !
42012025	Aga kes teie seast suudab muretsemisega oma elueale küünra lisada ?
42012026	Kui te nüüd kõige vähematki ei suuda , mis te siis muu pärast muretsete ?
42012027	Vaadake lilli , kuidas nad ei ketra ega koo , aga ma ütlen teile , isegi Saalomon kogu oma hiilguses ei olnud nõnda ehitud kui igaüks neist .
42012028	Kui aga Jumal nõnda rüütab väljal rohtu , mis täna on ja homme visatakse ahju , kui palju enam teid , te nõdrausulised !
42012029	Ja teiegi ärge küsige , mida süüa või mida juua , ja ärge olge kärsitud ,
42012030	sest kõike seda taotlevad maailma rahvad . Teie Isa ju teab , et te seda vajate .
42012031	Pigem otsige tema kuningriiki , siis antakse kõik see teile pealegi !
42012032	Ära karda , sa pisike karjake , sest teie Isal on hea meel anda teile kuningriik !
42012033	Müüge ära , mis teil on , ja andke see almusteks ! Tehke enesele kulumatud kukrud ja muretsege enesele kahanematu aare taevas , kuhu varas ei saa ligi ja kus koi pole rikkumas ,
42012034	sest kus on teie aare , seal on ka teie süda .
42012035	Teie niuded olgu vöötatud ja lambid põlegu
42012036	ja teie olge inimeste sarnased , kes ootavad oma isandat pulmapeolt koju , et kui ta tulles koputab , võiksid nad kohe talle ukse avada .
42012037	Õndsad on need sulased , keda isand tulles leiab valvamas . Tõesti , ma ütlen teile , ta vöötab oma riided ja paneb nad lauda istuma ning tuleb ja teenib neid .
42012038	Ja kui ta tuleks ka teisel või kolmandal öövalvekorral ja leiaks nad nõnda - õndsad on need !
42012039	Küllap te mõistate , et kui peremees teaks , mil tunnil varas tuleb , siis ta ei laseks oma kotta sisse murda .
42012040	Ka teie olge valmis , sest Inimese Poeg tuleb tunnil , mil te ei arvagi ! '
42012041	Aga Peetrus küsis : ' Issand , kas sa räägid selle tähendamissõna meile või kõikidele ? '
42012042	Ja Issand ütles : ' Kes küll on ustav ja arukas majapidaja , kelle isand seab oma pererahva üle neile parajal ajal andma määratud moona ?
42012043	Õnnis on see teener , kelle ta isand tulles leiab nõnda tegevat .
42012044	Tõesti , ma ütlen teile , ta seab tema kogu oma vara üle .
42012045	Aga kui see teener mõtleb oma südames : ' Mu isand viibib tulles ' , ning hakkab peksma sulaseid ja tüdrukuid , sööma ja jooma ning purjutama ,
42012046	siis selle teenri isand tuleb päeval , mil ta ei oota , ja tunnil , mida ta ei tea , ning raiub ta pooleks ja annab talle sama osa nendega , keda ei saa usaldada .
42012047	Too teener , kes küll teadis oma isanda tahtmist , ent ei valmistanud ega teinud tema tahtmise järgi , saab palju peksa ,
42012048	kes aga ei teadnud , kuid tegi , mis on hoope väärt , saab peksa vähem . Igaühelt , kellele on antud palju , nõutakse palju , ja kelle hoolde on jäetud palju , sellelt küsitakse veel rohkem .
42012049	Tuld olen ma tulnud viskama maa peale , ja mida muud ma tahaksin , kui et see oleks juba süttinud !
42012050	Aga mul on ees ristimine , millega mind ristitakse , ja kuidas mul on kitsas käes , kuni see on viidud lõpule !
42012051	Kas te arvate , et ma olen tulnud rahu andma maa peale ? Ma ütlen teile , ei sugugi , vaid hoopis lahkmeelt .
42012052	Sest nüüdsest peale on viis ühes kojas lahkmeeles , kolm kahe vastu ja kaks kolme vastu ,
42012053	isa poja vastu ja poeg isa vastu , ema tütre vastu ja tütar ema vastu , ämm minia ja minia ämma vastu . '
42012054	Aga Jeesus ütles ka rahvahulkadele : ' Kui te näete pilve tõusvat lääne poolt , siis te ütlete kohe : ' Raske sadu tuleb . ' Ja nõnda sünnibki .
42012055	Ja kui puhub lõunatuul , siis te ütlete : ' Kuum ilm tuleb . ' Ja nõnda sünnib .
42012056	Te silmakirjatsejad ! Maa ja taeva nägu te oskate ära arvata , kuidas te siis seda aega ära ei arva ?
42012057	Miks te siis iseeneste kohta ei otsusta , mis on õige ?
42012058	Sest see on nii : kui sa oma vastasega lähed ülema ette , püüa siis temaga asi lahendada teel , et ta sind ei veaks kohtuniku ette ja kohtunik ei annaks sind kohtuteenri kätte ja kohtuteener ei heidaks sind vangi .
42012059	Ma ütlen sulle , sa ei pääse sealt enne välja , kui oled tagasi maksnud viimsegi leptoni . '
42013001	Samal ajal tulid mõned sinna ja jutustasid Jeesusele galilealastest , kelle vere Pilaatus oli seganud nende ohvritega .
42013002	Ja Jeesus ütles neile vastuseks : ' Kas te arvate , et need galilealased olid suuremad patused kui kõik muud galilealased , et nad seda on kannatanud ?
42013003	Ma ütlen teile , ei sugugi , vaid kui teie ei paranda meelt , hukkute kõik nõndasamuti .
42013004	Või arvate , et need kaheksateist , kelle peale langes Siiloahi torn ja nad ära tappis , olid suuremad võlglased kui kõik muud inimesed , kes Jeruusalemmas elavad ?
42013005	Ma ütlen teile , ei sugugi , vaid kui teie ei paranda meelt , hukkute kõik nõndasamuti . '
42013006	Ja Jeesus rääkis selle tähendamissõna : ' Ühel inimesel oli viigipuu istutatud viinamäele . Ja ta tuli sellelt vilja otsima , ent ei leidnud .
42013007	Siis ta ütles viinamäe aednikule : ' Vaata , juba kolm aastat käin ma sellelt viigipuult vilja otsimas , ent ei leia . Raiu see siis maha ! Milleks ta raiskab maad ? '
42013008	Aga aednik vastas : ' Isand , jäta ta veel sellekski aastaks , kuni ma ta ümber kaevan ja talle sõnnikut panen ,
42013009	ehk ta hakkab tuleval aastal vilja kandma , aga kui mitte , siis raiu ta maha ! ' '
42013010	Ja Jeesus oli õpetamas ühes sünagoogis hingamispäeval .
42013011	Ja vaata , seal oli naine , kel oli haiguse vaim kaheksateist aastat ja kes käis kõveras ega saanud ennast päris sirgeks ajada .
42013012	Teda nähes kutsus Jeesus ta enese juurde ja ütles talle : ' Naine , sa oled lahti oma haigusest ! '
42013013	Ja ta pani käed tema peale ja otsekohe ajas naine enese sirgeks ja ülistas Jumalat .
42013014	Aga sünagoogi ülem , kelle meel läks pahaseks , et Jeesus tervendas hingamispäeval , ütles rahvahulgale : ' Kuus päeva on , mil tööd peab tegema , tulge siis neil päevil ja laske endid terveks teha , aga ärge tulge hingamispäeval ! '
42013015	Aga Issand vastas talle : ' Te silmakirjatsejad , eks igaüks teie seast päästa ka hingamispäeval oma härja või eesli sõime küljest lahti ja vii jooma ?
42013016	Kas siis teda , kes on Aabrahami tütar , keda saatan , ennäe , juba kaheksateist aastat on hoidnud ahelais , ei oleks tohtinud sellest köidikust lahti päästa hingamispäeval ? '
42013017	Ja kui ta seda ütles , häbenesid kõik ta vastased , ent kogu rahvahulk rõõmustas kõigi auliste tegude üle , mis sündisid Jeesuse läbi .
42013018	Siis ta ütles : ' Mille sarnane on Jumala riik ja millega ma teda võrdleksin ?
42013019	Ta on sinepiivakese sarnane , mille inimene võttis ja külvas oma aeda . See kasvas ja sai puuks ja taeva linnud pesitsesid tema okstes . '
42013020	Ja Jeesus ütles taas : ' Millega ma võrdleksin Jumala riiki ?
42013021	See on haputaigna sarnane , mille naine võttis ja segas kolme vaka jahu sekka , kuni kõik läks hapnema . '
42013022	Ja Jeesus rändas mööda linnu ja külasid , õpetades ja käies teed Jeruusalemma poole .
42013023	Aga keegi ütles temale : ' Issand , kas neid on pisut , kes pääsevad ? ' Tema aga ütles neile :
42013024	' Võidelge , et minna sisse kitsast uksest , sest paljud , ma ütlen teile , püüavad minna , aga ei suuda !
42013025	Pärast seda kui kojaisand on tõusnud ja ukse lukku pannud , jääte te seisma õue ja uksele koputama , öeldes : Issand , ava meile ! Ja tema kostab teile : Mina ei tunne teid , kust te olete tulnud .
42013026	Siis ütlete teie : Me oleme sinu ees söönud ja joonud ja sina õpetasid meie tänavatel .
42013027	Ja tema ütleb teile : Ma ei tea , kust te olete tulnud , hoidke minust eemale , kõik ülekohtutegijad !
42013028	Seal on ulgumine ja hammaste kiristamine , kui te näete Aabrahami ja Iisakit ja Jaakobit ja kõiki prohveteid Jumala riigis , endid aga välja tõugatuina .
42013029	Ja inimesi tuleb idast ja läänest , põhjast ja lõunast ning istub lauda Jumala riigis .
42013030	Ja vaata , on viimaseid , kes saavad esimesteks , ja on esimesi , kes jäävad viimasteks ! '
42013031	Tolsamal ajal tulid mõned variserid ja ütlesid Jeesusele : ' Lahku siit ja mine teele , sest Heroodes tahab sind tappa ! '
42013032	Aga tema ütles neile : ' Minge ja ütelge sellele rebasele : Vaata , ma kihutan kurje vaime välja ja teen terveks täna ja homme ning kolmandal päeval jõuan ma kõigega lõpule .
42013033	Siiski , ma pean rändama veel täna ja homme ja ülehomme , sest ei sobi , et prohvet hukataks mujal kui Jeruusalemmas .
42013034	Jeruusalemm , Jeruusalemm , kes sa tapad prohveteid ja viskad kividega surnuks neid , kes su juurde on läkitatud ! Kui palju kordi olen ma tahtnud koguda su lapsi , otsekui kana kogub oma poegi tiibade alla , aga teie ei ole tahtnud !
42013035	Vaata , teie koda jäetakse maha ! Aga ma ütlen teile , te ei näe mind enne , kui tuleb aeg , et te ütlete : Õnnistatud olgu , kes tuleb Issanda nimel ! '
42014001	Ja sündis , kui Jeesus hingamispäeval tuli ühe variseride ülema kotta leiba võtma , et nad varitsesid teda .
42014002	Ja vaata , tema ees oli üks vesitõbine inimene .
42014003	Ja Jeesus hakkas rääkima ja ütles seadusetundjatele ja variseridele : ' Kas hingamispäeval tohib teha terveks või ei tohi ? '
42014004	Nemad aga vaikisid . Ja haiget puudutades parandas Jeesus tema ja laskis tal minna .
42014005	Ja nendele ta ütles : ' Kes on teie seast , kelle poeg või härg kukub kaevu , et ta kohe ei tõmbaks teda välja hingamispäeval ? '
42014006	Ja nad ei osanud selle peale midagi vastata .
42014007	Aga Jeesus rääkis neile , kes olid kutsutud , tähendamissõna , märgates , kuidas nad valisid aulisemaid istekohti :
42014008	' Kui sind keegi on kutsunud pulma , siis ära istu kõige aulisemale kohale , sest võib-olla on keegi kutsutu sinust auväärsem ,
42014009	ja see , kes sinu ja tema on kutsunud , tuleb ja ütleb sulle : Anna koht temale ! ja sa peaksid siis minema häbiga kõige viimasesse paika ;
42014010	vaid kui sa oled kutsutud , siis mine ja istu viimasesse paika , et kui tuleb see , kes sinu on kutsunud , ja sulle ütleb : Sõber , tule siia lähemale ! siis on sul au nende kõikide silmis , kes sinuga ühes lauas istuvad .
42014011	Sest igaüht , kes ennast ise ülendab , alandatakse , ja kes ennast ise alandab , seda ülendatakse . '
42014012	Aga sellele , kes ta oli kutsunud , ütles Jeesus : ' Kui sa teed lõuna - või õhtusöömaaja , siis ära kutsu oma sõpru ega oma vendi ega oma sugulasi ega rikkaid naabreid , et nemadki sind vastu kutsuks enda poole ja sellest tuleks sulle tasu ,
42014013	vaid kui sa teed võõruspeo , siis kutsu vaeseid , küürakaid , jalutuid , pimedaid ,
42014014	siis oled sa õnnis , sest neil ei ole millegagi sulle tasuda , vaid see tasutakse sulle õigete ülestõusmisel . '
42014015	Kui aga üks neist , kes lauas istus , seda kuulis , ütles ta Jeesusele : ' Õnnis on see , kes sööb leiba Jumala riigis ! '
42014016	Aga Jeesus ütles talle : ' Üks inimene tegi suure pidusöögi ja kutsus paljusid .
42014017	Ja pidusöögi alates läkitas ta oma sulase kutsutuile ütlema : Tulge , sest kõik on juba valmis !
42014018	Aga nemad kõik hakkasid nagu ühest suust vabandama . Esimene ütles talle : Ma olen ostnud põllu ja pean tingimata minema seda vaatama , ma palun sind , vabanda mind !
42014019	Ja teine ütles : Ma olen ostnud viis paari härgi ja lähen neid proovima , ma palun sind , vabanda mind !
42014020	Ja veel teine ütles : Ma olen äsja võtnud naise ja seepärast ma ei saa tulla .
42014021	Ja sulane tuli tagasi ja teatas seda oma isandale . Siis kojaisand vihastas ja ütles oma sulasele : Mine kohe välja linna tänavatele ja teedele ja too siia vaeseid ja küürakaid ja pimedaid ja jalutuid !
42014022	Ja sulane ütles : Isand , nõnda nagu sa käskisid , on tehtud , aga veel on ruumi .
42014023	Ja isand ütles sulasele : Mine välja teedele ja aedade äärde ja keelita rahvast sisse astuma , et minu koda saaks täis !
42014024	Jah , ma ütlen teile , ükski kutsutud meestest ei saa minu pidusööki maitsta ! '
42014025	Aga koos Jeesusega käis palju rahvast . Ja ta ütles nende poole pöördudes :
42014026	' Kui keegi minu juurde tuleb ja ei vihka oma isa ja ema ja naist ja lapsi ja vendi ja õdesid ja veel pealegi iseenese elu , see ei saa olla minu jünger .
42014027	Kes ei kanna oma risti ega käi minu järel , see ei või olla minu jünger .
42014028	Sest kes teie seast , tahtes ehitada torni , ei istuks enne maha ega arvutaks kulusid , kas tal on kõik vajalik selle lõpetamiseks ?
42014029	Muidu juhtub , et kui ta aluse on rajanud ja ei suuda lõpetada , hakkavad kõik pealtnägijad teda pilkama :
42014030	See mees hakkas ehitama , aga ei suutnud lõpetada !
42014031	Või kui keegi kuningas läheb sõtta võitlema teise kuninga vastu , eks ta istu enne maha ja pea nõu , kas ta on võimeline minema kümne tuhandega selle vastu , kes tuleb tema peale kahekümne tuhandega ?
42014032	Aga kui ta ei ole võimeline , eks ta läkita juba siis , kui teine on alles kaugel , saadikud küsima , mis on vajalik rahuks ?
42014033	Nõnda siis igaüks teie seast , kes ei jäta maha kõike , mis tal endal on , ei saa olla minu jünger .
42014034	Sool on küll hea , aga kui soolgi läheb tuimaks , millega seda siis maitsestada ?
42014035	Ei see kõlba mulda ega sõnnikusse , see visatakse minema . Kel kõrvad on kuulda , kuulgu ! '
42015001	Aga kõik tölnerid ja patused lähenesid Jeesusele teda kuulama .
42015002	Ja variserid ja kirjatundjad nurisesid , öeldes : ' Tema võtab vastu patuseid ja sööb koos nendega ! '
42015003	Siis ta rääkis neile selle tähendamissõna :
42015004	' Missugune inimene teie seast , kui tal on sada lammast ja ta ühe neist kaotab , ei jäta neid üheksatkümmend üheksat kõrbe ega lähe kadunule järele , kuni ta tema leiab ?
42015005	Ja kui ta on tema leidnud , siis ta võtab tema rõõmuga oma õlgadele
42015006	ja kutsub koju jõudes kokku sõbrad ja naabrid , öeldes neile : ' Rõõmustage koos minuga , sest ma olen leidnud oma kadunud lamba ! '
42015007	Ma ütlen teile , nõnda on taevas ühe meeltparandanud patuse pärast rohkem rõõmu kui üheksakümne üheksa õige pärast , kellele ei ole vaja meeleparandust .
42015008	Või milline naine , kellel on kümme drahmi ja kui ta ühe drahmi on ära kaotanud , ei läida lampi ega pühi maja ega otsi hoolega , kuni ta selle leiab ?
42015009	Ja kui ta selle on leidnud , kutsub ta kokku sõbrad ja naabrid , öeldes : ' Rõõmustage koos minuga , sest ma olen leidnud oma drahmi , mille kaotasin ! '
42015010	Nõnda , ma ütlen teile , tõuseb rõõm Jumala inglite ees ühe patuse pärast , kes meelt parandab . '
42015011	Jeesus ütles : ' Ühel inimesel oli kaks poega .
42015012	Ja noorem neist ütles isale : ' Isa , anna mulle kätte see osa varandusest , mis saab minule ! ' Ja isa jagaski varanduse nende vahel .
42015013	Ja juba mõne päeva pärast kogus noorem poeg kõik kokku ning reisis kaugele maale , ja seal pillas ta ära oma vara , elades ohjeldamatult .
42015014	Aga kui ta oli kõik ära kulutanud , tuli sellele maale kange nälg , ja puudus hakkas temalegi kätte tulema .
42015015	Ja ta läks ja poetas enda ühe sealtmaa kodaniku juurde ning see saatis ta oma väljadele sigu hoidma .
42015016	Ja ta püüdis oma kõhtu täita kõtradest , mida sead sõid , ja ükski ei andnud talle .
42015017	Aga kui ta mõttesse jäi , siis ta ütles : ' Kui palju palgalisi on mu isal ja neil on leiba küllalt , aga mina suren siin nälga !
42015018	Ma tõusen ja lähen oma isa juurde ja ütlen talle : ' Isa , ma olen pattu teinud taeva vastu ja sinu ees ,
42015019	ma ei ole enam väärt , et mind su pojaks hüütaks ! Pea mind nagu üht oma palgalistest ! ' '
42015020	Ja ta tõusis ja asus teele oma isa juurde . Aga kui ta alles kaugel oli , nägi isa teda ja tal hakkas hale ning ta jooksis ja langes poja kaela ja andis talle suud .
42015021	Aga poeg ütles isale : ' Isa , ma olen pattu teinud taeva vastu ja sinu ees , ma ei ole enam väärt , et mind su pojaks hüütaks ! '
42015022	Ent isa ütles oma sulastele : ' Tooge kiiresti kõige kallim kuub ja pange talle selga ja andke talle sõrmus sõrme ja jalatsid jalga
42015023	ja tooge nuumvasikas , tapke see ja söögem ning olgem rõõmsad ,
42015024	sest see mu poeg oli surnud , ja on jälle saanud elavaks , ta oli kadunud , ja on leitud ! ' Ja nad hakkasid rõõmsasti pidutsema .
42015025	Aga tema vanem poeg oli väljal ja kui ta sealt tulles jõudis maja lähedale , kuulis ta pilli ja tantsimist ,
42015026	ja ta kutsus ühe sulastest enda juurde ja päris , mis see võiks olla .
42015027	See ütles temale : ' Sinu vend on tulnud ja su isa on tapnud nuumvasika , sest ta on saanud tema tagasi täies tervises . '
42015028	Ent tema vihastas ega tahtnud sisse minna . Siis tuli isa õue ja palus teda .
42015029	Tema aga vastas isale : ' Vaata , nii palju aastaid olen mina sind orjanud ega ole kunagi astunud üle sinu käsust , ent sina ei ole mulle kunagi andnud üht sikkugi , et ma oleksin võinud rõõmsasti pidutseda oma sõpradega .
42015030	Aga kui see su poeg , kes su vara on hooradega nahka pannud , tuli tagasi , siis sa tapsid temale nuumvasika ! '
42015031	Isa ütles talle : ' Poeg , sina oled alati minu juures , ja kõik , mis on minu , on sinu oma .
42015032	Nüüd aga oli tarvis pidutseda ja rõõmutseda , sest see su vend oli surnud ja on jälle saanud elavaks , ning oli kadunud ja on leitud . ' '
42016001	Aga Jeesus ütles ka jüngritele : ' Oli üks rikas inimene , kellel oli mõisavalitseja , kelle peale oli talle kaevatud , nagu pillaks see tema vara .
42016002	Ja mees kutsus mõisavalitseja ja ütles talle : ' Mis see on , mis ma sinu kohta kuulen ? Anna aru oma valitsemisest , sest sa ei või enam valitseda ! '
42016003	Aga mõisavalitseja mõtles endamisi : ' Mis ma pean tegema , kui isand võtab valitsemise minu käest ära ? Maad kaevata ma ei jaksa , kerjata häbenen .
42016004	Küll ma tean , mida ma teen , et inimesed võtaksid mind vastu oma kodadesse , kui mind tagandatakse valitsemast ! '
42016005	Ja ta laskis enda juurde kutsuda üksteise järel oma isanda võlglased . Esimesele ta ütles : ' Kui palju sa võlgned mu isandale ? '
42016006	See ütles : ' Sada vaati õli . ' Tema aga ütles talle : ' Võta oma võlatäht , istu ja kirjuta kähku viiskümmend ! '
42016007	Seejärel ta küsis teiselt : ' Aga kui palju sina võlgned ? ' See ütles : ' Sada tündrit nisu . ' Sellele ütles valitseja : ' Võta oma võlatäht ja kirjuta kaheksakümmend ! '
42016008	Ja isand kiitis ülekohtust mõisavalitsejat , et ta oli käitunud arukalt , sest selle ajastu lapsed on omasuguste suhtes arukamad kui valguse lapsed .
42016009	Minagi ütlen teile : Tehke endile sõpru ülekohtuse mammonaga , et kui see saab otsa , teid võetaks igavestesse telkidesse .
42016010	Kes on ustav pisimas , see on ustav ka paljus , ja kes on ülekohtune pisimas , see on ülekohtune ka paljus .
42016011	Kui te nüüd ülekohtuses mammonas ei ole olnud ustavad , kes võib teie kätte usaldada tõelist ?
42016012	Ja kui te võõra varaga ei ole olnud ustavad , kes annaks teile kätte teie oma ?
42016013	Ükski sulane ei või teenida kahte isandat , ikka on nii , et ta vihkab üht ja armastab teist või et ta pooldab üht ja põlgab teist . Te ei saa orjata Jumalat ja mammonat ! '
42016014	Aga seda kõike kuulsid ka variserid , kes olid rahaahned , ja nad irvitasid Jeesuse üle .
42016015	Ja ta ütles neile : ' Teie olete need , kes end õigena näitavad inimeste silmis . Aga Jumal tunneb teie südant , sest mis inimeste seas on kõrge , see on Jumala ees jäledus .
42016016	Moosese Seadus ja Prohvetid ulatuvad Johanneseni . Sellest ajast peale kuulutatakse evangeeliumi Jumala riigist ja igaüks tungib väevõimul sinna sisse .
42016017	Aga hõlpsamini kaovad taevas ja maa kui üksainus kriipsuke Seadusest .
42016018	Igaüks , kes ajab minema oma naise ja võtab teise , rikub abielu , ja kes võtab minemaaetud naise , rikub abielu .
42016019	Oli üks rikas inimene ja tal oli kombeks rõivastuda purpurisse ja peenlinasesse , pidutsedes päevast päeva rõõmsasti .
42016020	Aga üks vaene , Laatsarus nimi , oli maas tema värava ees , täis paiseid ,
42016021	ja püüdis oma kõhtu täita leivaraasukestega , mis rikka laualt kukkusid . Kuid koeradki tulid ja lakkusid tema paiseid .
42016022	Siis sündis , et vaene suri , ja inglid kandsid ta Aabrahami sülle . Aga ka rikas suri ja maeti maha .
42016023	Ja põrgus piineldes tõstis ta oma silmad üles ja nägi Aabrahami kaugelt ja Laatsarust tema süles .
42016024	Ja ta hüüdis : ' Isa Aabraham , halasta minu peale ja saada Laatsarus , et ta kastaks oma sõrmeotsa vette ja jahutaks mu keelt , sest ma tunnen suurt valu selles leegis ! '
42016025	Aga Aabraham ütles : ' Laps , tuleta meelde , et sa oled oma hea põlve elus kätte saanud , ja nõndasamuti Laatsarus halva . Nüüd lohutatakse teda siin , sina aga tunned valu .
42016026	Ja pealegi on meie ja teie vahele seatud suur kuristik , et need , kes tahavad siit teie juurde minna , ei saa , ega tulda ka sealt meie juurde . '
42016027	Aga tema ütles : ' Ma palun siis sind , isa , et sa saadaksid Laatsaruse mu isakotta ,
42016028	sest mul on viis venda , et ta hoiataks neid , et nemadki ei satuks siia piinapaika ! '
42016029	Kuid Aabraham ütles : ' Neil on Mooses ja Prohvetid , kuulaku nad neid ! '
42016030	Ent tema ütles : ' Ei sugugi , isa Aabraham , vaid kui keegi surnuist nende juurde läheks , siis nad parandaksid meelt ! '
42016031	Aabraham aga ütles talle : ' Kui nad ei kuula Moosest ja Prohveteid , ei neid veena siis ka see , kui keegi surnuist üles tõuseks ! ' '
42017001	Aga Jeesus ütles oma jüngritele : ' On võimatu , et ei tuleks ahvatlusi patule , aga häda sellele , kelle kaudu need tulevad .
42017002	Talle oleks parem , kui tal oleks veskikivi kaelas ja ta heidetaks merre , kui et ta ahvatleks üht neist pisikestest patule .
42017003	Jälgige end : kui su vend patustab , siis noomi teda , ja kui ta kahetseb , anna talle andeks !
42017004	Ja kui ta ka seitse korda päevas sinu vastu patustab ja seitse korda sinu poole pöördub , öeldes : ' Ma kahetsen ' , andesta ikka talle ! '
42017005	Ja apostlid ütlesid Issandale : ' Kasvata meie usku ! '
42017006	Aga Issand ütles : ' Kui teil oleks usku nagu sinepiivakene , te võiksite öelda sellele mooruspuule : ' Juuri end üles ja istuta merre ! ' ja see kuulaks teie sõna .
42017007	Aga kes teie seast , kellel on sulane kündmas või karja hoidmas , ütleks temale , kui ta väljalt tuleb : ' Tule kohe siia ja istu lauda ! ' ?
42017008	Eks ta pigem ütle talle : ' Valmista mulle õhtusöök ning pane vöö vööle ja teeni mind , kuni ma saan söönud ja joonud , ning pärast söö ja joo sina ! '
42017009	Kas ta seda sulast tänab , et see tegi , mida tal kästi ?
42017010	Nõnda ka teie : kui te olete teinud kõik , mida teil on kästud , siis öelge : Me oleme tühised sulased , me oleme ju teinud , mis meie kohus oli teha . '
42017011	Ja see sündis , kui Jeesus oli minemas Jeruusalemma , et ta läks Samaaria ja Galilea vahelt läbi .
42017012	Ja kui ta jõudis ühte alevisse , tulid talle vastu kümme pidalitõbist meest , kes jäid eemale seisma .
42017013	Ja nad tõstsid häält ja hüüdsid : ' Jeesus , Õpetaja , halasta meie peale ! '
42017014	Ja neid nähes ütles Jeesus neile : ' Minge näidake endid preestritele ! ' Ja sündis , et nad mineku ajal said puhtaks .
42017015	Aga üks nende seast , nähes , et ta on paranenud , tuli tagasi Jumalat valju häälega ülistades
42017016	ja langes silmili maha Jeesuse jalge ette teda tänades . Ja see oli samaarlane .
42017017	Jeesus kostis : ' Eks kümme ole saanud puhtaks ? Kus on need üheksa ?
42017018	Kas muid ei ole leidunud , kes oleksid tulnud tagasi Jumalat ülistades , kui vaid see muulane ? '
42017019	Ja ta ütles talle : ' Tõuse üles ja mine , sinu usk on su päästnud ! '
42017020	Aga kui variserid Jeesuselt küsisid , millal tuleb Jumala riik , siis vastas ta neile : ' Jumala riik ei tule ettearvatavalt
42017021	ega öelda : ' Ennäe , siin ! ' või ' Seal ! ' , sest ennäe , Jumala riik on teie seas ! '
42017022	Aga oma jüngritele ütles ta : ' Päevad tulevad , mil te ihaldate näha üht Inimese Poja päevist , ja ei saa näha .
42017023	Siis öeldakse teile : ' Ennäe , siin ! ' või ' Ennäe , seal ! ' Ärge minge välja ja ärge jookske selle järele ,
42017024	sest otsekui välk , mis taeva all välgatades sähvib ühest kohast teise , nõnda on Inimese Poeg oma päeval .
42017025	Kuid enne peab ta palju kannatama ja see sugupõlv tunnistab ta kõlbmatuks .
42017026	Ja just nõnda nagu sündis Noa päevil , nii on ka Inimese Poja päevil :
42017027	nad sõid , jõid , võtsid naisi ja läksid mehele selle päevani , mil Noa läks laeva ja tuli veeuputus ning hävitas nad kõik .
42017028	Nõndasamuti ka , nagu oli Loti päevil : nad sõid , jõid , ostsid , müüsid , istutasid , ehitasid hooneid ,
42017029	aga sel päeval , mil Lott lahkus Soodomast , sadas taevast tuld ja väävlit ning hävitas nad kõik .
42017030	Otse niisamuti on sel päeval , mil Inimese Poeg ilmub .
42017031	Kes sel päeval on katusel ja ta asjad on majas , ärgu tulgu alla neid võtma , ja nõndasamuti see , kes on väljal , ärgu pöördugu tagasi !
42017032	Tuletage meelde Loti naist !
42017033	Kes iganes oma elu püüab hoida , kaotab selle , ja kes iganes selle kaotab , hoiab selle alles .
42017034	Ma ütlen teile , sel ööl on kaks ühes voodis - üks võetakse vastu ja teine jäetakse maha ,
42017035	kaks naist jahvatavad üheskoos - üks võetakse vastu , teine jäetakse maha .
42017036	[ Kaks ( meest ) on väljal - üks võetakse vastu ja teine jäetakse maha . ] '
42017037	Ja nad kostsid : ' Kus , Issand ? ' Aga tema ütles neile : ' Kus korjus on , sinna kogunevad ka raisakotkad . '
42018001	Jeesus rääkis neile tähendamissõna selle kohta , et nad peavad ikka palvetama ega tohi tüdida :
42018002	' Ühes linnas oli kohtunik , kes ei kartnud Jumalat ega häbenenud inimesi .
42018003	Samas linnas oli ka lesknaine , kes käis aina tema juures ja rääkis : ' Kaitse mu õigust mu vastase vastu ! '
42018004	Ja tükk aega kohtunik ei tahtnud . Aga pärast ta mõtles endamisi : ' Ehk ma küll ei karda Jumalat ega häbene inimesi ,
42018005	ometigi , kuna see lesk mind tüütab , muretsen ma talle õiguse , et ta oma lõputu käimisega mind ära ei piinaks . ' '
42018006	Aga Issand ütles : ' Te kuulete , mida see ülekohtune kohtunik ütleb !
42018007	Kas siis Jumal ei peaks muretsema õigust oma äravalituile , kes tema poole kisendavad päevad ja ööd , kas ta peaks viivitama neid aidates ?
42018008	Ma ütlen teile , küll ta muretseb neile peatselt õiguse ! Ometi , kui Inimese Poeg tuleb , kas ta leiab usku maa pealt ? '
42018009	Mõnedele aga , kes olid enestele kindlad , et nemad on õiged , ja panid teisi eimillekski , rääkis Jeesus selle tähendamissõna :
42018010	' Kaks inimest läksid üles pühakotta palvetama , üks oli variser ja teine tölner .
42018011	Seisma jäädes palvetas variser endamisi : ' Oh Jumal , ma tänan sind , et mina ei ole niisugune nagu muud inimesed : röövijad , ülekohtused , abielurikkujad , ega ka niisugune nagu see tölner .
42018012	Mina paastun kaks korda nädalas , annan kümnist kõigest , mis ma saan . '
42018013	Aga tölner seisis eemal ega tahtnud silmigi tõsta taeva poole , vaid lõi endale vastu rindu ja ütles : ' Oh Jumal , ole mulle patusele armuline ! '
42018014	Ma ütlen teile , tema läks alla oma kotta õigeks mõistetult , mitte too teine . Sest igaüht , kes ennast ise ülendab , alandatakse , kes aga ennast ise alandab , seda ülendatakse . '
42018015	Aga Jeesuse juurde toodi ka lapsi , et ta neid puudutaks , aga seda nähes jüngrid sõitlesid toojaid .
42018016	Ent Jeesus kutsus lapsed enese juurde ja ütles : ' Laske lapsed minu juurde tulla ja ärge keelake neid , sest selliste päralt on Jumala riik !
42018017	Tõesti , ma ütlen teile , kes iganes Jumala riiki vastu ei võta nagu laps , ei saa sinna . '
42018018	Ja keegi ülem küsis Jeesuselt : ' Hea Õpetaja , mida tehes ma päriksin igavese elu ? '
42018019	Jeesus ütles talle : ' Miks sa nimetad mind heaks ? Ei ole hea keegi muu kui üks - Jumal .
42018020	Käske sa tead : ära riku abielu , ära tapa , ära varasta , ära anna valetunnistust , austa oma isa ja ema ! '
42018021	Aga tema ütles : ' Seda kõike olen ma pidanud noorest põlvest saadik . '
42018022	Seda kuuldes ütles Jeesus talle : ' Üks asi on sul veel vajaka : müü ära kõik , mis sul on , ja jaga vaestele , ja sul on siis aare taevas , ning tule , järgne mulle ! '
42018023	Aga seda kuuldes jäi ta päris kurvaks , sest ta oli väga rikas .
42018024	Aga nähes teda kurvastavat , ütles Jeesus : ' Kui vaevaliselt lähevad rikkad Jumala riiki !
42018025	Sest hõlpsam on kaamelil minna läbi nõelasilma kui rikkal Jumala riiki . '
42018026	Kuulajad küsisid : ' Kes siis võib saada päästetud ? '
42018027	Ent tema ütles : ' Inimeste käes võimatu on Jumala käes võimalik . '
42018028	Peetrus ütles : ' Vaata , meie oleme oma vara maha jätnud ja järgnenud sulle . '
42018029	Tema aga ütles neile : ' Tõesti , ma ütlen teile , ei ole kedagi , kes on jätnud maha maja või naise või vennad või vanemad või lapsed Jumala riigi pärast ,
42018030	kes mitmevõrra tagasi ei saaks sel ajal , ja tuleval ajastul igavest elu . '
42018031	Aga võttes endaga need kaksteist , ütles Jeesus neile : ' Vaata , me läheme üles Jeruusalemma ja seal viiakse lõpule kõik see , mis prohvetid on kirjutanud Inimese Pojast ,
42018032	sest ta antakse paganate kätte ja teda teotatakse ja tema peale sülitatakse ,
42018033	ja kui nad teda on piitsutanud , tapavad nad tema ning kolmandal päeval tõuseb ta üles . '
42018034	Aga nemad ei mõistnud sellest midagi ja see sõna oli nende eest peidetud ja nad ei taibanud öeldu mõtet .
42018035	Aga see sündis , kui Jeesus Jeeriko lähedale jõudis , et üks pime istus kerjates tee ääres .
42018036	Kui too kuulis rahvahulka mööda minevat , päris ta , mis see võiks olla .
42018037	Nemad teatasid talle , et Jeesus Naatsaretlane läheb mööda .
42018038	Ja ta hüüdis : ' Jeesus , Taaveti Poeg , halasta minu peale ! '
42018039	Ja möödaminejad sõitlesid teda , et ta jääks vait . Tema aga karjus veelgi enam : ' Taaveti Poeg , halasta minu peale ! '
42018040	Jeesus jäi seisma ja käskis pimeda enese juurde tuua . Aga kui pime tema juurde tuli , küsis Jeesus temalt :
42018041	' Mida sa tahad , et ma sulle teeksin ? ' Tema aga ütles : ' Issand , et ma jälle näeksin ! '
42018042	Ja Jeesus ütles talle : ' Näe jälle ! Sinu usk on su päästnud ! '
42018043	Ja otsekohe nägi ta jälle ja läks temaga kaasa Jumalat ülistades . Ja kogu rahvas , kes seda nägi , kiitis Jumalat .
42019001	Ja kui Jeesus jõudis Jeerikosse , läks ta sealt läbi .
42019002	Ja vaata , seal oli mees , Sakkeus nimi ; see oli tölnerite ülem , ja ta oli rikas .
42019003	Sakkeus püüdis näha saada , milline neist on Jeesus , aga see ei õnnestunud rahvahulga pärast , sest ta oli lühikest kasvu .
42019004	Siis ta jooksis ettepoole ja ronis mooruspuu otsa , et teda näha , sest Jeesus pidi sealtkaudu minema .
42019005	Ja kui Jeesus sinna paika jõudis , vaatas ta üles ja ütles temale : ' Sakkeus , tule kiiresti maha , sest täna pean ma jääma sinu kotta ! '
42019006	Ja Sakkeus tuli kiiresti maha ja võttis Jeesuse rõõmuga vastu .
42019007	Ja seda nähes nurisesid kõik : ' Tema on patuse mehe juurde öömajale läinud ! '
42019008	Sakkeus ütles aga Issanda ette astudes : ' Vaata , Issand , poole oma varandusest annan ma vaestele , ja kui ma olen kelleltki midagi välja pressinud , siis ma annan neljakordselt tagasi . '
42019009	Aga Jeesus ütles talle : ' Täna on sellele kojale tulnud pääste , sest ka tema on Aabrahami poeg .
42019010	Sest Inimese Poeg on tulnud otsima ja päästma kadunut . '
42019011	Aga neile , kes teda kuulasid , rääkis Jeesus veel ühe tähendamissõna , sest ta oli Jeruusalemma lähedal ja nemad arvasid , et Jumala riik otsekohe ilmsiks saab .
42019012	Ta ütles siis : ' Üks kõrgest soost inimene reisis kaugele maale , et omandada kuningriik ja siis pöörduda tagasi .
42019013	Ning ta kutsus kümme oma sulastest ja andis neile kümme naela raha ja ütles neile : ' Kaubelge , kuni ma tagasi tulen ! '
42019014	Aga ta alamad vihkasid teda ja läkitasid saadikud talle järele ütlema : ' Meie ei taha , et tema meie üle kuningana valitseks . '
42019015	Ja see sündis , kui ta tagasi tuli , olles saanud selle riigi , et ta käskis enese juurde kutsuda need sulased , kellele ta oli raha andnud , et saada teada , kui palju kasu keegi kaubeldes oli saanud .
42019016	Siis tuli esimene ja ütles : ' Isand , sinu nael on kümme naela kasu toonud . '
42019017	Ja tema ütles sellele : ' Tubli , sa hea sulane ! Et sa oled olnud ustav kõige pisemas , seepärast olgu sul meelevald kümne linna üle . '
42019018	Ja teine tuli ja ütles : ' Isand , sinu nael on viis naela kasu toonud . '
42019019	Tema ütles sellelegi : ' Ja sina ole viie linna üle ! '
42019020	Ja veel teine tuli ja ütles : ' Isand , vaata , siin on sinu nael , mida ma olen alles hoidnud higirätikus ,
42019021	sest ma kartsin sind : sa oled vali mees , sa võtad , mida sa ei ole paigale pannud , ja lõikad , mida sa ei ole külvanud . '
42019022	Tema ütles talle : ' Sinu enda suu läbi ma mõistan su süüdi , sa halb sulane ! Eks sa teadnud , et ma olen vali mees : võtan , mida ma ei ole paigale pannud , ja lõikan , mida ma ei ole külvanud ?
42019023	Mispärast sa ei ole siis andnud mu raha panka ? Küll ma siis oleksin selle tagasi tulles kasuga kätte nõudnud . '
42019024	Ja ta ütles juuresseisjaile : ' Võtke nael tema käest ära ja andke sellele , kellel on kümme naela ! '
42019025	Ja nemad ütlesid talle : ' Isand , tal on kümme naela ! '
42019026	' Ma ütlen teile , igaühele , kellel on , antakse , aga kellel ei ole , sellelt võetakse ära ka see , mis tal on .
42019027	Aga need mu vaenlased , kes ei tahtnud , et ma nende üle kuningas oleksin , tooge siia ja lööge nad maha minu ees ! ' '
42019028	Ja kui Jeesus seda oli rääkinud , läks ta edasi Jeruusalemma poole .
42019029	Ja see sündis , kui ta jõudis Betfage ja Betaania lähedale mäe juurde , mida hüütakse Õlimäeks , et ta läkitas kaks jüngritest ,
42019030	öeldes : ' Minge vastaskülla , kuhu jõudes te leiate kinniseotud sälu , kelle seljas ei ole istunud kunagi ükski inimene . Päästke see lahti ja tooge siia !
42019031	Ja kui keegi peaks teilt küsima : ' Miks te ta lahti päästate ? ' , siis öelge : ' Issand vajab teda . ' '
42019032	Läkitatud aga läksid ja leidsid kõik , just nagu Jeesus neile oli öelnud .
42019033	Aga kui nad sälu lahti päästsid , ütlesid selle omanikud neile : ' Miks te sälu lahti päästate ? '
42019034	Nemad ütlesid : ' Issand vajab teda . '
42019035	Ja nad tõid selle Jeesuse juurde , heitsid oma rõivad sälu peale ning panid Jeesuse tema selga istuma .
42019036	Aga kui ta hakkas liikuma , laotasid nad oma rõivad tee peale .
42019037	Aga kui Jeesus juba sinna lähedale sai , kus minnakse Õlimäelt alla , hakkas kogu jüngrite hulk rõõmustades valju häälega Jumalat kiitma kõigi vägevate tegude pärast , mida nad olid näinud :
42019038	' Õnnistatud olgu , kes tuleb , kuningas Issanda nimel ! Rahu taevas ja kirkus kõrgustes ! '
42019039	Ja mõned variserid rahva hulgast ütlesid Jeesusele : ' Õpetaja , hoiata oma jüngreid ! '
42019040	Ta vastas : ' Ma ütlen teile , kui need vaikiksid , peaksid kivid hakkama kisendama ! '
42019041	Ja kui Jeesus lähedale jõudis , nuttis ta linna nähes tema pärast :
42019042	' Kui ka sina sel päeval ära tunneksid , mis sinu rahuks on vaja ! Ent nüüd on see sinu silmade eest peidus .
42019043	Sest päevad tulevad sinu peale , mil su vaenlased teevad sinu ümber valli ja piiravad sind ja ahistavad sind igalt poolt
42019044	ja lõhuvad su maani maha , ja su lapsed sinu sees , ega jäta kivi kivi peale , seepärast et sa ei ole ära tundnud oma soosinguaega . '
42019045	Ja Jeesus läks pühakotta ning hakkas välja ajama müüjaid ,
42019046	öeldes neile : ' Kirjutatud on : Minu koda peab olema palvekoda , aga teie olete teinud ta röövlikoopaks . '
42019047	Ja Jeesus oli päevast päeva õpetamas pühakojas . Aga ülempreestrid ja kirjatundjad otsisid võimalust teda hukata , samuti ülikud ,
42019048	ent nad ei leidnud , mida teha , sest kogu rahvas rippus Jeesuse küljes teda kuulates .
42020001	Ja see sündis ühel neist päevist , kui Jeesus rahvast pühakojas õpetas ja evangeeliumi kuulutas , et ülempreestrid ja kirjatundjad koos vanematega astusid ta juurde
42020002	ja küsisid temalt : ' Ütle meile , millise meelevallaga sa neid asju teed või kes on see , kes sulle selle meelevalla on andnud ? '
42020003	Jeesus kostis neile : ' Ka mina küsin teilt ühte asja . Öelge mulle ,
42020004	kas Johannese ristimine oli taevast või inimestest . '
42020005	Aga nemad arutasid omavahel : ' Kui ütleme , et taevast , siis ta ütleb : ' Miks te siis ei uskunud teda ? '
42020006	Kui me aga ütleksime : ' Inimestest ' , siis kogu rahvas viskab meid kividega surnuks , sest nemad on veendunud , et Johannes oli prohvet . '
42020007	Ja nemad vastasid , et nad ei teadvat , kust see oli .
42020008	Siis Jeesus ütles neile : ' Ega minagi teile ütle , millise meelevallaga ma seda teen . '
42020009	Jeesus aga hakkas rahvale rääkima seda tähendamissõna : ' Üks inimene istutas viinamäe ja andis selle rentnike kätte ning reisis pikaks ajaks võõrsile .
42020010	Ja parajal ajal läkitas ta sulase rentnike juurde , et need sellele annaksid viinamäe viljast . Aga rentnikud peksid teda ja saatsid ta minema tühjade kätega .
42020011	Ja ta läkitas veel teise sulase . Nemad peksid ja solvasid tedagi ning saatsid ta minema tühjade kätega .
42020012	Ja ta läkitas veel kolmanda . Aga sellegi nad peksid veriseks ja viskasid välja .
42020013	Siis mõtles viinamäe isand : ' Mis ma pean tegema ? Ma saadan oma armsa poja , võib-olla teda nad häbenevad . '
42020014	Aga teda nähes arutasid rentnikud omavahel : ' Tema ongi see pärija ! Tapame ta ära , et pärand saaks meile ! '
42020015	Ja nad viskasid ta viinamäelt välja ning tapsid ära . Mida nüüd viinamäe isand teeb nendega ?
42020016	Ta tuleb ja hukkab need rentnikud ja annab viinamäe teiste kätte . ' Seda kuuldes nad ütlesid : ' Taevas hoidku selle eest ! '
42020017	Tema aga ütles neile otsa vaadates : ' Mida siis tähendab see kirjasõna : Kivi , mille ehitajad tunnistasid kõlbmatuks - seesama on saanud nurgakiviks ?
42020018	Igaüks , kes selle kivi peale kukub , kukub end puruks , aga kelle peale iganes see kivi langeb , selle teeb see pihuks ja põrmuks . '
42020019	Ja kirjatundjad ja ülempreestrid otsisid võimalust selsamal tunnil pista käsi tema külge , kuid nad kartsid rahvast . Nad ju mõistsid , et Jeesus oli selle tähendamissõna rääkinud nende kohta .
42020020	Ja nad läkitasid Jeesust varitsema nuhke , kes pidid teesklema õigeid , et teda tabada mõne sõna pealt , nii et nad võiksid ta anda maavalitseja võimusesse ja meelevalda .
42020021	Ja need küsisid temalt : ' Õpetaja , me teame , et sa räägid ja õpetad õigesti ega otsusta näo järgi , vaid õpetad Jumala teed tõepäraselt .
42020022	Kas me peame keisrile andma pearaha või ei ? '
42020023	Aga et Jeesus märkas nende salakavalust , ütles ta neile :
42020024	' Näidake mulle teenarit ! Kelle pilt ja kiri sellel on ? ' Nemad ütlesid : ' Keisri . '
42020025	Jeesus ütles neile : ' Andke siis nüüd keisri oma keisrile tagasi ja Jumala oma Jumalale ! '
42020026	Ja nad ei suutnud teda millestki tema kõnes tabada rahvahulga ees ja tema vastust imetledes jäid nad vait .
42020027	Jeesuse juurde astusid mõned saduserid , kes ütlesid , et surnuist ülestõusmist ei ole olemas , ja küsisid temalt :
42020028	' Õpetaja , Mooses on meile kirjutanud : Kui sureb kellegi vend , kel on naine , ja tal ei ole olnud lapsi , siis ta vend peab võtma oma surnud venna naise ja soetama sugu vennale .
42020029	Oli kord seitse venda : ja esimene võttis naise ja suri lapseta ,
42020030	ja teine ,
42020031	ja kolmas võttis tema , ja nõndasamuti kõik seitse - nad ei jätnud lapsi järele ja surid .
42020032	Pärast suri ka naine .
42020033	See naine - kelle naiseks nende seast ta saab ülestõusmisel ? Ta on olnud naiseks ju neile seitsmele . '
42020034	Ja Jeesus ütles neile : ' Selle ajastu lapsed võtavad naisi ja lähevad mehele ,
42020035	aga kes on väärt arvatud saama tolle ajastu osaliseks ja surnuist üles tõusma , need ei võta naist ega lähe mehele ,
42020036	sest nad ei saa enam surra , nad on ju inglite sarnased ja on Jumala pojad , olles ülestõusmise pojad .
42020037	Aga et surnud tõusevad üles , seda osutab ka Mooses kibuvitsapõõsa loos , kui ta nimetab Issandat Aabrahami Jumalaks ja Iisaki Jumalaks ja Jaakobi Jumalaks .
42020038	Jumal ei ole surnute , vaid elavate Jumal , sest kõik elavad temale . '
42020039	Siis mõned kirjatundjaist kostsid : ' Õpetaja , sa rääkisid hästi ' ,
42020040	sest nad ei julgenud temalt enam midagi küsida .
42020041	Jeesus aga ütles neile : ' Kuidas nad ütlevad Messia olevat Taaveti poja ?
42020042	Taavet ise ju ütleb Laulude raamatus : Issand ütles mu Issandale : Istu mu paremale käele ,
42020043	kuni ma panen su vaenlased su jalgealuseks järiks !
42020044	Seega nimetab Taavet teda Issandaks - kuidas on ta siis tema poeg ? '
42020045	Aga Jeesus ütles kogu rahva kuuldes jüngritele :
42020046	' Hoiduge kirjatundjatest , kes tahavad kõndida pikkades kuubedes ning armastavad teretusi turgudel ja esimesi istmeid sünagoogides ja esimesi kohti pidusöökidel ,
42020047	kes neelavad alla lesknaiste majad ja silmakirjaks venitavad palvetused pikaks ! Nemad saavad seda rängema kohtuotsuse . '
42021001	Aga vaadates ümber nägi Jeesus rikkaid oma ande ohvrikirstu panevat .
42021002	Ta nägi ka üht vaest lesknaist panevat sinna kaks leptonit
42021003	ja ütles : ' Tõesti , ma ütlen teile , see vaene lesknaine pani rohkem kui kõik muud ,
42021004	sest need kõik panid oma küllusest Jumalale anniks , kuid tema pani oma kehvusest kogu elatise , mis tal oli . '
42021005	Ja kui mõned ütlesid pühakoja kohta , et see on ilusate kividega ja tõotusandidega ehitud , siis Jeesus ütles :
42021006	' Päevad tulevad , mil sellest kõigest , mida te näete , ei jäeta kivi kivi peale , mida maha ei kistaks ! '
42021007	Aga nad küsisid temalt : ' Õpetaja , millal need siis tulevad ja mis on tunnustäheks , kui need peavad sündima ? '
42021008	Jeesus ütles : ' Vaadake , et teid ei eksitataks ! Sest paljud tulevad minu nimel , öeldes : ' Mina see olen ! ' ja ' Aeg on lähedal ! ' Ärge minge nende järel !
42021009	Aga kui te kuulete sõdadest ja rahutustest , siis ärge kartke , sest see kõik peab enne sündima , kuid lõpp ei ole veel niipea käes . '
42021010	Siis ta ütles neile : ' Rahvas tõuseb rahva vastu ja kuningriik kuningriigi vastu .
42021011	Tuleb suuri maavärinaid ning kohati näljahäda ja katku ning hirmsaid ja suuri tunnustähti taevast .
42021012	Aga enne seda kõike panevad nad oma käed teie külge ja kiusavad teid taga , andes teid ära sünagoogidesse ja vanglatesse , teid veetakse kuningate ja maavalitsejate ette minu nime pärast .
42021013	See annab teile võimaluse tunnistamiseks .
42021014	Jätke siis meelde , et te ette ei muretseks , mida eneste eest kosta ,
42021015	sest mina ise annan teile suu ja tarkuse , mille vastu ei saa seista ega rääkida keegi teie vastastest .
42021016	Aga ka teie vanemad ja vennad ja sugulased ja sõbrad reedavad teid ja lasevad mõned teie seast surmata ,
42021017	ning teie saate kõikide vihaalusteks minu nime pärast .
42021018	Ent juuksekarvgi ei saa hukka teie peast .
42021019	Oma vastupidavusega kannatustes te pärite oma hinge .
42021020	Aga kui te näete Jeruusalemma sõjalaagreist piiratuna , siis mõistke , et selle laastamine on lähedal .
42021021	Siis need , kes on Juudamaal , põgenegu mägedele , ja need , kes on linnas , mingu välja , ja kes on maal , ärgu tulgu linna ,
42021022	sest need on kättemaksupäevad , et kõik läheks täide , mis on kirjutatud .
42021023	Häda neile , kes on lapseootel , ja neile , kes imetavad neil päevil , sest suur kitsikus tuleb maa peale ja viha selle rahva vastu .
42021024	Ja nad langevad mõõgatera läbi ja nad viiakse vangi kõigi rahvaste sekka , ja Jeruusalemm jääb paganatele tallata , kuni paganate ajad saavad täis .
42021025	Ja päikeses ja kuus ja tähtedes on siis tunnustähti ja maa peal on rahvastel kitsikus ja nõutus merekohina ja veevoogude pärast .
42021026	Inimesed jäävad hingetuks maailma peale tulevate sündmuste kartuses ja ootuses , sest taeva vägesid kõigutatakse .
42021027	Ja siis nad näevad Inimese Poega tulevat pilve sees väega ja suure hiilgusega .
42021028	Aga kui kõik see hakkab sündima , siis tõstke oma pea ja vaadake üles , sest teie lunastus läheneb ! '
42021029	Ja ta rääkis neile võrdumi : ' Vaadake viigipuud ja kõiki puid :
42021030	kui nad juba pakatavad , siis seda nähes te tunnete iseenesest , et suvi on juba lähedal .
42021031	Nõnda ka teie , kui te näete kõike seda sündivat , tundke , et Jumala riik on lähedal !
42021032	Tõesti , ma ütlen teile , see sugupõlv ei kao , kuni kõik on sündinud .
42021033	Taevas ja maa hävivad , aga minu sõnad ei hävi .
42021034	Aga hoidke end , et teie süda ei oleks koormatud liigsöömise ega purjutamise ega argielu muredega ja et see päev ei tuleks teie peale äkitselt
42021035	otsekui linnupael , sest see tuleb kõikide peale , kes maa peal asuvad !
42021036	Valvake siis igal ajal , paludes , et te oleksite väärilised põgenema kõige selle eest , mis tuleb , ja seisma Inimese Poja ees ! '
42021037	Aga Jeesus oli päeva ajal õpetamas pühakojas , ööseks aga läks välja ööbima mäele , mida hüütakse Õlimäeks .
42021038	Ja kõik rahvas tuli varahommikul tema juurde pühakotta teda kuulama .
42022001	Aga lähenes hapnemata leibade püha , mida hüütakse paasaks ,
42022002	ning ülempreestrid ja kirjatundjad otsisid võimalust , kuidas Jeesust hukata , sest nad kartsid rahvast .
42022003	Aga saatan oli läinud Juuda sisse , keda hüüti Iskariotiks , kes oli nende kaheteistkümne hulgast ,
42022004	ja Juudas läks ja rääkis kokku ülempreestrite ja templivalvuritega selles , kuidas ta saaks Jeesuse ära anda nende kätte .
42022005	Ja nad said rõõmsaks ja leppisid temaga kokku , et nad annavad talle raha .
42022006	Ja Juudas nõustus ning hakkas otsima Jeesuse äraandmiseks parajat aega , mil rahvahulka pole ta ümber .
42022007	Saabus hapnemata leibade püha , mil paasatall pidi tapetama ,
42022008	ja Jeesus läkitas Peetruse ja Johannese ning ütles : ' Minge ja valmistage meile paasa , et me seda sööksime ! '
42022009	Nemad küsisid temalt : ' Kuhu sa tahad , et me selle valmistaksime ? '
42022010	Tema ütles neile : ' Vaata , kui te lähete linna sisse , siis te kohtate veekruusi kandvat inimest . Minge temaga kaasa sinna majja , kuhu ta sisse astub ,
42022011	ja ütelge selle maja peremehele : ' Õpetaja ütleb sulle : Kus on võõrastetuba , kus ma võiksin süüa paasat oma jüngritega ? '
42022012	Siis too näitab teile suurt vaipadega kaetud ülemist tuba , seal valmistage ! '
42022013	Nad läksid ja leidsid nõnda , nagu Jeesus neile oli öelnud . Ja nad valmistasid paasasöömaaja .
42022014	Ja kui tund tuli , istus Jeesus maha ja apostlid koos temaga .
42022015	Ja ta ütles neile : ' Ma olen südamest igatsenud seda paasat süüa teiega enne oma kannatamist ,
42022016	sest ma ütlen teile , ma ei söö seda enam , kuni kõik on läinud täide Jumala riigis . '
42022017	Ja ta võttis karika , tänas ning ütles : ' Võtke see ning jagage eneste vahel !
42022018	Sest ma ütlen teile , mina ei joo nüüdsest peale viinapuu viljast , kuni Jumala riik on tulnud . '
42022019	Ja ta võttis leiva , tänas ja murdis ja andis neile , öeldes : ' See on minu ihu , mis teie eest antakse . Seda tehke minu mälestuseks ! '
42022020	Selsamal kombel võttis ta ka karika pärast õhtusöömaaega ja ütles : ' See karikas on uus leping minu veres , mis teie eest valatakse .
42022021	Siiski , vaata , minu äraandja käsi on minuga lauas ,
42022022	sest Inimese Poeg läheb küll ära , nii nagu see on määratud , ometi häda sellele inimesele , kes ta ära annab ! '
42022023	Ja nemad hakkasid omavahel arutama , kes see küll võiks nende seast olla , kes seda kavatseb teha .
42022024	Aga nende seas tõusis ka vaidlus , keda nendest tuleks arvata teistest suuremaks .
42022025	Ent Jeesus ütles neile : ' Rahvaste kuningad peremehetsevad nende üle ja neid , kes nende kallal meelevallatsevad , hüütakse ' heategijaiks ' .
42022026	Nõnda ei tohi olla teie seas , vaid suurim teie seas olgu nagu noorim , ja juht nagu see , kes teenib .
42022027	Sest kumb on suurem , kas see , kes istub lauas , või see , kes teenib ? Eks see , kes istub lauas ? Ent mina olen teie seas nõnda nagu see , kes teenib .
42022028	Aga teie olete need , kes minu juures on püsinud mu kiusatustes ,
42022029	ja mina sean teile kuningriigi , nõnda nagu minu Isa mulle on seadnud ,
42022030	et te sööksite ja jooksite minu lauas minu riigis ja istuksite troonidel , mõistes kohut Iisraeli kaheteistkümnele suguharule .
42022031	Siimon , Siimon , vaata , saatan on väga püüdnud sõeluda teid nagu nisu !
42022032	Aga mina olen sinu pärast Jumalat palunud , et su usk ei lõpeks . Ja kui sa ükskord pöördud , siis kinnita oma vendi ! '
42022033	Peetrus ütles talle : ' Issand , ma olen valmis minema sinuga niihästi vangi kui surma ! '
42022034	Jeesus aga ütles : ' Ma ütlen sulle , Peetrus , kukk ei laula täna enne , kui sa oled kolm korda salanud , et sa mind tunned ! '
42022035	Ja Jeesus ütles neile : ' Kui ma läkitasin teid kukruta ja paunata ja jalatsiteta , kas teil oli midagi puudu ? ' Nemad ütlesid : ' Ei midagi . '
42022036	Siis ta ütles neile : ' Kuid nüüd , kellel on kukkur , võtku see kaasa , nõndasamuti ka paun , ja kellel ei ole , see müügu ära oma kuub ja ostku mõõk !
42022037	Sest ma ütlen teile , minus peab minema täide , mis on kirjutatud : Ta on ülekohtuste sekka arvatud . Sest ka see , mis minu kohta käib , on lõpul . '
42022038	Aga nemad ütlesid : ' Issand , ennäe , siin on kaks mõõka . ' Tema ütles neile : ' Sellest on küllalt . '
42022039	Ja Jeesus läks välja ning tuli harjumuspäraselt Õlimäele , ja jüngrid järgnesid talle .
42022040	Ja kui ta sinna paika jõudis , siis ta ütles neile : ' Palvetage , et te ei satuks kiusatusse ! '
42022041	Ta ise läks neist eemale kiviviske kaugusele , langes põlvili maha ja palvetas :
42022042	' Isa , kui sa tahad , võta see karikas minult ära ! Ometi ärgu sündigu minu tahtmine , vaid sinu oma ! '
42022043	[ Siis ilmus talle ingel taevast teda kinnitama .
42022044	Ja raskesti heideldes palvetas ta veelgi pingsamalt , ja ta higi muutus nagu maha tilkuvateks verepiiskadeks . ]
42022045	Ja palvetamast tõustes tuli Jeesus oma jüngrite juurde ja leidis nad magamas kurbuse pärast .
42022046	Ja ta ütles neile : ' Miks te magate ? Tõuske üles ja palvetage , et te ei satuks kiusatusse ! '
42022047	Kui Jeesus alles rääkis , vaata , tuli rahvajõuk , ja see , keda hüüti Juudaks - üks neist kaheteistkümnest - , käis nende ees ja astus Jeesuse juurde talle suud andma .
42022048	Aga Jeesus ütles talle : ' Juudas , kas sa annad Inimese Poja suudlusega ära ? '
42022049	Kui tema jüngrid nägid , mis on tulemas , ütlesid nad : ' Issand , kas me lööme nüüd mõõgaga sekka ? '
42022050	Ja üks neist lõigi ülempreestri sulast ning raius ära tema parema kõrva .
42022051	Aga Jeesus kostis : ' Jätke see ! ' Ja ta puudutas tema kõrva ja tegi ta terveks .
42022052	Aga Jeesus ütles ülempreestritele ja templivalvuritele ja vanematele , kes tema vastu olid tulnud : ' Kas te olete nagu teeröövli kallale tulnud mõõkade ja nuiadega ?
42022053	Kui ma olin päevast päeva teie juures pühakojas , siis te ei pannud käsi mu külge . Kuid see on teie tund ja pimeduse meelevald . '
42022054	Aga nad võtsid Jeesuse kinni ja viisid ära ja tõid ülempreestri majja . Ent Peetrus järgnes eemalt .
42022055	Ja kui nad keset õue tule süütasid ja üheskoos maha istusid , istus ka Peetrus nende sekka .
42022056	Aga üks teenijatüdruk nägi teda tule valgel istuvat ja ütles ainiti tema peale vaadates : ' Ka tema oli koos Jeesusega . '
42022057	Peetrus aga salgas : ' Naine , ma ei tunne teda . '
42022058	Natukese aja pärast lausus üks mees Peetrust nähes : ' Ka sina oled nende seast . ' Peetrus aga lausus : ' Inimene , ma ei ole . '
42022059	Ja umbes tund aega hiljem kinnitas seda keegi teine : ' Tõepoolest , ka tema oli Jeesusega , ta on ju galilealane . '
42022060	Peetrus aga ütles : ' Inimene , ma ei mõista , mida sa räägid . ' Ja otsekohe , kui ta alles rääkis , laulis kukk .
42022061	Ning Issand pöördus ja vaatas Peetrusele otsa ja Peetrusele tuli meelde Issanda sõna , kuidas ta temale oli öelnud : ' Enne kui täna kukk laulab , salgad sina mu kolm korda ära . '
42022062	Ja sealt välja minnes puhkes ta kibedasti nutma .
42022063	Aga mehed , kes Jeesust kinni pidasid , teotasid teda ja peksid .
42022064	Nad katsid kinni ta silmad ja küsisid temalt : ' Ütle prohvetlikult , kes see on , kes sind lõi ? '
42022065	Ja nad teotasid teda paljude pilkesõnadega .
42022066	Ja kui valgeks läks , kogunes rahva vanematekogu , ülempreestrid ja ka kirjatundjad , ning nad viisid Jeesuse Suurkohtu ette
42022067	ja ütlesid : ' Kui sina oled Messias , siis ütle meile ! ' Aga tema ütles neile : ' Kui ma teile ütleksin , ei usuks te mitte ,
42022068	ja kui ma küsiksin , ei vastaks te mitte .
42022069	Ent nüüdsest peale istub Inimese Poeg Jumala väe paremal käel . '
42022070	Aga nad kõik ütlesid : ' Sina oled siis Jumala Poeg ? ' Aga Jeesus lausus neile : ' Need on teie sõnad , et mina olen . '
42022071	Nemad aga ütlesid : ' Mis tunnistust meil veel on vaja ? Oleme ju ise seda kuulnud tema suust ! '
42023001	Ja kogu nende hulk tõusis püsti ning viis Jeesuse Pilaatuse juurde .
42023002	Ja nad hakkasid tema peale kaebama : ' Me oleme leidnud , et tema ahvatleb meie rahvast eksiteele . Ta keelab anda keisrile pearaha ja väidab enda kuningas Messia olevat . '
42023003	Pilaatus küsis Jeesuselt : ' Kas sina oled juutide kuningas ? ' Tema lausus talle vastates : ' Need on sinu sõnad . '
42023004	Pilaatus ütles ülempreestritele ja rahvahulgale : ' Ma ei leia sellel inimesel mingit süüd . '
42023005	Nemad aga ajasid peale , üteldes : ' Tema ässitab rahvast , õpetades rahvast kogu Juudamaal , alates Galileast kuni siiani . '
42023006	Seda kuuldes küsis Pilaatus , kas see inimene on galilealane .
42023007	Ja kui ta sai teada , et Jeesus on Heroodese meelevalla alt , saatis ta tema Heroodese juurde , kes ka ise oli neil päevil Jeruusalemmas .
42023008	Aga Heroodes sai Jeesust nähes väga rõõmsaks , sest ta oli juba ammugi tahtnud teda näha , kuna ta oli temast kuulnud ; samuti lootis ta näha mõnda imetähte , mida ta teeb .
42023009	Ta küsitles teda paljudes asjades , aga Jeesus ei vastanud talle midagi .
42023010	Ent ülempreestrid ja kirjatundjad seisid seal juures ja kaebasid ägedalt ta peale .
42023011	Kui siis ka Heroodes oma sõduritega oli teda halvustanud ja teotanud , heitis ta talle ülle särava rõiva ja saatis tagasi Pilaatuse juurde .
42023012	Aga selsamal päeval said Pilaatus ja Heroodes omavahel sõpradeks , kuna enne seda olid nad olnud teineteisega vaenus .
42023013	Pilaatus aga kutsus kokku ülempreestrid ja ülemad ja rahva
42023014	ning ütles neile : ' Te olete toonud minu juurde selle inimese otsekui rahva ässitaja , ja vaata , mina ei ole teie ees teda üle kuulates leidnud sellel inimesel ühtegi süüd , mida teie tema peale kaebate .
42023015	Kuid ühtegi süüd ei ole leidnud ka Heroodes , sest ta on tema saatnud tagasi meie juurde . Ja vaata , ta ei ole teinud midagi , mis vääriks surma .
42023016	Mina siis karistan teda ja lasen ta vabaks . '
42023017	[ Aga ta oli kohustatud neile pühadeks ühe vangi vabaks laskma . ]
42023018	Aga rahvahulk karjus ja hüüdis : ' Hukka ta ära ! Lase meile vabaks Barabas ! '
42023019	Too oli linnas sündinud mässu ja mõrva pärast vangi heidetud .
42023020	Aga Pilaatus pöördus taas nende poole , tahtes vabaks lasta Jeesust .
42023021	Kuid nemad karjusid vastu : ' Löö risti , löö ta risti ! '
42023022	Tema aga ütles neile kolmandat korda : ' Kuidas nii , mis ta siis halba on teinud ? Ma ei ole temast leidnud ühtegi surmasüüd . Mina siis karistan teda ja lasen ta vabaks . '
42023023	Nemad aga ajasid peale suure häälega nõudes , et Jeesus löödaks risti , ja nende kisa võttis võimust .
42023024	Ja Pilaatus otsustas , et sünniks nende nõudmist mööda :
42023025	ta laskis vabaks selle , kes mässamise ja mõrva pärast oli heidetud vangi , aga selle , keda nemad palusid , Jeesuse , andis ta nende meelevalla kätte .
42023026	Kuid teda ära viies said nad kätte kellegi Siimona Küreenest , kes oli maalt linna tulemas , ja panid risti tema selga , et ta kannaks seda Jeesuse järel .
42023027	Ent Jeesusega käis kaasas suur hulk rahvast ja naisi , kes endale vastu rindu lüües teda itkesid .
42023028	Jeesus aga ütles nende poole pöördudes : ' Jeruusalemma tütred , ärge nutke minu pärast , nutke pigem iseendi ja oma laste pärast ,
42023029	sest vaata , päevad tulevad , mil öeldakse : Õndsad on sigimatud , ja ihud , mis ei ole ilmale kandnud , ja rinnad , mis ei ole imetanud !
42023030	Siis hakatakse ütlema mägedele : Langege meie peale ! ja küngastele : Katke meid !
42023031	Sest kui seda tehakse toore puuga , mis sünnib siis kuivaga ? '
42023032	Aga ka kaks muud kurjategijat viidi hukkamisele koos temaga .
42023033	Ja kui nad tulid sinna paika , mida hüütakse Pealuuks , siis nad lõid Jeesuse sinna risti , samuti kurjategijad - ühe temast paremale , teise vasemale .
42023034	[ Aga Jeesus ütles : ' Isa , anna neile andeks , sest nad ei tea , mida nad teevad ! ' ] Aga nad heitsid liisku tema rõivaid jagades .
42023035	Ja rahvas oli jäänud seisma ja teda vaatama . Aga ülemadki irvitasid Jeesuse üle : ' Teisi on ta päästnud , päästku iseennast , kui ta on see äravalitu , Jumala Messias ! '
42023036	Ja ka sõdurid teotasid teda , astudes ta juurde , tuues talle äädikat
42023037	ja öeldes : ' Kui sa oled juutide kuningas , päästa iseennast ! '
42023038	Aga tema kohal oli ka tahvel : See on juutide kuningas .
42023039	Aga üks ristil rippuvaist kurjategijaist teotas Jeesust : ' Eks sa ole Messias ? Päästa siis iseennast ja meid ! '
42023040	Aga teine sõitles teda : ' Karda ometi Jumalat , kuna sa oled sellesama karistuse all !
42023041	Meie küll õigusega , sest me saame kätte , mis meie teod on väärt , aga tema ei ole teinud midagi sündmatut . '
42023042	Ja ta ütles : ' Jeesus , mõtle minu peale , kui sa tuled oma kuningriiki ! '
42023043	Ja Jeesus ütles talle : ' Tõesti , ma ütlen sulle , juba täna oled sa koos minuga paradiisis . '
42023044	Ja umbes keskpäeva paiku tuli pimedus üle terve maa kuni kella kolmeni peale lõunat ,
42023045	sest päike pimenes . Aga templi vahevaip kärises keskelt lõhki .
42023046	Ja Jeesus hüüdis valju häälega : ' Isa , sinu kätte ma annan oma vaimu ! ' Seda öeldes heitis ta hinge .
42023047	Aga juhtunut nähes andis väeülem Jumalale au , öeldes : ' See inimene oli tõesti õige ! '
42023048	Ja kogu rahvahulk , kes oli tulnud seda pealt vaatama , lõi sündivat nähes endale vastu rindu ja pöördus tagasi .
42023049	Aga kõik , kes Jeesust tundsid , olid jäänud seisma eemale , samuti naised , kes olid käinud temaga kaasas Galileamaalt alates , ja nad nägid seda .
42023050	Ja vaata , Juuda linnast Arimaatiast pärit Joosepi-nimeline Suurkohtu nõunik , kes oli hea ja õiglane mees ,
42023051	kes ei olnud leppinud nende otsuse ega teoga ja kes ootas Jumala riiki ,
42023052	läks Pilaatuse juurde ja palus enesele Jeesuse ihu .
42023053	Ja ta võttis selle maha , mähkis linasse ja asetas kaljusse raiutud hauda , kuhu polnud veel mitte kedagi maetud .
42023054	Ja see oli pühade valmistumispäev , ning hingamispäev oli algamas .
42023055	Aga naised , kes olid Jeesusega koos tulnud Galileast , läksid kaasa ja vaatasid hauakambrit ja seda , kuidas tema ihu sinna pandi .
42023056	Siis nad pöördusid tagasi ning panid valmis lõhnarohte ja mürri . Ja hingamispäeval puhkasid nad käsu järgi .
42024001	Aga esimesel nädalapäeval , veel enne koitu läksid naised hauale , tuues kaasa lõhnarohte , mis nad olid valmis pannud .
42024002	Ent nad leidsid kivi hauakambri eest ära veeretatud olevat .
42024003	Ja kui nad sisse astusid , ei leidnud nad Issanda Jeesuse ihu .
42024004	Ja sündis , et kui nad olid nõutuses selle pärast , vaata , kaks meest seisid nende juures erevalges rõivas .
42024005	Aga kui naised hirmu tundes silmad maha lõid , ütlesid mehed neile : ' Mis te otsite elavat surnute juurest ?
42024006	Teda ei ole siin , ta on üles äratatud . Tuletage meelde , mida ta teile rääkis juba Galileas ,
42024007	öeldes , et Inimese Poeg peab antama patuste inimeste kätte ja risti löödama ja kolmandal päeval üles tõusma . '
42024008	Ja naistele tulid meelde Jeesuse sõnad .
42024009	Ja pöördudes hauakambri juurest tagasi , kuulutasid nad kõike seda neile üheteistkümnele ja kõigile teistele .
42024010	Aga need olid Maarja Magdaleena ja Johanna ja Maarja , Jaakobuse ema , ja muud naised koos nendega . Nad rääkisid seda apostlitele ,
42024011	ent need sõnad paistsid nende silmis otsekui tühi jutt ja nad ei uskunud naisi .
42024012	[ Peetrus aga tõusis püsti ja jooksis hauakambri juurde , ja kui ta kummargil sisse vaatas , siis nägi ta üksnes surilinu . Ja ta läks ära , endamisi imestades sündinu üle . ]
42024013	Ja vaata , kaks nendest olid selsamal päeval minemas külla , mis on Jeruusalemmast umbes kümne kilomeetri kaugusel , mille nimi on Emmaus .
42024014	Ja nad vestlesid omavahel kõigest , mis olid juhtunud .
42024015	Ja sündis , et nende vesteldes ja arutledes lähenes neile Jeesus ise ja kõndis nendega kaasas .
42024016	Ent nende silmi peeti , nii et nad ei tundnud teda ära .
42024017	Aga Jeesus ütles neile : ' Mis lood need on , mida te omavahel veeretate teed käies ? ' Ja nad jäid kurvalt seisma .
42024018	Aga üks neist , nimega Kleopas , ütles temale : ' Sina vist üksi oled selline võõras Jeruusalemmas , kes veel ei tea , mis neil päevil seal on sündinud ? '
42024019	Ja ta küsis neilt : ' Mis siis ? ' Nemad ütlesid talle : ' See , mis juhtus Jeesuse Naatsaretlasega , kes oli prohvet , vägev teos ja sõnas Jumala ja kogu rahva ees ,
42024020	kuidas meie ülempreestrid ja vanemad on ta loovutanud surmakohtu kätte ja risti löönud .
42024021	Aga meie lootsime , et tema ongi see , kes Iisraeli rahva lunastab . Ometi on täna käes kolmas päev pärast kõige selle sündimist .
42024022	Aga ka mõned naised meie seast , kes käisid koidu ajal hauakambri juures , panid meid hämmastuma .
42024023	Kui nad tema ihu ei leidnud , tulid nad , öeldes end ka näinud olevat inglite nägemust , kes ütelnud , et tema elab .
42024024	Ja mõned meie kaaslastest läksid hauakambrisse ja leidsid nõnda olevat , nagu ka naised olid ütelnud , teda ennast nad aga ei näinud . '
42024025	Ja tema ütles neile : ' Oh te mõistmatud ja südamelt pikaldased uskuma seda kõike , mis prohvetid on rääkinud !
42024026	Eks Messias pidanud seda kannatama ja oma kirkusesse minema ? '
42024027	Ja hakates peale Moosesest ja Prohvetitest , seletas Jeesus neile ära kõigist kirjadest selle , mis tema kohta käib .
42024028	Ja kui nad lähenesid külale , kuhu nad olid minemas , tegi ta , nagu läheks ta edasi .
42024029	Aga nemad käisid talle peale , öeldes : ' Jää meie juurde , sest õhtu jõuab ja päev on juba veeremas ! ' Ja tema läks sisse , et nende juurde jääda .
42024030	Ja see sündis , kui ta nendega lauas istus , et võttes leiva ta õnnistas ja murdis ning andis neile .
42024031	Siis avanesid neil silmad ja nad tundsid ta ära . Ja tema kadus nende silmist .
42024032	Ja nad ütlesid teineteisele : ' Eks meie süda põlenud meie sees , kui ta teel meiega rääkis ja meile kirju selgitas ? '
42024033	Ja nad tõusid ning pöördusid selsamal tunnil tagasi Jeruusalemma ning leidsid koos olevat need üksteist ja nende kaaslased ,
42024034	kes ütlesid : ' Issand on tõesti üles äratatud ja on end näidanud Siimonale . '
42024035	Ja nemad ise kirjeldasid , mis tee peal oli juhtunud ja kuidas nad olid tema leivamurdmisest ära tundnud .
42024036	Aga kui nad seda kõike rääkisid , seisis Jeesus ise nende keskel ja ütles neile : ' Rahu olgu teile ! '
42024037	Aga nemad kohkusid ja lõid kartma , arvates end vaimu nägevat .
42024038	Ent tema ütles neile : ' Miks te olete nii kohkunud ja miks sellised kahtlused tõusevad teie südames ?
42024039	Vaadake mu käsi ja mu jalgu , et see olen mina ise ! Puudutage mind kätega ja vaadake , sest vaimul ei ole ju liha ega luid , nõnda nagu te minul näete olevat ! '
42024040	Ja seda öeldes näitas Jeesus neile oma käsi ja jalgu .
42024041	Aga kui nad rõõmu pärast ikka veel ei uskunud ja imestasid , ütles ta neile : ' Kas teil on siin mingit söögipoolist ? '
42024042	Nemad panid ta ette tüki küpsetatud kala ,
42024043	ja Jeesus võttis ja sõi nende silma all .
42024044	Siis ütles Jeesus neile : ' Need on mu sõnad , mis ma teile rääkisin , kui ma olin alles teiega , et kõik peab täide minema , mis Moosese Seaduses ja Prohvetites ja Psalmides minu kohta on kirjutatud . '
42024045	Siis ta avas nende mõistuse kirjadest aru saama
42024046	ja ütles neile : ' Nõnda on kirjutatud , et Messias pidi kannatama ja kolmandal päeval üles tõusma surnuist .
42024047	Ja tema nimel peab kuulutatama meeleparandust pattude andeksandmiseks kõigi rahvaste seas , alates Jeruusalemmast .
42024048	Teie olete nende asjade tunnistajad .
42024049	Ja vaata , mina läkitan teie üle oma Isa tõotuse . Teie aga viibige selles linnas , kuni teid rüütatakse väega kõrgelt ! '
42024050	Aga Jeesus viis nad välja kuni Betaaniani ja , tõstes oma käed , õnnistas neid .
42024051	Ja see sündis , et neid õnnistades lahkus Jeesus nende juurest ja võeti üles taevasse .
42024052	Ja nemad kummardasid teda ja pöördusid suure rõõmuga tagasi Jeruusalemma
42024053	ja olid alati pühakojas Jumalat tänades .
43001001	Alguses oli Sõna ja Sõna oli Jumala juures ja Sõna oli Jumal .
43001002	Seesama oli alguses Jumala juures .
43001003	Kõik on tekkinud tema läbi ja ilma temata ei ole tekkinud midagi . Mis on tekkinud
43001004	tema kaudu , oli elu , ja elu oli inimeste valgus .
43001005	Ja valgus paistab pimeduses , ja pimedus ei ole seda omaks võtnud .
43001006	Oli Jumala läkitatud mees , nimega Johannes ,
43001007	see pidi tunnistust andma , tunnistama valgusest , et kõik hakkaksid tema kaudu uskuma .
43001008	Tema ise ei olnud valgus , vaid ta pidi tunnistama valgusest .
43001009	Tõeline valgus , mis valgustab iga inimest , oli maailma tulemas .
43001010	Ta oli maailmas , ja maailm on tekkinud tema läbi , ja maailm ei tundnud teda ära .
43001011	Ta tuli omade keskele , ent omad ei võtnud teda vastu .
43001012	Aga kõigile , kes tema vastu võtsid , andis ta meelevalla saada Jumala lasteks , neile , kes usuvad tema nimesse ,
43001013	kes ei ole sündinud verest , ei liha tahtest , ei mehe tahtest , vaid Jumalast .
43001014	Ja Sõna sai lihaks ja elas meie keskel , ja me nägime tema kirkust nagu Isast Ainusündinu kirkust , täis armu ja tõde .
43001015	Johannes tunnistas temast ja hüüdis valjusti : ' Tema ongi see , kelle kohta mina ütlesin : See , kes tuleb pärast mind , on olnud minu eel , sest tema oli enne kui mina . '
43001016	Jah , meie kõik oleme võtnud tema täiusest , ja armu armu peale .
43001017	Seadus on ju antud Moosese kaudu , arm ja tõde aga tulnud Jeesuse Kristuse kaudu .
43001018	Keegi ei ole iialgi näinud Jumalat . Ainusündinud Poeg , kes on Isa rinna najal , tema on meile teate toonud .
43001019	Ja see on Johannese tunnistus , kui juudid läkitasid tema juurde Jeruusalemmast preestreid ja leviite küsima : ' Kes sina oled ? '
43001020	Tema tunnistas ega salanud , vaid tunnistas : ' Mina ei ole Messias . '
43001021	Ja nad küsisid temalt : ' Kes siis ? Kas sa oled Eelija ? ' Ja ta ütles : ' Ei ole . ' - ' Kas sa oled prohvet ? ' Aga tema vastas : ' Ei . '
43001022	Siis nad ütlesid talle : ' Kes sa siis oled ? Me peame andma vastuse neile , kes meid läkitasid . Kelleks sa ennast nimetad ? '
43001023	Ta lausus : ' Mina olen hüüdja hääl kõrbes : Tehke tasaseks Issanda tee , nõnda nagu prohvet Jesaja on ütelnud . '
43001024	Aga läkitatuid oli ka variseride seast .
43001025	Ja need küsisid Johanneselt : ' Kui sa ei ole Messias ega Eelija ega prohvet , miks sa siis ristid ? '
43001026	Tema vastas neile : ' Mina ristin veega , aga teie keskel , kuigi teie teda ei tea , seisab juba see ,
43001027	kes tuleb pärast mind . Mina ei ole väärt tema jalatsipaelagi lahti päästma . '
43001028	See juhtus Betaanias , sealpool Jordanit , kus Johannes oli ristimas .
43001029	Järgmisel päeval nägi Johannes Jeesust enda juurde tulevat ja ütles : ' Vaata , see on Jumala Tall , kes kannab ära maailma patu .
43001030	Tema ongi see , kelle kohta ma ütlesin : Pärast mind tuleb mees , kes on olnud minu eel , sest tema oli enne kui mina .
43001031	Minagi ei teadnud , kes ta on , kuid ma olen tulnud ristima veega selleks , et tema saaks avalikuks Iisraelile . '
43001032	Ja Johannes tunnistas : ' Ma nägin Vaimu tuvina taevast laskuvat ja tema peale jäävat .
43001033	Minagi ei teadnud , kes ta on , kuid see , kes minu läkitas veega ristima , tema ütles mulle : Kelle peale sa näed Vaimu laskuvat ja tema peale jäävat , see ongi , kes ristib Püha Vaimuga .
43001034	Ja ma olen näinud ja tunnistanud , et seesama on Jumala Poeg . '
43001035	Järgmisel päeval seisis Johannes jälle seal koos kahe oma jüngriga .
43001036	Kui Jeesus läks neist mööda , ütles Johannes talle otsa vaadates : ' Vaata , see on Jumala Tall . '
43001037	Ja mõlemad jüngrid kuulsid , mida ta ütles , ja läksid Jeesusega kaasa .
43001038	Aga Jeesus pöördus ümber ja nähes neid kaasa tulemas , küsis neilt : ' Mida te otsite ? ' Nemad ütlesid talle : ' Rabi , ' - see on tõlkes ' Õpetaja ' - ' kus sa oled öömajal ? '
43001039	Ta ütles neile : ' Tulge ja vaadake ! ' Nad tulid siis ja nägid , kus ta oli öömajal , ja jäidki sel päeval tema juurde . Oli umbes neljas tund pärast lõunat .
43001040	Üks neist kahest , kes oli kuulnud , mida Johannes ütles , ja Jeesusega kaasa läinud , oli Andreas , Siimon Peetruse vend .
43001041	Ta leidis esmalt oma venna Siimona ja ütles talle : ' Me oleme leidnud Messia ! ' - see on tõlkes ' Kristuse ' .
43001042	Andreas viis venna Jeesuse juurde . Jeesus ütles tollele otsa vaadates : ' Sina oled Siimon , Johannese poeg , sind peab hüütama Keefaseks ! ' - see on tõlkes Peetruseks .
43001043	Järgmisel päeval tahtis Jeesus minna Galileasse . Ja ta leidis Filippuse ja ütles talle : ' Järgne mulle ! '
43001044	Filippus oli pärit Andrease ja Peetruse kodukülast Betsaidast .
43001045	Filippus leidis Naatanaeli ja ütles talle : ' Me oleme leidnud tema , kellest on kirjutanud Mooses Seaduses ja Prohvetid : Jeesuse , Joosepi poja Naatsaretist . '
43001046	Ja Naatanael ütles talle : ' Mis võib küll Naatsaretist head tulla ? ' Filippus ütles talle : ' Tule ja vaata ! '
43001047	Jeesus nägi Naatanaeli enda juurde tulevat ja ütles tema kohta : ' Ennäe , tõeline iisraeli mees , kelles ei ole valet . '
43001048	Naatanael küsis temalt : ' Kust sa mind tunned ? ' Jeesus vastas ja ütles talle : ' Ma nägin sind viigipuu all , enne kui Filippus sind hüüdis . '
43001049	Naatanael ütles talle : ' Rabi , sina oled Jumala Poeg , sina oled Iisraeli kuningas ! '
43001050	Jeesus vastas talle : ' Kas sa usud vaid seepärast , et ma ütlesin sulle , et nägin sind viigipuu all ? Sa saad näha suuremaid asju kui need . '
43001051	Ja Jeesus ütles talle : ' Tõesti , tõesti , ma ütlen teile , te näete taevast avatuna ja Jumala ingleid astuvat üles ja alla Inimese Poja juurde . '
43002001	Ja kolmandal päeval olid pulmad Galilea Kaanas ja Jeesuse ema oli seal .
43002002	Ka Jeesus ja ta jüngrid olid kutsutud pulma .
43002003	Aga kui veinist tuli puudus , ütles Jeesuse ema talle : ' Neil ei ole enam veini . '
43002004	Jeesus ütles talle : ' Mis on sul minuga asja , naine ? Minu tund ei ole veel tulnud . '
43002005	Ta ema ütles teenritele : ' Mida iganes tema teile ütleb , seda tehke ! '
43002006	Seal oli aga kuus kivianumat juutide puhastuskombe pärast , igaühte võis mahtuda vähemalt sada liitrit .
43002007	Jeesus ütles neile : ' Täitke anumad veega ! ' Ja nad täitsid need ääretasa .
43002008	Ja ta ütles neile : ' Ammutage nüüd ja viige pulmavanemale ! ' Ja nemad viisid .
43002009	Aga kui pulmavanem maitses vett , mis oli muutunud veiniks , ega teadnud , kust see on - teenrid aga , kes olid vee ammutanud , teadsid seda - , siis pulmavanem kutsus peigmehe
43002010	ja ütles talle : ' Igaüks paneb esmalt lauale hea veini , ja kui juba küllalt on joodud , lahjema ; sina aga oled hoidnud hea veini praeguseni alles . '
43002011	See tegu Galilea Kaanas oli esimene tunnustäht , millega Jeesus avaldas oma kirkust , nõnda et ta jüngrid jäid temasse uskuma .
43002012	Pärast seda läks Jeesus koos oma ema ja vendade ja jüngritega alla Kapernauma ja viibis seal mõned päevad .
43002013	Juutide paasapühad olid lähedal , ja Jeesus läks üles Jeruusalemma .
43002014	Ja ta leidis pühakojas neid , kes müüsid härgi ja lambaid ja tuvisid , ja rahavahetajaid istumas .
43002015	Ja ta tegi paeltest piitsa ning ajas pühakojast välja kõik , nii lambad kui härjad , ja ta puistas laiali rahavahetajate mündid ning lükkas kummuli nende lauad
43002016	ja ütles tuvimüüjatele : ' Viige need siit minema ! Ärge tehke minu Isa koda kaubakojaks ! '
43002017	Tema jüngritele tuli meelde , et on kirjutatud : ' Kiivus sinu koja pärast neelab mu ära . '
43002018	Siis ütlesid juudid Jeesusele : ' Mis tunnustähte sa meile näitad , et sa nõnda tohid teha ? '
43002019	Jeesus vastas : ' Lammutage see tempel , ja ma püstitan selle kolme päevaga uuesti ! '
43002020	Siis ütlesid juudid : ' Seda templit on ehitatud nelikümmend kuus aastat , ja sina püstitad selle kolme päevaga uuesti ? '
43002021	Aga tema mõtles ' templi ' all oma ihu .
43002022	Siis , kui ta oli üles tõusnud surnuist , tuli ta jüngritele meelde , et ta seda oli öelnud , ja nad uskusid kirja ning sõna , mis Jeesus oli öelnud .
43002023	Aga kui Jeesus oli paasapühadel Jeruusalemmas , hakkasid paljud tema nimesse uskuma , nähes tunnustähti , mida ta tegi .
43002024	Kuid Jeesus ise ei usaldanud ennast nende kätte , sest ta tundis inimesi ,
43002025	ning tal ei olnud tarvis , et keegi oleks andnud tunnistust teise inimese kohta , sest ta teadis , mis oli inimeses .
43003001	Aga variseride hulgas oli inimene nimega Nikodeemos , üks juutide ülemaid .
43003002	Ta tuli ühel ööl Jeesuse juurde ja ütles talle : ' Rabi , me teame , et sa oled Jumala juurest tulnud Õpetaja , sest keegi ei suudaks teha neid tunnustähti , mida sina teed , kui temaga ei oleks Jumal . '
43003003	Jeesus vastas talle : ' Tõesti , tõesti , ma ütlen sulle , kes ei sünni ülalt , ei või näha Jumala riiki . '
43003004	Nikodeemos ütles talle : ' Kuidas saab inimene sündida , kui ta on vana ? Ega ta saa ju minna tagasi oma ema üska ja teist korda sündida ? '
43003005	Jeesus vastas : ' Tõesti , tõesti , ma ütlen sulle , kes ei sünni veest ja Vaimust , ei saa minna Jumala riiki .
43003006	Lihast sündinu on liha , ja Vaimust sündinu on vaim .
43003007	Ära imesta , et ma sulle ütlen : Te peate sündima ülalt !
43003008	Tuul puhub , kuhu ta tahab , ja sa kuuled ta häält , kuid ei tea , kust ta tuleb ja kuhu läheb . Niisamuti on kõigiga , kes on sündinud Vaimust . '
43003009	Nikodeemos kostis : ' Kuidas see on võimalik ? '
43003010	Jeesus vastas talle : ' Sina oled Iisraeli õpetaja , ja ei tea seda ?
43003011	Tõesti , tõesti , ma ütlen sulle , meie räägime , mida teame , ja tunnistame , mida oleme näinud , ja ometi ei võta teie meie tunnistust vastu .
43003012	Te ei usu mind juba siis , kui ma räägin maistest asjadest , kuidas te usuksite siis , kui ma teile räägiksin taevaseid asju ? '
43003013	Ja ometi ei ole keegi läinud üles taevasse peale Inimese Poja , kes on tulnud taevast alla .
43003014	Ja nõnda nagu Mooses ülendas kõrbes vaskmao , nõnda peab ülendatama Inimese Poeg ,
43003015	et igaühel , kes usub , oleks temas igavene elu .
43003016	Sest nõnda on Jumal maailma armastanud , et ta oma ainusündinud Poja on andnud , et ükski , kes temasse usub , ei hukkuks , vaid et tal oleks igavene elu .
43003017	Jumal ei ole ju läkitanud oma Poega maailma , et ta kohut mõistaks maailma üle , vaid et maailm tema läbi päästetaks .
43003018	Kes temasse usub , selle üle ei mõisteta kohut , ja kes ei usu , selle üle on kohus juba mõistetud , sest ta ei ole uskunud Jumala ainusündinud Poja nimesse .
43003019	Ent kohus on see , et valgus on tulnud maailma , aga inimesed on armastanud pimedust enam kui valgust , sest nende teod on kurjad .
43003020	Igaüks , kes teeb halba , vihkab valgust ega tule valguse juurde , et ta tegusid ei paljastataks .
43003021	Aga kes teeb tõtt , see tuleb valguse juurde , et ta teod saaksid avalikuks , sest need on tehtud Jumalas .
43003022	Pärast seda läks Jeesus oma jüngritega Juudamaale ; ta viibis seal koos nendega ja ristis .
43003023	Ka Johannes oli Ainonis Salimi lähedal , sest seal oli palju vett , ja inimesed tulid sinna ja lasksid end ristida ;
43003024	sest Johannest ei olnud veel vangi heidetud .
43003025	Siis hakkasid Johannese jüngrid ühe juudiga puhastamiste üle vaidlema .
43003026	Ja nad tulid Johannese juurde ja ütlesid talle : ' Rabi ! See , kes oli sinuga sealpool Jordanit ja kellest sa tunnistasid , vaata , ka see ristib ja kõik lähevad tema juurde . '
43003027	Johannes kostis : ' Keegi ei suuda võtta midagi , kui see ei ole temale antud taevast .
43003028	Teie ise olete mu tunnistajad , et ma ütlesin , mina ei ole Messias , vaid ainult tema eele läkitatu .
43003029	Kellel on mõrsja , see on peigmees . Peigmehe sõber seisab aga kõrval ja kuulab teda ning on väga rõõmus peigmehe hääle üle . Nii on nüüd ka minu rõõm saanud täielikuks .
43003030	Tema peab kasvama , aga mina pean kahanema . '
43003031	Kes tuleb ülalt , on üle kõikide . Kes on maast , on maast ja räägib maast . Kes tuleb taevast , on üle kõikide .
43003032	Tema tunnistab seda , mida on näinud ja kuulnud , ja ometi ei võta keegi tema tunnistust vastu .
43003033	Tema tunnistuse vastuvõtmine tähendab pitseriga kinnitamist , et Jumal on tõeline .
43003034	Jah , see , kelle Jumal on läkitanud , räägib Jumala sõnu ; Jumal ei anna ju Vaimu mõõdu järgi .
43003035	Isa armastab Poega ja on andnud tema kätte kõik .
43003036	Kes usub Pojasse , sellel on igavene elu , aga kes ei kuula Poja sõna , see ei näe elu , vaid tema peale jääb Jumala viha .
43004001	Kui nüüd Issand sai teada , et variserid olid kuulnud , et Jeesus teeb jüngriteks ja ristib rohkem inimesi kui Johannes -
43004002	kuigi Jeesus ise ei ristinud , vaid tema jüngrid - ,
43004003	jättis ta Juudamaa ja läks tagasi Galileasse .
43004004	Ta pidi aga minema läbi Samaaria .
43004005	Ta tuli Samaaria küla juurde , mida hüütakse Sühhariks , maatüki lähedale , mille Jaakob oli andnud oma pojale Joosepile ;
43004006	seal oli Jaakobi allikas . Teekäimisest väsinuna istus Jeesus nüüd allika äärde . Oli keskpäeva aeg .
43004007	Samaaria külast tuli naine vett ammutama . Jeesus ütles talle : ' Anna mulle juua ! '
43004008	Aga tema jüngrid olid läinud külasse toitu ostma .
43004009	Siis Samaaria naine ütles talle : ' Kuidas ! Sina , kes oled juut , küsid juua minult , Samaaria naiselt ? ' Juudid väldivad ju iga kokkupuudet samaarlastega .
43004010	Jeesus vastas : ' Kui sa ainult teaksid Jumala kinki ja kes see on , kes sulle ütleb : Anna mulle juua ! , siis sa paluksid teda ning tema annaks sulle elavat vett . '
43004011	Naine ütles talle : ' Isand , ämbrit sul ei ole ja kaev on sügav . Kust sa siis saad selle ' elava vee ' ?
43004012	Ega siis sina ole suurem kui meie isa Jaakob , kes andis meile kaevu ning jõi sellest ise , samuti ta pojad ja ta kariloomad ! ? '
43004013	Jeesus kostis : ' Igaüks , kes joob seda vett , januneb jälle ,
43004014	aga kes iganes joob vett , mida mina talle annan , ei janune enam iialgi , vaid vesi , mille mina talle annan , saab tema sees igavesse ellu voolavaks allikaks . '
43004015	Naine ütles talle : ' Isand , anna mulle seda vett , et ma ei januneks enam ega peaks aina käima siit ammutamas ! '
43004016	Jeesus ütles talle : ' Mine kutsu oma mees ning tule siia tagasi ! '
43004017	Naine vastas : ' Mul ei ole meest . ' Jeesus ütles talle : ' Sul on õigus , kui sa ütled : ' Mul ei ole meest ' ,
43004018	sest kuigi sul on olnud viis meest , ei ole see , kellega sa praegu elad , sinu mees . Seda sa oled õigesti ütelnud . '
43004019	Naine ütles temale : ' Isand , ma näen , et sa oled prohvet .
43004020	Meie esiisad kummardasid Jumalat sellel mäel , ja teie ütlete , et Jeruusalemm olevat paik , kus peab kummardama . '
43004021	Jeesus ütles talle : ' Naine , usu mind , et tuleb tund , mil te ei kummarda Isa sellel mäel ega Jeruusalemmas !
43004022	Teie kummardate , mida te ei tea , meie kummardame , mida me teame , sest pääste tuleb juutidelt .
43004023	Kuid tuleb tund ja see ongi juba käes , et tõelised kummardajad kummardavad Isa vaimus ja tões , sest Isa otsib neid , kes teda nõnda kummardavad .
43004024	Jumal on Vaim ja kes teda kummardavad , peavad teda vaimus ja tões kummardama . '
43004025	Naine ütles temale : ' Ma tean , et tuleb Messias , keda nimetatakse Kristuseks . Kui tema tuleb , siis ta kuulutab meile kõik . '
43004026	Jeesus ütles talle : ' Mina , kes ma sinuga räägin , olengi see . '
43004027	Ja sel hetkel tulid ta jüngrid tagasi ja panid imeks , et Jeesus kõneles naisega . Ometi ei öelnud keegi : ' Mis sa temalt tahad ? ' või ' Mida sa temaga räägid ? '
43004028	Siis jättis naine oma veekannu sinna ning läks tagasi külla ja ütles inimestele :
43004029	' Tulge vaadake inimest , kes ütles mulle kõik , mis ma olen teinud ! Kas mitte tema pole Messias ? '
43004030	Ja nad tulid külast välja Jeesuse juurde .
43004031	Vahepeal palusid jüngrid teda : ' Rabi , söö ! '
43004032	Aga tema ütles neile : ' Minul on süüa rooga , mida teie ei tea . '
43004033	Siis arutasid jüngrid omavahel : ' Kas keegi on talle süüa toonud ? '
43004034	Jeesus ütles neile : ' Minu roog on see , et ma teen selle tahtmist , kes mu on läkitanud , ja lõpetan tema töö .
43004035	Eks te ise ütle , et veel on neli kuud , ja siis tuleb lõikus ? Vaata , mina ütlen teile : Tõstke silmad ja vaadake põlde : need on juba valged lõikuseks !
43004036	Nüüd saab lõikaja palka ja kogub vilja igaveseks eluks , et niihästi külvaja kui lõikaja ühtlasi saaksid rõõmustada .
43004037	Jah , siin on tõsi see ütlus : ' Üks on , kes külvab , ja teine , kes lõikab . '
43004038	Mina olen teid läkitanud lõikama seda , mille kallal teie pole vaeva näinud . Teised on näinud vaeva , ja teie olete tulnud nende vaeva vilja lõikama . '
43004039	Aga palju samaarlasi sellest külast uskus Jeesusesse naise sõnade tõttu , kes tunnistas : ' Tema ütles mulle kõik , mis ma olen teinud . '
43004040	Kui siis samaarlased tulid tema juurde , palusid nad teda jääda nende juurde . Ja Jeesus viibis seal kaks päeva .
43004041	Ja Jeesuse enda sõnade tõttu hakkas temasse uskuma veel palju enam inimesi .
43004042	Aga naisele nad ütlesid : ' Me ei usu mitte enam sinu kõne tõttu , vaid me oleme teda ise kuulnud ning teame nüüd , et tema on tõesti maailma Päästja . '
43004043	Aga kahe päeva möödudes rändas Jeesus sealt edasi Galileasse .
43004044	Jeesus ise ju tunnistas , et ' prohvetist ei peeta lugu ta oma kodukohas ' .
43004045	Ometi , kui ta nüüd tuli Galileasse , võtsid galilealased tema hästi vastu , sest nad olid näinud , mida kõike ta oli teinud pühade ajal Jeruusalemmas ; nemadki olid ju käinud nendel pühadel .
43004046	Nii tuli Jeesus taas Galilea Kaanasse , kus ta oli muutnud vee veiniks . Ja seal oli üks kuninga ametimees , kelle poeg oli Kapernaumas haige .
43004047	Kui ta kuulis , et Jeesus on tulnud Juudamaalt Galileasse , läks ta tema juurde ja palus , et Jeesus tuleks alla ja teeks terveks tema poja , sest see oli suremas .
43004048	Siis Jeesus ütles talle : ' Te usute mind ainult siis , kui näete tunnustähti ja imetegusid . '
43004049	Ametimees ütles talle : ' Issand , tule alla , enne kui mu laps sureb ! '
43004050	Jeesus ütles talle : ' Mine , sinu poeg elab ! ' Ja inimene uskus sõna , mis Jeesus talle ütles , ning läks .
43004051	Aga juba koduteel tulid ta sulased talle vastu teatega , et ta laps elab .
43004052	Siis ta päris neilt tundi , mil pojal hakkas kergem . Nad ütlesid talle : ' Eile päeval kella ühe ajal lahkus temast palavik . '
43004053	Nüüd märkas isa , et see oli juhtunud täpselt sel ajal , mil Jeesus oli talle öelnud : ' Sinu poeg elab ! ' Ja tema uskus , samuti kogu ta pere .
43004054	Selle teise tunnustähe tegi Jeesus pärast Juudamaalt Galileasse tulekut .
43005001	Pärast seda oli juutide püha ja Jeesus läks üles Jeruusalemma .
43005002	Aga Jeruusalemmas on Lambavärava juures tiik , mida heebrea keeles hüütakse Betsata ; sellel on viis sammaskäiku .
43005003	Siin lamas suur hulk haigeid , pimedaid , jalutuid , halvatuid [ kes ootasid vee liikumist ,
43005004	sest aeg-ajalt tuli ingel alla tiiki ja segas vett . Kes nüüd esimesena pärast veesegamist sisse astus , sai terveks , ükskõik mis haiguses ta oli ] .
43005005	Aga seal oli inimene , kes oli olnud haige kolmkümmend kaheksa aastat .
43005006	Kui Jeesus nägi teda seal lamamas ja sai teada , et ta on juba nii kaua aega haige , küsis ta temalt : ' Kas sa tahad terveks saada ? '
43005007	Haige vastas talle : ' Isand , mul ei ole kedagi , kes mind aitaks tiiki , kui vesi hakkab liikuma . Sellal kui mina olen alles teel , astub mõni teine sisse enne mind . '
43005008	Jeesus ütles talle : ' Tõuse üles , võta oma kanderaam ja kõnni ! '
43005009	Ja inimene sai otsekohe terveks , võttis oma kanderaami ja kõndis . Kuid see päev oli hingamispäev .
43005010	Siis ütlesid juudid tervenenule : ' Nüüd on hingamispäev ja seepärast sa ei tohi kanderaami kanda . '
43005011	Tema aga vastas neile : ' See , kes mu terveks tegi , ütles mulle : Võta oma kanderaam ja kõnni ! '
43005012	Nad küsisid temalt : ' Kes on see inimene , kes sulle ütles : Võta oma kanderaam ja kõnni ! ? '
43005013	Aga tervenenu ei teadnud , kes see oli , sest Jeesus oli läinud kõrvale seal paigas oleva rahva hulka .
43005014	Pärastpoole leidis Jeesus tema pühakojast ja ütles talle : ' Vaata , sa oled saanud terveks . Ära tee enam pattu , et sinuga ei juhtuks midagi halvemat ! '
43005015	Inimene läks ja ütles juutidele , et see oli Jeesus , kes ta terveks tegi .
43005016	Seepärast hakkasidki juudid Jeesust varitsema , et ta oli seda teinud hingamispäeval .
43005017	Aga Jeesus kostis neile : ' Minu Isa tegutseb tänini ja ka mina tegutsen . '
43005018	Siis otsisid juudid veel enam võimalust teda tappa , sellepärast et ta oli lisaks hingamispäeva rikkumisele nimetanud Jumala oma Isa olevat , tehes ennast Jumalaga võrdseks .
43005019	Siis Jeesus vastas neile : ' Tõesti , tõesti , ma ütlen teile , Poeg ei saa midagi teha iseenesest , ta teeb vaid seda , mida näeb tegevat Isa , sest mida iganes Isa teeb , seda teeb ka Poeg .
43005020	Isa armastab ju Poega ning näitab talle kõike , mida ta ise teeb , ning tahab temale näidata suuremaid tegusid , kui need on , nõnda et te seda panete imeks .
43005021	Sest nõnda nagu Isa äratab üles surnuid ja teeb elavaks , nõnda teeb ka Poeg elavaks , keda tahab .
43005022	Ja tõepoolest : Isa ei mõista kellegi üle kohut , vaid on andnud kohtumõistmise täiesti Poja kätte ,
43005023	et kõik austaksid Poega , nõnda nagu nad austavad Isa . Kes ei austa Poega , see ei austa ka Isa , kes on tema läkitanud .
43005024	Tõesti , tõesti , ma ütlen teile , kes kuuleb minu sõna ja usub teda , kes minu on saatnud , sellel on igavene elu , ning ta ei lähe kohtu alla , vaid on läinud surmast ellu .
43005025	Tõesti , tõesti , ma ütlen teile , tund tuleb , ja see ongi juba käes , mil surnud peavad kuulma Jumala Poja häält , ning kes seda kuulevad , peavad elama .
43005026	Sest otsekui Isal on elu iseendas , nõnda on ta andnud ka Pojale , et elu on temas endas ,
43005027	ja ta on temale andnud meelevalla ka kohut pidada , sellepärast et tema on Inimese Poeg .
43005028	Ärge pange seda imeks ; sest tuleb tund , mil kõik , kes on haudades , kuulevad tema häält
43005029	ning tulevad välja : need , kes on teinud head , elu ülestõusmiseks , aga need , kes on teinud halba , hukkamõistmise ülestõusmiseks .
43005030	Mina ei saa iseenesest teha midagi . Ma mõistan kohut nõnda , nagu ma kuulen , ja minu otsus on õiglane , sest ma ei otsi oma tahtmist , vaid tema tahtmist , kes minu on saatnud .
43005031	Kui ma tunnistaksin iseenese kohta , ei oleks mu tunnistus kehtiv .
43005032	See , kes minu kohta tunnistab , on keegi teine , ja ma tean : see tunnistus , mida tema minu kohta tunnistab , on kehtiv .
43005033	Teie olete läkitanud saadikuid Johannese juurde , ja tema on tunnistanud tõtt .
43005034	Aga mina ei vaja mingit inimese tunnistust , vaid räägin seda selleks , et teie võiksite pääseda .
43005035	Johannes oli lamp , mis põles ja paistis , teie aga tahtsite üürikest aega ilutseda tema valguses .
43005036	Aga minul on suurem tunnistus kui Johannese oma : teod , mis Isa mulle on andnud täide viia , needsamad teod , mida ma teen , tunnistavadki minust , et Isa on minu läkitanud .
43005037	Ja Isa , kes minu on saatnud , tema ise tunnistab minu kohta . Teie ei ole iialgi kuulnud tema häält ega näinud tema nägu
43005038	ega püsi tema sõna teis , sest te ei usu teda , kelle tema on läkitanud .
43005039	Te uurite pühi kirju , sest te arvate nendest saavat igavese elu - ja just need on , mis tunnistavad minust .
43005040	Aga te ei taha tulla minu juurde , et saada elu .
43005041	Mina ei vaja austust inimestelt ,
43005042	kuid ma tunnen teid : teie sees ei ole armastust Jumala vastu .
43005043	Mina olen tulnud oma Isa nimel , ja ometi ei võta te mind vastu . Kui mõni teine tuleb iseenese nimel , siis tolle te võtate vastu .
43005044	Kuidas te võite uskuda , kui te ootate austust üksteiselt ega otsi seda austust , mis tuleb üksnes Jumalalt ?
43005045	Ometi ärge arvake , et mina hakkan teid Isa ees süüdistama . See , kes teid süüdistab , on hoopis Mooses , kelle peale te oma lootuse olete pannud ,
43005046	sest kui te usuksite Moosest , siis te usuksite ka mind , sest tema on kirjutanud minust .
43005047	Aga kui te isegi tema kirju ei usu , kuidas te siis saate uskuda minu sõnu ? '
43006001	Pärast seda läks Jeesus teisele poole Galilea ehk Tibeeriase järve .
43006002	Ja temaga läks kaasa suur rahvahulk , sest nad olid näinud tunnustähti , mida ta haigetele tegi .
43006003	Aga Jeesus läks mäele ning istus sinna koos oma jüngritega .
43006004	Ent paasa , juutide püha , oli ligi .
43006005	Kui nüüd Jeesus oma silmad üles tõstis ja nägi palju rahvast enese juurde tulevat , siis ta ütles Filippusele : ' Kust me ostame leiba , et need saaksid süüa ? '
43006006	Aga seda ta ütles teda proovile pannes , sest ta teadis küll , mida ta kavatseb teha .
43006007	Filippus vastas talle : ' Isegi kahesaja teenari eest ostetud leibadest ei jätku neile , et igaüks pisutki saaks . '
43006008	Andreas , üks ta jüngritest , Siimon Peetruse vend , ütles talle :
43006009	' Siin on üks poiss , kellel on viis odraleiba ja kaks kalakest . Kuid mis sellest saab nii paljudele ? '
43006010	Jeesus ütles : ' Pange inimesed istuma ! ' Seal paigas oli palju rohtu . Siis istusid nad maha , seal oli arvult umbes viis tuhat meest .
43006011	Jeesus võttis nüüd leivad , tänas Jumalat ja andis neile , kes maas istusid , samuti ka kalakestest , niipalju kui nad tahtsid .
43006012	Aga kui nende kõhud olid täis saanud , ütles Jeesus oma jüngritele : ' Koguge ülejäänud palakesed kokku , et midagi ei läheks raisku ! '
43006013	Siis kogusid nad viiest odraleivast kokku kaksteist korvitäit palakesi , mis oli sööjatest üle jäänud .
43006014	Kui nüüd rahvas nägi tunnustähte , mille Jeesus oli teinud , ütlesid nad : ' Tema on tõesti see prohvet , kes peab tulema maailma . '
43006015	Nüüd sai Jeesus aru , et nad tahavad tulla ja teda vägisi kuningaks teha , ja ta tõmbus mägedesse üksindusse .
43006016	Aga õhtu jõudes läksid Jeesuse jüngrid alla järve äärde
43006017	ja astusid paati ning sõitsid teisele poole järve Kapernauma . Oli juba läinud pimedaks , ja Jeesus ei olnud ikka veel tulnud nende juurde .
43006018	Ka puhus tugev tuul ja pani järvel tõusma kõrged lained .
43006019	Nad olid nüüd sõudnud umbes kolm-neli miili , kui nägid Jeesust järvel kõndivat ja paadi lähedale jõudvat , ja nad lõid kartma .
43006020	Aga Jeesus ütles neile : ' See olen mina , ärge kartke ! '
43006021	Siis nad tahtsid ta paati võtta , aga kohe jõudiski paat kaldale , kuhu nad olid tahtnud sõita .
43006022	Järgmisel päeval nägi järve kaldal seisev rahvahulk , et seal oli ainult üks paat . Nad teadsid , et Jeesus ei olnud astunud paati koos oma jüngritega , vaid ta jüngrid olid ära läinud üksi .
43006023	Tibeeriasest tuli veel teisi paate selle paiga lähedale , kus nad olid söönud Issanda õnnistatud leiba .
43006024	Kui siis rahvahulk nägi , et seal ei olnud ei Jeesust ega ta jüngreid , astusid nad paatidesse ning tulid Jeesust otsides Kapernauma .
43006025	Ja kui nad leidsid ta teiselt poolt järve , ütlesid nad talle : ' Rabi , millal sa siia said ? '
43006026	Jeesus vastas neile : ' Tõesti , tõesti , ma ütlen teile , te ei otsi mind mitte sellepärast , et te nägite tunnustähti , vaid et te sõite leiba ja teie kõhud said täis .
43006027	Ärge nõutage rooga , mis hävib , vaid rooga , mis püsib igaveseks eluks . Seda annab teile Inimese Poeg , sest teda on Jumal Isa pitseriga kinnitanud . '
43006028	Siis nad ütlesid talle : ' Mida me peame ette võtma , et teha Jumala tegusid ? '
43006029	Jeesus vastas : ' See ongi Jumala tegu , et te usute temasse , kelle ta on läkitanud . '
43006030	Siis nad ütlesid talle : ' Mis tunnustähe sa siis teed , et me näeksime ja võiksime sind uskuda ? Mida sa teed ?
43006031	Meie esiisad sõid kõrbes mannat , nõnda nagu on kirjutatud : Ta andis neile süüa leiba taevast . '
43006032	Siis ütles Jeesus neile : ' Tõesti , tõesti , ma ütlen teile , ei andnud Mooses teile leiba taevast , vaid minu Isa annab teile tõelist leiba taevast .
43006033	Sest Jumala leib on see , kes tuleb taevast alla ja annab maailmale elu . '
43006034	Siis nad ütlesid talle : ' Issand , anna meile alati seda leiba ! '
43006035	Jeesus ütles neile : ' Mina olen eluleib . Kes minu juurde tuleb , see ei nälgi iialgi , ja kes minusse usub , see ei janune enam iialgi .
43006036	Kuid ma olen teile öelnud , et kuigi te olete mind näinud , ei usu te ikkagi .
43006037	Kõik , mis Isa mulle annab , tuleb minu juurde , ning kes minu juurde tuleb , seda ma ei aja välja .
43006038	Ma ei ole ju taevast alla tulnud oma tahtmist tegema , vaid tema tahtmist , kes minu on saatnud .
43006039	Aga tema tahtmine , kes minu on saatnud , on see , et ma ei kaotaks midagi sellest , mis mulle on antud , vaid et ma ärataksin nad üles viimsel päeval .
43006040	See ongi mu Isa tahtmine , et igaühel , kes näeb Poega ning temasse usub , oleks igavene elu , ja viimsel päeval mina äratan ta üles . '
43006041	Siis nurisesid juudid Jeesuse üle , et ta ütles : ' Mina olen taevast alla tulnud leib . '
43006042	Ja nad laususid : ' Eks see ole Jeesus , Joosepi poeg , kelle isa ja ema me tunneme ? Kuidas ta siis nüüd ütleb , et ta on alla tulnud taevast ? '
43006043	Jeesus vastas neile : ' Ärge nurisege endamisi !
43006044	Ükski ei saa tulla minu juurde , kui teda ei tõmba Isa , kes on minu läkitanud , ja mina äratan ta üles viimsel päeval .
43006045	Prohvetites on kirjutatud : Siis on nad kõik Jumalalt õppinud . Igaüks , kes Isa on kuulnud ja temalt õppinud , tuleb minu juurde .
43006046	Mitte keegi ei ole näinud Isa peale selle , kes on Jumala juurest ; see on näinud Isa .
43006047	Tõesti , tõesti , ma ütlen teile , kes usub , sellel on igavene elu .
43006048	Mina olen eluleib .
43006049	Teie esiisad sõid kõrbes mannat , ja surid .
43006050	See on leib , mis taevast alla tuleb , et inimene sellest sööks ega sureks .
43006051	Mina olen taevast alla tulnud elav leib . Kui keegi sööb seda leiba , siis ta elab igavesti ; ja leib , mille mina annan , on minu liha ; ma annan selle maailma elu eest . '
43006052	Sellest tõusis juutide keskel suur tüli . Nad küsisid : ' Kuidas saab tema anda meile süüa oma liha ? '
43006053	Jeesus ütles neile : ' Tõesti , tõesti , ma ütlen teile , kui te ei söö Inimese Poja liha ega joo tema verd , ei ole teie sees elu .
43006054	Kes minu liha sööb ning minu verd joob , sellel on igavene elu ja mina äratan ta üles viimsel päeval ,
43006055	sest minu liha on tõeline roog ja minu veri on tõeline jook .
43006056	Kes minu liha sööb ning minu verd joob , see jääb minusse ja mina temasse .
43006057	Nii nagu elav Isa minu on läkitanud ja mina elan Isa läbi , nii elab ka see , kes mind sööb , minu läbi .
43006058	See ongi leib , mis on alla tulnud taevast . See ei ole niisugune leib , mida teie esiisad sõid , ja surid . Aga kes seda leiba sööb , elab igavesti . '
43006059	Seda ütles Jeesus Kapernauma sünagoogis õpetades .
43006060	Siis paljud tema jüngrid ütlesid seda kuuldes : ' See sõna on ränk , kes suudab seda kuulda ? '
43006061	Aga Jeesus , kes sisimas teadis , et ta jüngrid selle pärast nurisevad , ütles neile : ' Kas see ärritab teid ?
43006062	Aga mis on veel siis , kui te näete Inimese Poega üles minevat sinna , kus ta oli enne ?
43006063	Vaim on see , kes elustab , lihast ei ole mingit kasu . Sõnad , mis ma teile olen rääkinud , on vaim ja elu .
43006064	Kuid teie seas on mõned , kes ei usu . ' Jeesus teadis ju algusest peale , kes on need , kes ei usu , ja kes on see , kes tema reedab .
43006065	Ja ta ütles : ' Seepärast ma olengi teile öelnud , et keegi ei saa tulla minu juurde , kui talle ei ole seda andnud Isa . '
43006066	Seepeale lahkusid paljud ta jüngritest tema juurest ega käinud enam koos temaga .
43006067	Siis ütles Jeesus neile kaheteistkümnele : ' Kas teiegi tahate ära minna ? '
43006068	Siimon Peetrus vastas talle : ' Issand , kelle juurde me peaksime minema ? Sinul on igavese elu sõnad ,
43006069	ja me oleme uskunud ning ära tundnud , et sina oled Jumala Püha . '
43006070	Jeesus vastas neile : ' Eks ma ole teid kahtteistkümmend välja valinud , ent üks teie seast on kurat . '
43006071	Aga seda ta ütles Juudas Iskarioti kohta , sest see kavatses teda reeta , üks neist kaheteistkümnest .
43007001	Pärast seda käis Jeesus mööda Galileamaad , sest ta ei tahtnud rännata Juudamaal , kuna juudid otsisid võimalust teda tappa .
43007002	Aga juutide lehtmajadepüha oli lähedal .
43007003	Siis Jeesuse vennad ütlesid talle : ' Lahku siit ja mine Juudamaale , et ka sinu jüngrid näeksid su tegusid , mida sa teed ,
43007004	sest keegi ei tee midagi salajas , kui ta ise tahab olla üldsusele tuntud . Kui sa teed selliseid asju , siis avalda ennast maailmale ! '
43007005	Isegi Jeesuse vennad ei uskunud temasse .
43007006	Siis ütles Jeesus neile : ' Minu aeg ei ole veel käes , aga teil on alati paras aeg .
43007007	Maailm ei saa teid vihata , mind see aga vihkab , sest mina tunnistan selle kohta , et selle teod on kurjad .
43007008	Teie minge üles pühiks , mina ei lähe üles neiks pühiks , sest minu aeg ei ole veel täis saanud . '
43007009	Ta ütles seda neile ja jäi Galileasse .
43007010	Aga kui Jeesuse vennad olid pühiks üles läinud , läks temagi , aga ta ei läinud avalikult , vaid otsekui salaja .
43007011	Siis juudid otsisid Jeesust pühadeks kogunenute hulgast ja küsisid : ' Kus ta on ? '
43007012	Ja rahvahulgas sosistati rohkesti tema kohta , ühed ütlesid , et ta on hea , teised , et ei ole , vaid ta eksitab rahvast .
43007013	Ometi ei rääkinud keegi temast avalikult , sest kõik kartsid juute .
43007014	Alles pühade keskpaiku läks Jeesus üles pühakotta ja õpetas .
43007015	Juudid panid seda imeks ja ütlesid : ' Kuidas see tunneb Kirja ilma õppimata ? '
43007016	Siis Jeesus vastas neile : ' Minu õpetus ei ole minu , vaid tema oma , kes minu on saatnud .
43007017	Kui keegi tahab teha tema tahtmist , küll ta tunneb õpetusest ära , kas see on Jumalast või räägin ma iseenesest .
43007018	Iseenese mõtete esitaja taotleb tunnustust iseendale , aga kes taotleb tunnustust sellele , kes ta on saatnud , see on tõene ning temas ei ole valet .
43007019	Kas Mooses ei andnud teile Seadust ? Aga keegi teist ei tee Seaduse järgi . Miks te otsite võimalust mind tappa ? '
43007020	Rahvahulk vastas : ' Sinus on kuri vaim . Kes otsib võimalust sind tappa ? '
43007021	Jeesus kostis : ' Ma tegin ühe teo , ja te kõik panete imeks .
43007022	Eks ole : Mooses on andnud teile ümberlõikamise - kuigi see ei ole pärit Mooseselt , vaid esiisadelt - ja te lõikate inimese ümber ka hingamispäeval .
43007023	Kui inimese peab ümber lõikama hingamispäeval , et Moosese Seadus ei jääks täitmata , miks te siis minu peale tigedad olete , et ma olen kogu inimese terveks teinud hingamispäeval ?
43007024	Ärge tehke kohtuotsust näo järgi , vaid tehke õiglane otsus ! '
43007025	Siis mõned jeruusalemlastest ütlesid : ' Eks ta ole seesama , kelle tapmiseks nad otsivad võimalust ?
43007026	Ja ennäe , ta räägib avalikult , ja talle ei öelda midagi ! Kas ehk ülemad on tõesti ära tundnud , et tema ongi Messias ?
43007027	Kuid me teame teda , kust ta on pärit , aga kui tuleb Messias , siis ei tea keegi , kust ta on . '
43007028	Siis hüüdis Jeesus pühakojas õpetades valjusti : ' Jah , mind te teate ja teate ka , kust ma olen . Ent mina ei ole tulnud iseenesest , vaid tõeline on tema , kes minu on saatnud ja keda teie ei tunne .
43007029	Mina tunnen teda , sest ma olen tulnud tema juurest ja tema on minu läkitanud . '
43007030	Nüüd nad otsisid võimalust teda vahistada , ometi ei pannud keegi kätt ta külge , sest tema tund ei olnud veel tulnud .
43007031	Aga rahvahulgast uskusid temasse paljud , ja need ütlesid : ' Kui Messias tuleb , kas ta teeb rohkem tunnustähti , kui tema on teinud ? '
43007032	Kui variserid kuulsid rahvahulka omavahel nõnda tema üle sosistamas , läkitasid nemad ja ülempreestrid sulaseid teda vahistama .
43007033	Siis ütles Jeesus : ' Ma olen teie seas veel ainult pisut aega ning siis ma lähen selle juurde , kes minu on saatnud .
43007034	Te otsite mind , ent ei leia , ja kus mina olen , sinna ei saa teie tulla . '
43007035	Siis juudid ütlesid üksteisele : ' Kuhu ta kavatseb minna , nii et me teda ei leia ? Ega ta ometi lähe nende juurde , kes elavad kreeklaste seas , ja hakka õpetama kreeklasi ?
43007036	Mida tähendab see sõna , mis ta ütles : Te otsite mind , ent ei leia , ja kus mina olen , sinna ei saa teie tulla ? '
43007037	Aga pühade viimasel , suurel päeval seisis Jeesus ja hüüdis valjusti : ' Kellel on janu , see tulgu minu juurde ja joogu !
43007038	Kes usub minusse , nagu ütleb Kiri , selle ihust voolavad elava vee jõed . '
43007039	Aga seda ta ütles Vaimu kohta , kelle pidid saama temasse uskujad ; sest veel ei olnud Vaimu , kuna Jeesus ei olnud veel kirgastatud .
43007040	Siis ütlesid mõned rahva seast , kes seda kõnet kuulsid : ' Tema on tõesti prohvet . '
43007041	Teised ütlesid : ' Tema on Messias . ' Aga paljud ütlesid : ' Ega siis Messias tule Galileast ?
43007042	Eks Kiri ütle , et Messias tuleb Taaveti järglaste seast ja Petlemma külast , kust oli Taavet . '
43007043	Siis tekkis rahva hulgas lahkmeel Jeesuse pärast .
43007044	Mõned neist tahtsid teda vahistada , kuid ükski ei pannud kätt tema külge .
43007045	Templisulased läksid nüüd ülempreestrite ja variseride juurde tagasi , ja nood küsisid neilt : ' Miks te ei toonud teda ? '
43007046	Templisulased vastasid : ' Ükski inimene ei ole veel kunagi nõnda rääkinud nagu see inimene . '
43007047	Siis variserid vastasid neile : ' Kas teiegi olete lasknud ennast eksitada ?
43007048	Kas üksainuski ülemaist või variseridest on temasse uskunud ?
43007049	Kuid see rahvahulk , kes ei tunne Seadust , on neetud ! '
43007050	Nikodeemos , kes kord varem oli Jeesuse juures käinud ja oli üks nende seast , ütles neile :
43007051	' Ega siis meie Seadus mõista inimest süüdi , enne kui teda on üle kuulatud ja teada saadud , mida ta on teinud ? '
43007052	Nad kostsid talle : ' Kas ka sina oled Galileast ? Uuri järele , ja sa näed : Galileast ei tõuse prohvetit ! '
43007053	[ Ja igaüks läks koju .
43008001	Aga Jeesus läks Õlimäele .
43008002	Kuid koidu ajal tuli ta tagasi pühakotta ning kogu rahvas tuli tema juurde ning ta istus ja õpetas neid .
43008003	Aga kirjatundjad ja variserid tõid abielurikkumiselt tabatud naise , panid ta keskele seisma
43008004	ja ütlesid Jeesusele : ' Õpetaja , see naine tabati abielurikkumiselt .
43008005	Mooses on Seaduses käskinud niisugused kividega surnuks visata . Mida nüüd sina ütled ? '
43008006	Aga seda nad ütlesid teda proovile pannes , et nad saaksid teda süüdistada . Jeesus kummardus ja kirjutas sõrmega maa peale .
43008007	Aga kui nad küsides peale käisid , ajas Jeesus enese sirgu ja ütles neile : ' Kes teie seast ei ole pattu teinud , visaku teda esimesena kiviga ! '
43008008	Ja ta kummardus jälle ja kirjutas maa peale .
43008009	Ja seda kuuldes lahkusid nad üksteise järel , vanematest alates , jäid üksnes tema ja keskel seisev naine .
43008010	Jeesus ajas enese sirgu ja ütles talle : ' Naine , kus nad on ? Kas keegi ei ole sind surma mõistnud ? '
43008011	Tema ütles : ' Ei keegi , Issand ! ' Aga Jeesus ütles : ' Ega minagi mõista sind surma . Mine , ja nüüdsest peale ära enam tee pattu ! ' ]
43008012	Siis Jeesus rääkis neile taas : ' Mina olen maailma valgus . Kes järgneb mulle , ei käi pimeduses , vaid tal on elu valgus . '
43008013	Siis ütlesid variserid talle : ' Sina tunnistad iseenese kohta , sinu tunnistus ei ole õige . '
43008014	Jeesus kostis : ' Isegi kui ma enese kohta tunnistan , on minu tunnistus õige , sest ma tean , kust ma olen tulnud ja kuhu ma lähen . Aga teie ei tea , kust ma olen tulnud ja kuhu ma lähen .
43008015	Teie mõistate kohut maailma kombel , mina ei mõista kohut kellegi üle .
43008016	Aga kui ma mõistangi kohut , siis on minu otsus õige , sest mina ei ole üksi , vaid minuga on Isa , kes minu on saatnud .
43008017	Ja peale selle on ka teie Seadusesse kirjutatud , et kahe inimese tunnistus on õige .
43008018	Mina ise olen tunnistajaks enese kohta ning minu kohta tunnistab Isa , kes minu on saatnud . '
43008019	Siis nad ütlesid talle : ' Kus on sinu Isa ? ' Jeesus vastas : ' Teie ei tunne mind ega minu Isa . Kui te tunneksite mind , tunneksite te ka mu Isa . '
43008020	Neid sõnu rääkis Jeesus pühakojas aardekirstu juures õpetades , ja ükski ei vahistanud teda , sest tema tund ei olnud veel tulnud .
43008021	Siis ütles Jeesus neile taas : ' Mina lähen ära ja te otsite mind , ja te surete oma pattudesse . Kuhu mina lähen , sinna ei saa teie tulla . '
43008022	Nüüd ütlesid juudid : ' Kas ta ehk kavatseb ennast tappa , et ta ütleb : Kuhu mina lähen , sinna ei saa teie tulla ? '
43008023	Ja Jeesus ütles neile : ' Teie olete alt , mina ülalt . Teie olete sellest maailmast , mina ei ole sellest maailmast .
43008024	Ma just ütlesin teile , et te surete oma pattudesse ; sest kui te ei usu , et mina olen see , siis te surete oma pattudesse . '
43008025	Nüüd nad küsisid temalt : ' Kes sa siis oled ? ' Jeesus ütles neile : ' Mis ma üldse teiega räägin ?
43008026	Mul on palju rääkida teie kohta , ka kohut mõista . Kuid tema , kes minu on saatnud , on tõene , ja mina räägin maailmale vaid seda , mida ma temalt olen kuulnud . '
43008027	Nad ei saanud aru , et ta rääkis neile Isast .
43008028	Siis ütles Jeesus : ' Kui te Inimese Poja olete ülendanud , siis te mõistate , et mina olen see ja et ma ei tee midagi iseenesest , vaid räägin nõnda , nagu Isa mind on õpetanud .
43008029	Ja minuga on tema , kes minu on saatnud , ta ei ole jätnud mind üksi , kuna ma teen alati seda , mis talle meeldib . '
43008030	Kui ta seda rääkis , hakkasid temasse uskuma paljud .
43008031	Siis ütles Jeesus juutidele , kes temasse uskusid : ' Kui te jääte minu sõnasse , siis te olete tõesti minu jüngrid
43008032	ning tunnetate tõde , ja tõde vabastab teid . '
43008033	Nad vastasid talle : ' Me oleme Aabrahami järglased ega ole iial kedagi orjanud , kuidas sina siis ütled : Te saate vabaks ? '
43008034	Jeesus vastas neile : ' Tõesti , tõesti , ma ütlen teile , igaüks , kes teeb pattu , on patu ori .
43008035	Ori ei jää majja alatiseks , poeg jääb alatiseks .
43008036	Kui nüüd Poeg teid vabastab , siis olete tõepoolest vabad .
43008037	Ma tean , et te olete Aabrahami järglased , kuid te otsite võimalust mind tappa , sest minu sõna ei mahu teisse .
43008038	Mina räägin , mida ma olen näinud oma Isa juures , ja teie teete , mida te olete kuulnud oma isalt . '
43008039	Nad kostsid : ' Meie isa on Aabraham . ' Jeesus ütles neile : ' Kui te oleksite Aabrahami lapsed , siis te teeksite Aabrahami tegusid .
43008040	Aga nüüd te otsite võimalust tappa mind - inimest , kes ma olen teile rääkinud tõtt , mida ma Jumala juures olen kuulnud . Seda ei ole Aabraham teinud .
43008041	Teie teete oma isa tegusid . ' Nad ütlesid talle : ' Meie ei ole sündinud liiderdamisest , meil on üks isa - Jumal . '
43008042	Jeesus ütles neile : ' Kui Jumal oleks teie Isa , siis te armastaksite mind , sest mina olen pärit Jumalast ja tulnud siia . Mina ei ole ju tulnud omapäi , vaid tema on minu läkitanud .
43008043	Miks te ei mõista mu kõnet ? Seepärast , et teie ei suuda kuulata minu sõna .
43008044	Teie olete oma isast kuradist ning tahate teha oma isa himude järgi . Tema on mõrtsukas algusest peale , ta ei püsinud tões , sest temas ei ole tõde . Kui ta räägib valet , siis ta räägib enda oma , sest ta on valetaja ja vale isa .
43008045	Aga et mina kõnelen tõtt , siis te ei usu mind .
43008046	Kes teist saab tõestada mul ühegi patu olevat ? Kui ma räägin tõtt , miks te siis ei usu mind ?
43008047	Kes on Jumalast , see kuuleb Jumala sõnu . Teie ei kuule selle pärast , et teie ei ole Jumalast . '
43008048	Juudid kostsid talle : ' Eks meil ole õigus , kui me ütleme , et sina oled samaarlane ja et sinus on kuri vaim ? '
43008049	Jeesus vastas : ' Minus ei ole kuri vaim , vaid ma austan oma Isa , teie aga teotate mind .
43008050	Aga mina ei taotle tunnustust iseendale . On üks , kes on uurija ja kohtunik .
43008051	Tõesti , tõesti , ma ütlen teile , kui keegi paneb tallele mu sõnad , siis ta ei näe surma iialgi ! '
43008052	Juudid ütlesid talle : ' Nüüd on selge , et sinus on kuri vaim . Aabraham on surnud ja prohvetid on surnud , ent sina ütled : Kui keegi paneb tallele mu sõnad , siis ta ei maitse surma iialgi .
43008053	Kas sina oled suurem kui meie isa Aabraham , kes on surnud ? Ja prohvetid on samuti surnud . Kelleks sina ennast pead ? '
43008054	Jeesus vastas : ' Kui ma ülistaksin iseennast , siis ei oleks mu ülistus mitte midagi . See , kes mind ülistab , on mu Isa , kellest teie ütlete : ' Ta on meie Jumal . '
43008055	Teie küll ei tunne teda , aga mina tunnen . Ja kui mina ütleksin , et ma teda ei tunne , siis ma oleksin teiesarnane valetaja . Kuid mina tunnen teda ja panen tallele tema sõna .
43008056	Teie isa Aabraham tundis suurt rõõmu sellest , et ta saab näha minu päeva , ja ta nägi seda ja rõõmustas . '
43008057	Nüüd ütlesid juudid temale : ' Sina ei ole veel viiekümneaastanegi ja tahad olla näinud Aabrahami ? '
43008058	Jeesus ütles neile : ' Tõesti , tõesti , ma ütlen teile , enne kui Aabraham sündis , olen mina . '
43008059	Nüüd nad võtsid kive , et teda nendega surnuks visata . Aga Jeesus peitis enese ära ja lahkus pühakojast .
43009001	Edasi minnes nägi Jeesus ühte sündimisest saadik pimedat inimest .
43009002	Ja ta jüngrid küsisid temalt : ' Rabi , kes on teinud pattu , kas tema ise või ta vanemad , et ta on sündinud pimedana ? '
43009003	Jeesus vastas : ' Ei ole pattu teinud tema ise ega ta vanemad , vaid temas peavad saama avalikuks Jumala teod .
43009004	Me peame tegema selle tegusid , kes minu on saatnud , niikaua kui on päev . Tuleb öö , mil ükski ei saa midagi teha .
43009005	Kuni mina olen maailmas , olen ma maailma valgus . '
43009006	Nende sõnade järel ta sülitas maha ja tegi süljest muda ning võidis mudaga tema silmi
43009007	ja ütles talle : ' Mine pese end Siiloahi tiigis ! ' ' Siiloah ' on tõlkes ' Läkitatu ' . Siis pime läks ja pesi ning tuli tagasi nägijana .
43009008	Siis ütlesid naabrid ja need , kes teda seni olid kerjusena näinud : ' Eks see ole sama mees , kes istus ja kerjas ? '
43009009	Ühed ütlesid : ' Jah , ta on seesama , ' ja teised : ' Ei , ta on vaid tema sarnane . ' Tema ise ütles : ' Mina olen seesama . '
43009010	Siis nad küsisid : ' Kuidas sinu silmad avanesid ? '
43009011	Tema vastas : ' Inimene , keda nimetatakse Jeesuseks , tegi muda ja võidis mu silmi ja ütles mulle : ' Mine Siiloahi tiigi äärde ja pese end ! ' Kui ma siis läksin ja pesin , saingi nägijaks . '
43009012	Ja nad küsisid temalt : ' Kus ta on ? ' Ta ütles : ' Ma ei tea . '
43009013	Nad viisid tema , endise pimeda , variseride juurde ,
43009014	sest see päev , mil Jeesus tegi muda ja avas ta silmad , oli hingamispäev .
43009015	Ja variserid küsisid temalt nüüd omakorda , kuidas ta on saanud nägijaks . Aga tema ütles neile : ' Ta pani muda mu silmadele ja ma pesin end ning näen nüüd . '
43009016	Siis ütlesid mõned variseridest : ' See inimene ei ole Jumala juurest , sest ta ei pea hingamispäeva . ' Teised ütlesid : ' Kuidas saab patune inimene teha niisuguseid tunnustähti ? ' Ja nende vahel oli lahkmeel .
43009017	Nad ütlesid nüüd taas pimedale : ' Mida sina ise tema kohta ütled , et ta on avanud sinu silmad ? ' Aga tema ütles : ' Ta on prohvet . '
43009018	Siis ei tahtnud juudid uskuda , et ta oli olnud pime ja saanud nägijaks , kuni nad olid kutsunud nägijakssaanu vanemad
43009019	ning küsinud neilt : ' Kas see on teie poeg , kellest te ütlete , et ta sündis pimedana ? Kuidas ta siis praegu näeb ? '
43009020	Seepeale kostsid ta vanemad : ' Me teame , et see on meie poeg ja et ta sündis pimedana ,
43009021	aga kuidas ta nüüd näeb , seda me ei tea ega tea me ka seda , kes ta silmad avas . Küsige tema enda käest , ta on küllalt vana ja võib ise enda kohta rääkida . '
43009022	Ta vanemad vastasid nõnda , sest nad kartsid juute , kuna juudid olid juba kokku leppinud , et kes iganes tema Messiaks tunnistab , heidetakse kogudusest välja .
43009023	Seepärast ta vanemad ütlesid : ' Ta on küllalt vana , küsige tema enda käest . '
43009024	Nad kutsusid nüüd teist korda inimese , kes oli olnud pime , ja ütlesid talle : ' Anna au Jumalale ! Me teame , et see inimene on patune . '
43009025	Seepeale vastas too : ' Kas ta on patune või ei , seda mina ei tea . Tean ainult ühte : ma olin pime , praegu aga näen . '
43009026	Nüüd nad küsisid temalt : ' Mis ta sulle tegi ? Kuidas ta su silmad avas ? '
43009027	Mees vastas neile : ' Ma ju ütlesin teile , ent teie ei võtnud kuulda . Miks te tahate seda veel kord kuulda ? Kas ka teie tahate hakata tema jüngriteks ? '
43009028	Ja nad sõimasid teda ja ütlesid : ' Sina oled tema jünger , meie oleme aga Moosese jüngrid .
43009029	Meie teame , et Jumal on rääkinud Moosesega , aga kust tema on , seda me ei tea . '
43009030	Mees kostis neile : ' See ongi imelik , et teie ei tea , kust ta on , ja ometi on ta avanud mu silmad .
43009031	Me teame , et Jumal ei kuule patuseid , ent kui keegi on jumalakartlik ja teeb tema tahtmist , siis seda ta kuuleb .
43009032	Veel ilmaski pole kuuldud , et keegi oleks avanud pimedalt sündinu silmad .
43009033	Kui tema ei oleks Jumala juurest , ei suudaks ta teha midagi . '
43009034	Nad kostsid talle : ' Kas sina , kes sa oled sündinud lausa pattudes , tahad meid õpetada ? ' Ja nad heitsid ta kogudusest välja .
43009035	Jeesus sai kuulda , et nad on ta kogudusest välja heitnud ja küsis teda kohates : ' Kas sa usud Inimese Pojasse ? '
43009036	Too kostis : ' Kes see on , isand ? Ütle mulle seda , et ma saaksin temasse uskuda . '
43009037	Jeesus ütles talle : ' Sa näed ju teda , see , kes sinuga räägib , ongi tema . '
43009038	Aga tema lausus : ' Ma usun , Issand ! ' ja kummardas teda .
43009039	Jeesus ütles : ' Mina olen tulnud maailma kohtumõistmiseks , et need , kes ei näe , hakkaksid nägema , ning nägijad jääksid pimedaks . '
43009040	Seda kuulsid mõned variseridest , kes olid tema juures , ja ütlesid talle : ' Kas meiegi oleme pimedad ? '
43009041	Jeesus ütles neile : ' Kui te oleksite pimedad , ei oleks teil pattu . Aga et te nüüd ütlete : ' Meie näeme ' , siis jääb teie patt teile .
43010001	Tõesti , tõesti , ma ütlen teile , kes ei lähe lambatarasse uksest , vaid ronib üle mujalt , see on varas ja röövel .
43010002	Aga kes läheb sisse uksest , on lammaste karjane .
43010003	Temale avab uksehoidja ning lambad kuulevad ta häält , tema hüüab oma lambaid nimepidi ning viib nad välja .
43010004	Kui ta on kõik omad välja ajanud , käib ta nende ees ning lambad järgnevad talle , sest nad tunnevad tema häält .
43010005	Aga võõrale nad ei järgne , vaid põgenevad ta juurest , sest nad ei tunne võõraste häält . '
43010006	Selle võrdumi rääkis Jeesus neile , nemad aga ei mõistnud , mis see tähendab , mida ta neile rääkis .
43010007	Siis ütles Jeesus taas : ' Tõesti , tõesti , ma ütlen teile , mina olen uks lammaste jaoks .
43010008	Kõik , kes on tulnud enne mind , on vargad ja röövlid , ja lambad ei ole neid kuulanud .
43010009	Mina olen uks . Kes iganes läheb sisse minu kaudu , see pääseb ning käib sisse ja välja ning leiab karjamaad .
43010010	Varas ei tule muu pärast kui varastama ja tapma ja hukkama . Mina olen tulnud , et neil oleks elu , ja oleks seda ülirohkesti .
43010011	Mina olen hea karjane . Hea karjane annab oma elu lammaste eest .
43010012	Palgaline aga , kes ei ole karjane ja kelle omad lambad ei ole , kui ta näeb hunti tulemas , jätab lambad maha ja põgeneb - ja hunt kisub neid ja ajab nad laiali - ,
43010013	ta on ju palgaline ega hooli lammastest .
43010014	Mina olen hea karjane ja tunnen omi ja minu omad tunnevad mind ,
43010015	nõnda nagu Isa tunneb mind ja mina tunnen Isa , ning annan oma elu lammaste eest .
43010016	Ja mul on veel lambaid , kes ei ole sellest tarast , neidki pean ma juhtima ; ja nad kuulevad minu häält ning siis on üks kari ja üks karjane .
43010017	Isa armastab mind seepärast , et ma annan oma elu , et seda jälle tagasi võtta .
43010018	Keegi ei võta seda minult , vaid mina ise annan selle omal tahtel . Minul on meelevald seda anda ja minul on meelevald seda jälle võtta . Selle käsu olen ma saanud oma Isalt . '
43010019	Siis tekkis taas juutide seas nende sõnade pärast lõhe .
43010020	Paljud neist ütlesid : ' Temas on kuri vaim ja ta jampsib , mis te teda kuulate ! '
43010021	Teised ütlesid : ' Need ei ole kurjast vaimust vaevatu sõnad . Ega siis kuri vaim suuda avada pimeda silmi ? '
43010022	Aga siis tulid Jeruusalemmas templi uuendamise pühad . Oli talv .
43010023	Jeesus kõndis pühakojas Saalomoni sammaskäigus ,
43010024	kui juudid piirasid ta ümber ja ütlesid talle : ' Kui kaua sa veel pead meie hinge kahevahel ? Kui sina oled Messias , siis ütle meile seda täie selgusega ! '
43010025	Jeesus vastas neile : ' Ma olen seda teile juba öelnud , aga teie ei usu . Teod , mida ma teen oma Isa nimel , needsamad tunnistavad minust ,
43010026	kuid te ei usu , sest teie ei ole minu lammaste seast .
43010027	Minu lambad kuulevad minu häält ja mina tunnen neid ja nad järgnevad mulle
43010028	ning ma annan neile igavese elu ja nad ei hukku iialgi ning keegi ei kisu neid minu käest .
43010029	Minu Isa , kes on suurim kõigest , on nad mulle andnud , ja keegi ei suuda neid kiskuda Isa käest .
43010030	Mina ja Isa oleme üks . '
43010031	Taas kandsid juudid kokku kive , et teda nendega surnuks visata .
43010032	Jeesus ütles neile : ' Mina olen teile näidanud palju häid tegusid oma Isalt . Millise teo pärast nende seast te tahate mind kividega surnuks visata ? '
43010033	Juudid vastasid talle : ' Me ei taha sind kividega surnuks visata mõne heateo pärast , vaid pühaduseteotuse pärast , sest sina , kes sa oled inimene , teed ennast Jumalaks . '
43010034	Jeesus vastas neile : ' Eks teie Seadusesse ole kirjutatud : Mina olen öelnud : Teie olete jumalad ! ?
43010035	Kui see nimetab jumalaiks neid , kelle kohta Jumala sõna käis - ja Pühakirja ei saa teha tühjaks - ,
43010036	kuidas siis teie ütlete sellele , kelle Isa on pühitsenud ja läkitanud maailma , et ta teotab Jumalat , kuna ma ütlesin : Mina olen Jumala Poeg ?
43010037	Kui ma ei tee oma Isa tegusid , siis ärge uskuge mind !
43010038	Kui ma aga teen , siis uskuge tegusid , kui te mind ei usu , et te hakkaksite aru saama ja tunnetaksite , et minus on Isa ja mina olen Isas . '
43010039	Siis nad otsisid taas võimalust teda vahistada , ent tema pääses nende käest .
43010040	Ja Jeesus läks tagasi sinnapoole Jordanit , paika , kus Johannes kunagi oli ristinud , ning jäi sinna .
43010041	Ja paljud tulid tema juurde ning ütlesid : ' Johannes ei teinud küll ühtki tunnustähte , aga kõik , mis Johannes sellest mehest on öelnud , on tõsi . '
43010042	Ja seal hakkasid paljud temasse uskuma .
43011001	Aga keegi mees oli haige , Laatsarus Betaaniast , Maarja ja tema õe Marta külast ;
43011002	Maarja oli aga see , kes võidis Issandat salviga ja kuivatas ta jalgu oma juustega ; tema vend Laatsarus oligi haige .
43011003	Õed saatsid nüüd Jeesusele sõna : ' Issand , vaata , su sõber on haige . '
43011004	Seda kuulnud , ütles Jeesus : ' See haigus ei ole surmaks , vaid Jumala austuseks , et selle läbi austataks Jumala Poega . '
43011005	Aga Jeesus armastas Martat ja ta õde ja Laatsarust .
43011006	Kui ta nüüd kuulis , et Laatsarus on haige , jäi ta veel kaheks päevaks sinna , kus ta oli .
43011007	Pärast seda ütles ta jüngritele : ' Läki jälle Juudamaale ! '
43011008	Jüngrid ütlesid talle : ' Rabi , alles nüüdsama otsisid juudid võimalust sind kividega surnuks visata , ja sina lähed jälle sinna ? '
43011009	Jeesus vastas : ' Eks päeval ole kaksteist tundi ? Kui keegi kõnnib päeval , siis ta ei komista , sest ta näeb selle maailma valgust .
43011010	Kui aga keegi kõnnib öösel , siis ta komistab , sest temas ei ole valgust . '
43011011	Nii ta rääkis ja jätkas siis : ' Meie sõber Laatsarus magab , kuid ma lähen teda unest äratama . '
43011012	Siis ütlesid jüngrid talle : ' Issand , kui ta magab , siis ta saab terveks . '
43011013	Ent Jeesus oli kõnelnud ta surmast , nemad aga arvasid , et ta kõneleb unne suikumisest .
43011014	Nüüd siis ütles Jeesus neile täie selgusega : ' Laatsarus on surnud ,
43011015	ja ma rõõmustan teie pärast , et mind ei olnud seal , et te võiksite uskuda . Kuid läki tema juurde ! '
43011016	Siis ütles Toomas , keda nimetatakse Kaksikuks , kaasjüngritele : ' Lähme meiegi , et temaga koos surra ! '
43011017	Kui nüüd Jeesus sinna jõudis , leidis ta , et Laatsarus oli juba neli päeva hauas olnud .
43011018	Betaania on aga Jeruusalemma lähedal , umbes paari miili kaugusel ,
43011019	ja palju juute oli tulnud linnast Marta ja Maarja juurde neid lohutama venna pärast .
43011020	Kui nüüd Marta kuulis , et Jeesus tuleb , läks ta kohe talle vastu , aga Maarja jäi koju .
43011021	Siis ütles Marta Jeesusele : ' Issand , kui sina oleksid olnud siin , siis mu vend ei oleks surnud .
43011022	Aga ma tean nüüdki , et Jumal annab sulle , mida sa iganes Jumalalt palud . '
43011023	Jeesus ütles talle : ' Sinu vend tõuseb üles . '
43011024	Marta ütles talle : ' Ma tean , et ta tõuseb üles ülestõusmises viimsel päeval . '
43011025	Jeesus ütles talle : ' Mina olen ülestõusmine ja elu . Kes minusse usub , see elab , isegi kui ta sureb .
43011026	Ükski , kes elab ja usub minusse , ei sure alatiseks . Kas sa usud seda ? '
43011027	Marta ütles talle : ' Jah , Issand , ma usun , et sina oled Messias , Jumala Poeg , kes peab maailma tulema . '
43011028	Ja kui Marta seda oli öelnud , läks ta ja kutsus salaja oma õde Maarjat : ' Õpetaja on siin ja kutsub sind . '
43011029	Seda kuuldes tõusis Maarja otsekohe ja tuli tema juurde ,
43011030	sest Jeesus ei olnud jõudnud külasse , vaid oli alles seal paigas , kus Marta oli talle vastu tulnud .
43011031	Kui nüüd juudid , kes olid ta juures kodus teda lohutamas , nägid Maarjat kiiruga tõusvat ja väljuvat , järgnesid nad talle , arvates , et ta läheb hauale nutma .
43011032	Kui nüüd Maarja jõudis sinna , kus oli Jeesus , langes ta teda nähes ta jalge ette maha ja ütles talle : ' Issand , kui sina oleksid olnud siin , siis mu vend ei oleks surnud . '
43011033	Kui nüüd Jeesus nägi teda ja temaga kaasa tulnud juute nutmas , ärritus ta vaimus ja võpatas
43011034	ja ütles : ' Kuhu te olete ta pannud ? ' Nad ütlesid talle : ' Issand , tule ja vaata ! '
43011035	Jeesus nuttis .
43011036	Siis juudid ütlesid : ' Vaata , kuidas ta teda armastas ! '
43011037	Aga mõned nende seast ütlesid : ' Kas see , kes on avanud pimeda silmad , ei oleks suutnud teha , et ka tema poleks surnud ? '
43011038	Siis Jeesus ärritus eneses taas ja tuli haua juurde . Aga see oli koobas ja kivi oli selle peal .
43011039	Jeesus ütles : ' Tõstke kivi ära ! ' Surnu õde Marta ütles talle : ' Issand , ta lehkab juba , sest on juba neljas päev . '
43011040	Jeesus ütles talle : ' Kas ma ei öelnud sulle , et kui sa usuksid , näeksid sa Jumala kirkust ? '
43011041	Siis nad veeretasid kivi ära . Aga Jeesus tõstis silmad üles ja ütles : ' Ma tänan sind , Isa , et sa oled mind kuulnud .
43011042	Mina küll teadsin , et sa kuuled mind alati , kuid ma ütlesin seda minu ümber seisva rahvahulga pärast , et nad võiksid uskuda , et sina oled minu läkitanud . '
43011043	Ja seda öelnud , hõikas ta valju häälega : ' Laatsarus , tule välja ! '
43011044	Surnu tuli välja , jalad ja käed mähistega mähitud , ja ta silmade ümber oli seotud higirätik . Jeesus ütles neile : ' Päästke ta lahti ning laske tal minna ! '
43011045	Nüüd hakkasid Jeesusesse uskuma paljud juudid , kes olid tulnud Maarja juurde ja näinud , mis ta oli teinud .
43011046	Aga mõned neist läksid variseride juurde ja teatasid neile , mis Jeesus oli teinud .
43011047	Seepeale kutsusid ülempreestrid ja variserid kokku Suurkohtu koosoleku ja ütlesid : ' Mis me teeme ? See inimene teeb palju tunnustähti .
43011048	Kui me jätame ta rahule , hakkavad kõik temasse uskuma , ning siis tulevad roomlased ja võtavad ära nii meie pühapaiga kui ka rahva . '
43011049	Aga üks neist , Kaifas , kes oli tolle aasta ülempreester , ütles neile : ' Teie ei tea mitte midagi
43011050	ega mõtle , et teile on parem , et üks inimene sureb rahva eest , kui et kogu rahvas hukkub . '
43011051	Aga seda ta ei öelnud iseenesest , vaid tolle aasta ülempreestrina kuulutas prohvetlikult , et Jeesusel tuleb surra rahva eest .
43011052	Aga Jeesus ei pidanud surema üksnes selle rahva eest , vaid et koguda ka hajali elavaid Jumala lapsi ühtekokku .
43011053	Sellest päevast peale võtsid nad siis nõuks Jeesus ära tappa .
43011054	Nüüd ei käinud Jeesus enam juutide keskel avalikult , vaid läks sealt ära kõrbelähedasse paika , Efraimi-nimelisse linna ning viibis seal koos jüngritega .
43011055	Aga juutide paasapühad olid ligi ning maalt läksid paljud üles Jeruusalemma end paasapühade jaoks puhastama .
43011056	Siis nad otsisid Jeesust ja pärisid pühakojas seistes üksteiselt : ' Mis te arvate ? Vaevalt ta tuleb pühadeks ? '
43011057	Aga ülempreestrid ja variserid olid andnud käsu , et kui keegi peaks teadma , kus Jeesus on , siis see annaks ta üles , et nad saaksid ta vahistada .
43012001	Kuus päeva enne paasapühi tuli Jeesus Betaaniasse , kus elas Laatsarus , kelle Jeesus oli surnuist üles äratanud .
43012002	Nad tegid siis temale seal lõunasöögi ja Marta teenis . Laatsarus oli aga üks neist , kes koos Jeesusega lauas istusid .
43012003	Maarja võttis nüüd naela ehtsat , hinnalist nardisalvi , võidis Jeesuse jalgu ja kuivatas neid oma juustega , ning koda täitus salvi lõhnast .
43012004	Aga üks ta jüngritest , Juudas Iskariot , kes valmistus teda ära andma , ütles :
43012005	' Miks seda salvi ei ole kolmesaja teenari eest müüdud ja raha antud vaestele ? '
43012006	Aga seda ta ei öelnud vaestest hoolimise pärast , vaid et ta oli varas ; kukruhoidjana ta poetas kõrvale sissepandut .
43012007	Siis ütles Jeesus : ' Jäta naine rahule , et ta seda hoiaks minu matmise päevaks .
43012008	Vaeseid on ju alati teie juures , aga mind ei ole teil alati . '
43012009	Siis sai suur hulk juute teada , et Jeesus on seal , ja nad ei tulnud mitte üksnes tema pärast , vaid et näha saada ka Laatsarust , kelle ta oli surnuist üles äratanud .
43012010	Aga ülempreestrid võtsid nõuks ka Laatsarus ära tappa ,
43012011	sest tema pärast läks sinna palju juute ja hakkas Jeesusesse uskuma .
43012012	Järgmisel päeval kuulis pühadeks kogunenud suur rahvahulk , et Jeesus tuleb Jeruusalemma ,
43012013	ja palmipuude oksi võttes läks rahvas välja talle vastu ja hüüdis : ' Hoosanna ! Õnnistatud olgu , kes tuleb Issanda nimel , Iisraeli kuningas ! '
43012014	Aga Jeesus leidis eeslisälu ning istus selle selga , nõnda nagu on kirjutatud :
43012015	' Ära karda , Siioni tütar ! Ennäe , su kuningas tuleb eeslisälu seljas istudes . '
43012016	Esialgu ta jüngrid ei mõistnud seda , aga kui Jeesus oli kirgastatud , siis tuli neile meelde , et see oli kirjutatud tema kohta ja et nad temale seda olid teinud .
43012017	Siis andis Jeesusest tunnistust rahvahulk , kes oli tema juures , kui ta Laatsaruse hauast välja hüüdis ja tema surnuist üles äratas .
43012018	Just seepärast rahvahulk tuligi talle vastu , et ta kuulis teda olevat teinud selle tunnustähe .
43012019	Variserid ütlesid nüüd üksteisele : ' Eks te näe , et te ei saavuta midagi ! Vaata , kogu maailm jookseb tema järele ! '
43012020	Aga nende seas , kes olid pühadeks üles tulnud Jumalat kummardama , olid mõned kreeklased .
43012021	Need tulid Filippuse juurde , kes oli pärit Galilea Betsaidast , ja palusid teda : ' Isand , me tahame Jeesust näha . '
43012022	Filippus tuli ja ütles seda Andreasele . Andreas ja Filippus tulid ja ütlesid seda Jeesusele .
43012023	Aga Jeesus ütles neile : ' Tund on tulnud , et Inimese Poeg kirgastataks .
43012024	Tõesti , tõesti , ma ütlen teile , kui nisuiva ei lange maasse ega sure , siis see jääb üksi , aga kui see sureb , siis see kannab palju vilja .
43012025	Kes oma elu armastab , see kaotab selle , ja kes oma elu vihkab selles maailmas , see hoiab selle igaveseks eluks .
43012026	Kes tahab mind teenida , peab järgnema mulle , ja kus olen mina , sinna saab ka mu teenija . Kes iganes mind teenib , seda austab mu Isa .
43012027	Nüüd on mu hing ehmunud . Ja mida ma ütlen ? Kas ma pean ütlema : Isa , päästa mind sellest tunnist ? Kuid ma olen juba astunud sellesse tundi .
43012028	Isa , kirgasta oma nime ! ' Siis tuli hääl taevast : ' Ma olen kirgastanud ja kirgastan veel . '
43012029	Rahvahulk , kes seisis ja kuulis , arvas , et kõu müristas ; aga teised ütlesid : ' Ingel rääkis temaga . '
43012030	Jeesus kostis : ' See hääl ei sündinud minu , vaid teie pärast .
43012031	Nüüd käib kohus selle maailma üle , nüüd kihutatakse välja selle maailma vürst .
43012032	Ja kui mind maa pealt ülendatakse , siis ma tõmban kõik enese juurde . '
43012033	Aga seda ta ütles , et viidata , millist surma tal tuleb surra .
43012034	Rahvahulk vastas siis talle : ' Meie oleme Seadusest kuulnud , et Messias jääb igavesti . Kuidas sina siis ütled , et Inimese Poega peab ülendatama ? Kes see Inimese Poeg on ? '
43012035	Jeesus ütles neile : ' Valgus on veel pisut aega teie seas . Käige , kuni teil valgus on , et teid ei tabaks pimedus . Kes käib pimeduses , ei tea , kuhu ta läheb .
43012036	Uskuge valgusesse , kuni teil valgus on , et te sünniksite valguse lasteks . ' Seda rääkis Jeesus ning lahkus ja peitis enda nende eest .
43012037	Ehkki Jeesus oli nende silma all teinud nii suuri tunnustähti , ei uskunud nad siiski temasse ,
43012038	et läheks täide prohvet Jesaja sõna , mis ta oli öelnud : ' Issand , kes on uskunud meie kuulutatut ? Ja kellele on ilmutatud Issanda käsivart ? '
43012039	Seepärast nad ei suutnud uskuda , et Jesaja oli veel öelnud :
43012040	' Ta on pimestanud nende silmad ja teinud nende südame kõvaks , et nad silmadega ei näeks ja südamega ei mõistaks ega pöörduks , et ma parandaksin neid . '
43012041	Seda ütles Jesaja , sest ta nägi Jeesuse kirkust ning rääkis temast .
43012042	Siiski uskus ka palju ülemaid temasse , kuid nad ei tunnistanud seda variseride pärast , et neid ei heidetaks kogudusest välja ,
43012043	sest nad eelistasid inimeste tunnustust Jumala tunnustusele .
43012044	Aga Jeesus hüüdis valjusti : ' Kes minusse usub , see ei usu minusse , vaid temasse , kes minu on saatnud ,
43012045	ja kes mind näeb , see näeb teda , kes minu on saatnud .
43012046	Mina olen tulnud valguseks maailma , et ükski , kes usub minusse , ei jääks pimedusse .
43012047	Ja kes iganes mu sõnu kuuleb ega pea neist kinni , selle üle ei mõista mina kohut , sest ma ei ole tulnud maailma üle kohut mõistma , vaid maailma päästma .
43012048	Kes lükkab minu kõrvale ega võta vastu mu kõnet , sellel on juba kohtumõistja . Sõna , mis ma olen rääkinud , see mõistab tema üle kohut viimsel päeval ,
43012049	sest mina ei ole rääkinud iseenesest , vaid Isa , kes on minu saatnud , on andnud mulle käsu , mida ma pean ütlema ja mida ma pean rääkima .
43012050	Ja ma tean , et tema käsk on igavene elu . Mida mina räägin , seda ma räägin nõnda , nagu Isa mulle on öelnud . '
43013001	Aga enne paasapühi , kui Jeesus teadis , et tema tund on tulnud minna sellest maailmast ära Isa juurde , siis tema , kes oli armastanud omi selles maailmas , armastas neid lõpuni .
43013002	Ja õhtusöömaajal olles , kui kurat oli juba pannud Juudas Iskarioti , Siimona poja südamesse , et ta tema reedaks ,
43013003	ja kui Jeesus teadis , et Isa on andnud tema kätte kõik ning et ta on pärit Jumala juurest ja läheb tagasi Jumala juurde ,
43013004	tõusis ta õhtusöömaajalt üles , pani oma kuue ära , võttis rätiku ning sidus selle endale vööle .
43013005	Seejärel kallas ta vett vaagnasse ning hakkas pesema jüngrite jalgu ja kuivatama rätikuga , mis oli tal vööl .
43013006	Siis tuli ta Siimon Peetruse juurde . Too ütles temale : ' Issand , kas sina tahad pesta minu jalgu ? '
43013007	Jeesus vastas : ' Mida mina teen , seda sina praegu ei tea , aga küll sa pärast saad aru . '
43013008	Peetrus ütles talle : ' Mitte mingil juhul ei pese sina mu jalgu ! ' Jeesus vastas talle : ' Kui mina sind ei pese , siis ei ole sul osa minuga . '
43013009	Siimon Peetrus ütles talle : ' Issand , ära siis pese üksnes mu jalgu , vaid ka käsi ja pead . '
43013010	Jeesus ütles talle : ' Puhtaks pestul ei ole vaja pesta muud kui jalgu , sest ta on üleni puhas . Ka teie olete puhtad , kuid mitte kõik . '
43013011	Ta ju teadis , kes tema reedab , seepärast ta ütleski : ' Teie ei ole kõik puhtad . '
43013012	Kui ta nüüd nende jalad oli pesnud ja oma kuue võtnud ning jälle lauda asunud , ütles ta neile : ' Kas te saate aru , mida ma olen teile teinud ?
43013013	Te hüüate mind ' Õpetaja ' ja ' Issand ' , ja seda te ütlete õigesti , sest see ma olen .
43013014	Kui nüüd mina , Issand ja Õpetaja , olen teie jalgu pesnud , siis tuleb teilgi pesta üksteise jalgu ,
43013015	sest ma olen teile andnud eeskuju , et teiegi teeksite nõnda , nagu mina olen teile teinud .
43013016	Tõesti , tõesti , ma ütlen teile , ei ole teener suurem kui ta isand ega saadik suurem kui see , kes tema on saatnud .
43013017	Kui te seda teate , siis olete õndsad , kui nõnda ka teete .
43013018	Ma ei ütle seda teie kõikide kohta . Mina tean , keda ma olen valinud . Kuid Kiri peab minema täide : ' See , kes minu leiba sööb , on pöördunud minu vastu . '
43013019	Ma ütlen teile seda juba praegu , enne kui see sünnib , et kui see sünnib , te usuksite , et mina olen see .
43013020	Tõesti , tõesti , ma ütlen teile , kes võtab vastu selle , kelle mina saadan , see võtab vastu minu , aga kes võtab vastu minu , see võtab vastu tema , kes on minu saatnud . '
43013021	Seda öelnud , võpatas Jeesus vaimus ja tunnistas : ' Tõesti , tõesti , ma ütlen teile , üks teie seast reedab minu . '
43013022	Jüngrid vaatasid nõutuses üksteisele otsa ega osanud arvata , kelle kohta ta seda ütleb .
43013023	Üks ta jüngritest , see , keda Jeesus armastas , oli tema kõrval lauas .
43013024	Siimon Peetrus noogutas nüüd peaga selle poole , öeldes : ' Küsi temalt , kes see on , kellest ta räägib ? '
43013025	See jünger nõjatus siis Jeesuse rinnale ja ütles talle : ' Issand , kes see on ? '
43013026	Siis vastas Jeesus : ' Seesama , kelle jaoks ma kastan palakese ja annan talle . ' Siis ta kastis palakese ja andis Juudas Iskariotile , Siimona pojale .
43013027	Ja palakese järel läks saatan temasse . Jeesus ütles talle nüüd : ' Mida sa teed , tee kiiresti ! '
43013028	Lauasistujatest ei taibanud aga keegi , mille kohta Jeesus talle nii ütles ,
43013029	sest mõned arvasid , kuna Juudas oli kukruhoidja , et Jeesus ütles talle : ' Osta , mida vajame pühadeks ! ' või et ta käskis anda midagi vaestele .
43013030	Kui siis Juudas oli võtnud palakese vastu , lahkus ta kohe . Aga oli öö .
43013031	Kui nüüd Juudas oli lahkunud , ütles Jeesus : ' Nüüd on Inimese Poeg kirgastatud ja Jumal on temas kirgastatud .
43013032	Kui Jumal on temas kirgastatud , siis kirgastab Jumal temas ka ennast ja ta kirgastab teda just nüüd .
43013033	Lapsed , ma olen teiega veel pisut aega . Te hakkate mind otsima , ja nagu ma ütlesin juutidele : ' Kuhu mina lähen , sinna ei saa teie tulla ' , nii ütlen ma praegu ka teile .
43013034	Ma annan teile uue käsu : armastage üksteist ! Nõnda nagu mina teid olen armastanud , armastage teiegi üksteist !
43013035	Sellest tunnevad kõik , et te olete minu jüngrid , kui te üksteist armastate . '
43013036	Siimon Peetrus küsis temalt : ' Issand , kuhu sa lähed ? ' Jeesus vastas : ' Kuhu mina lähen , sinna ei saa sina mulle praegu järgneda , aga sa järgned hiljem . '
43013037	Peetrus ütles talle : ' Issand , miks ma siis praegu ei saa sulle järgneda ? Ma annan oma elu sinu eest . '
43013038	Jeesus vastas : ' Kas sina annad oma elu minu eest ? Tõesti , tõesti , ma ütlen sulle , kukk ei laula enne , kui sina oled mind juba kolm korda salanud .
43014001	Teie süda ärgu ehmugu ! Uskuge Jumalasse ja uskuge minusse !
43014002	Minu Isa majas on palju eluasemeid . Kui see nõnda ei oleks , kas ma siis oleksin teile öelnud , et ma lähen teile aset valmistama ?
43014003	Ja kui ma olen läinud ja teile aseme valmistanud , tulen ma jälle tagasi ja võtan teid kaasa enese juurde , et teiegi oleksite seal , kus olen mina .
43014004	Ja kuhu ma lähen , sinna te teate teed . '
43014005	Toomas ütles talle : ' Issand , me ei tea , kuhu sa lähed , kuidas me siis võime teada teed ? '
43014006	Jeesus ütles talle : ' Mina olen tee ja tõde ja elu . Ükski ei saa minna Isa juurde muidu kui minu kaudu .
43014007	Kui te oleksite tundnud mind , siis te tunneksite ka mu Isa . Nüüd te tunnete teda ja olete teda näinud . '
43014008	Filippus aga ütles talle : ' Issand , näita meile Isa , ja me jääme rahule ! '
43014009	Jeesus ütles talle : ' Nii kaua aega olen ma teie juures , ja sa ei ole mind veel ära tundnud , Filippus ? Kes on näinud mind , see on näinud Isa . Kuidas sa siis ütled : Näita meile Isa ! ?
43014010	Kas sa ei usu , et mina olen Isas ja Isa on minus ? Neid sõnu , mida ma teile ütlen , ei räägi ma iseenesest , vaid Isa , kes asub minus , teeb oma tegusid .
43014011	Uskuge mind , et mina olen Isas ja Isa on minus . Kui te ei usu muu pärast , siis uskuge mu tegude tõttu .
43014012	Tõesti , tõesti , ma ütlen teile , kes usub minusse , see teeb neidsamu tegusid , mida mina teen , ja ta teeb nendest hoopis suuremaid , sest mina lähen Isa juurde
43014013	ja mida te iganes palute minu nimel , seda ma teen , et Isa saaks kirgastatud Pojas .
43014014	Kui te midagi minult palute minu nimel , siis ma teen seda .
43014015	Kui te armastate mind , siis pidage mu käske !
43014016	Ja ma palun Isa ja ta annab teile teise Lohutaja , et tema oleks teiega igavesti :
43014017	Tõe Vaimu , keda maailm ei saa võtta vastu , sest ta ei näe teda ega tunne teda ära . Teie tunnete tema ära , sest ta jääb teie juurde ja on teie sees .
43014018	Ma ei jäta teid orbudeks , ma tulen teie juurde .
43014019	Veel pisut aega , ja maailm ei näe mind enam , aga teie näete mind , sest mina elan ja ka teie peate elama .
43014020	Sel päeval te tunnete ära , et mina olen oma Isas ja teie minus ja mina teis .
43014021	Kellel on minu käsud ja kes neid peab , see ongi see , kes armastab mind . Aga kes armastab mind , seda armastab mu Isa , ja mina armastan teda ning näitan talle ennast . '
43014022	Talle ütles Juudas , mitte Iskariot : ' Issand , mis see on , et sa näitad ennast ainult meile ja mitte maailmale ? '
43014023	Jeesus vastas talle : ' Kui keegi armastab mind , küll ta peab minu sõna , ja minu Isa armastab teda ja me tuleme ja teeme eluaseme tema juurde .
43014024	Kes mind ei armasta , ei pea mu sõnu . Ja sõna , mida te kuulete , ei ole minu , vaid Isa sõna , kes minu on saatnud .
43014025	Seda ma olen teile rääkinud teie juures viibides .
43014026	Aga Lohutaja , Püha Vaim , kelle Isa saadab minu nimel , tema õpetab teile kõik ja tuletab teile meelde kõik , mida mina teile olen öelnud .
43014027	Rahu ma jätan teile , oma rahu ma annan teile . Mina ei anna teile nõnda , nagu maailm annab . Teie süda ärgu ehmugu ega mingu araks !
43014028	Te kuulsite , et ma ütlesin teile : ' Ma lähen ära ja tulen tagasi teie juurde . Kui te mind armastate , küll te siis rõõmustate , et ma lähen Isa juurde , sest Isa on suurem kui mina . '
43014029	Ja nüüd ma olen teile seda öelnud , enne kui see sünnib , et te usuksite , kui see sünnib .
43014030	Ma ei räägi enam teiega palju , sest maailma vürst tuleb ja tal ei ole mingit voli mu üle ,
43014031	vaid et maailm saaks aru , et mina armastan Isa ja teen nõnda , nagu Isa mind on käskinud . Tõuske , läki siit minema ! '
43015001	' Mina olen tõeline viinapuu ja mu Isa on aednik .
43015002	Iga oksa minu küljes , mis ei kanna vilja , lõikab ta ära , ja igaühte , mis kannab vilja , ta puhastab , et see kannaks rohkem vilja .
43015003	Teie olete juba puhtad sõna tõttu , mida ma teile olen rääkinud .
43015004	Jääge minusse , ja mina jään teisse . Nii nagu oks ei suuda kanda vilja omaette , kui ta ei jää viinapuu külge , nõnda ka teie , kui te ei jää minu külge .
43015005	Mina olen viinapuu , teie olete oksad . Kes jääb minusse ja mina temasse , see kannab palju vilja , sest minust lahus ei suuda te midagi teha .
43015006	Kes ei jää minu külge , heidetakse välja nagu oks , ja ta kuivab . Ja nad kogutakse kokku ja visatakse tulle ja nad põlevad ära .
43015007	Kui te jääte minusse ja minu sõnad jäävad teisse , siis paluge , mida te iganes tahate , ning see sünnib teile .
43015008	Selles on minu Isa kirgastatud , et te kannate palju vilja ja saate minu jüngriteks .
43015009	Nõnda nagu Isa on armastanud mind , olen minagi armastanud teid . Jääge minu armastusse !
43015010	Kui teie peate minu käske , siis te jääte minu armastusse , nõnda nagu mina olen pidanud oma Isa käske ja jään tema armastusse .
43015011	Seda ma olen teile rääkinud , et minu rõõm oleks teis ja teie rõõm saaks täielikuks .
43015012	Minu käsk on see : armastage üksteist , nagu mina olen armastanud teid !
43015013	Ei ole olemas suuremat armastust kui see , et keegi annab elu oma sõprade eest .
43015014	Teie olete mu sõbrad , kui te teete , mida ma teid käsin .
43015015	Ma ei nimeta teid enam orjadeks , sest ori ei tea , mida ta isand teeb . Teid olen ma nimetanud sõpradeks , sest teile olen ma andnud teada kõik , mida ma olen kuulnud oma Isalt .
43015016	Teie ei ole valinud mind , vaid mina olen valinud teid ja olen seadnud teid , et te läheksite ja kannaksite vilja ja et teie vili jääks . Mida te iganes Isalt palute , seda ta annab teile minu nimel .
43015017	Selle käsu annan ma teile : armastage üksteist !
43015018	Kui maailm teid vihkab , siis teadke , et ta on mind vihanud enne teid .
43015019	Kui te oleksite maailmast , siis maailm armastaks teid kui omi , aga et teie ei ole maailmast , vaid mina olen teid maailmast ära valinud , seepärast maailm vihkab teid .
43015020	Pidage meeles sõna , mis mina teile olen öelnud : ' Ei ole teener suurem kui ta isand ! ' Kui nad on taga kiusanud mind , kiusavad nad taga teidki . Kui nad on pidanud minu sõna , peavad nad teiegi sõna .
43015021	Kuid seda kõike nad teevad teile minu nime pärast , sest nad ei tunne teda , kes minu on saatnud .
43015022	Kui ma ei oleks tulnud ja neile rääkinud , ei oleks neil pattu , aga nüüd ei saa nad vabandada oma pattu .
43015023	Kes vihkab mind , see vihkab ka mu Isa .
43015024	Kui ma ei oleks nende keskel teinud tegusid , mida ei ole teinud ükski teine , siis ei oleks neil pattu , aga nüüd nad on küll näinud , ent ometi vihanud nii mind kui ka minu Isa .
43015025	Kuid see on sündinud , et läheks täide nende Seadusesse kirjutatud sõna : ' Nad on mind vihanud põhjuseta . '
43015026	Kui tuleb Lohutaja , kelle ma teile Isa juurest saadan , Tõe Vaim , kes lähtub Isast , siis tema tunnistab minust .
43015027	Ja teiegi tunnistate , sest te olete olnud minuga algusest peale .
43016001	Seda ma olen rääkinud teile , et te ei komistaks .
43016002	Nad heidavad teid kogudusest välja . Jah , tuleb tund , mil igaüks , kes teid tapab , arvab end Jumalale teenet osutavat .
43016003	Ja seda nad teevad , sest nad ei ole ära tundnud ei Isa ega mind .
43016004	Kuid seda olen ma teile rääkinud , et kui see tund tuleb , siis tuleks teile meelde , et mina olen seda teile öelnud . Seda ma ei ole öelnud teile kohe alguses , sest ma olin koos teiega .
43016005	Aga nüüd ma lähen tema juurde , kes minu on saatnud , ja keegi teist ei küsi minult : ' Kuhu sa lähed ? '
43016006	Kuid et ma seda teile olen rääkinud , siis on kurbus täitnud teie südame .
43016007	Kuid ma ütlen teile tõtt : teile on parem , et ma lahkun , sest kui ma ei lahkuks , ei tuleks Lohutaja teie juurde , aga kui ma ära lähen , siis ma saadan tema teie juurde .
43016008	Ja kui ta tuleb , siis ta toob maailmale selguse patu kohta ja õiguse kohta ja kohtu kohta :
43016009	patu kohta , et nad ei usu minusse ;
43016010	õiguse kohta , et ma lähen Isa juurde ja teie ei näe mind enam ;
43016011	kohtu kohta , et selle maailma vürst on süüdi mõistetud .
43016012	Mul on teile veel palju öelda , aga teie ei suuda seda praegu taluda .
43016013	Aga kui tema , Tõe Vaim , tuleb , juhib ta teid kogu tõesse , sest tema ei räägi iseenesest , vaid ta räägib , mida kuuleb , ja ta kuulutab teile tulevasi asju .
43016014	Tema kirgastab mind , sest ta võtab minu omast ja kuulutab teile .
43016015	Kõik , mis on Isal , on minu päralt , seepärast ma ütlesin , et ta võtab minu omast ja kuulutab teile .
43016016	Veel pisut aega , ja te ei näe mind enam , ja taas pisut aega , ja te näete mind jälle . '
43016017	Siis mõned ta jüngrid ütlesid üksteisele : ' Mis see on , mida ta meile ütleb : ' Veel pisut aega , ja te ei näe mind enam , ja taas pisut aega , ja te näete mind jälle ! ' ning ' Ma lähen Isa juurde ! ' ? '
43016018	Nad ütlesid siis : ' Mis see on , mida ta ütleb : ' Veel pisut aega ' ? Me ei tea , mida ta räägib . '
43016019	Jeesus märkas , et nad tahtsid temalt midagi küsida , ja ütles neile : ' Te arutate omavahel seda , et ma ütlesin : ' Veel pisut aega , ja te ei näe mind , ja taas pisut aega , ja te näete mind jälle . '
43016020	Tõesti , tõesti , ma ütlen teile , teie nutate ja kaeblete , aga maailm on rõõmus . Teid kurvastatakse , kuid teie kurbus muutub rõõmuks .
43016021	Kui naine toob last ilmale , siis ta on murelik , sest tema tund on kätte jõudnud . Aga kui ta lapse on sünnitanud , ei tuleta ta enam oma vaeva meelde rõõmu pärast , et inimene on sündinud maailma .
43016022	Nüüd on teilgi muretsemist , aga kui ma näen teid jälle , on teie süda rõõmus ja keegi ei võta teie rõõmu teilt ära .
43016023	Ja sel päeval ei küsi te minult enam midagi . Tõesti , tõesti , ma ütlen teile , mida te iganes palute Isalt , seda ta annab teile minu nimel .
43016024	Tänini ei ole te midagi palunud minu nimel . Paluge , ja te saate , et teie rõõm oleks täielik !
43016025	Seda ma olen rääkinud teile võrdumites . Tuleb tund , mil ma ei räägi teile enam võrdumites , vaid kuulutan teile Isast avalikult .
43016026	Sel päeval te palute minu nimel . Ja ma ei ütle teile , et mina palun Isa teie eest ,
43016027	sest Isa ise armastab teid , kuna teie olete armastanud mind ja uskunud , et mina olen tulnud Jumala juurest .
43016028	Ma olen pärit Isa juurest ja tulnud maailma , taas ma jätan maailma ja lähen Isa juurde . '
43016029	Ta jüngrid ütlesid : ' Vaata , nüüd sa räägid täie selgusega ega räägi võrdumitega .
43016030	Nüüd me teame , et sina tead kõike ega vaja , et keegi sinu käest küsiks . Seetõttu me usume , et sina oled pärit Jumala juurest . '
43016031	Jeesus vastas neile : ' Kas te nüüd usute ?
43016032	Ennäe , tund tuleb ja on juba tulnud , et teid hajutatakse igaüks ise kohta ning te jätate mu üksi . Ja ometi ma ei ole üksi , sest Isa on minuga .
43016033	Seda ma olen teile rääkinud , et teil oleks rahu minus . Maailmas ahistatakse teid , aga olge julged : mina olen maailma ära võitnud . '
43017001	Seda rääkis Jeesus . Ja ta tõstis oma silmad taeva poole ja ütles : ' Isa , tund on tulnud , kirgasta oma Poega , et ka Poeg kirgastaks sind ,
43017002	nagu sina oled talle andnud meelevalla kõigi olendite üle , et ta annaks igavese elu igaühele , keda sina talle oled andnud .
43017003	Aga igavene elu on see , et nad tunneksid sind , ainsat tõelist Jumalat , ja Jeesust Kristust , kelle sina oled läkitanud .
43017004	Mina olen sind kirgastanud maa peal , lõpetanud töö , mille sa mulle andsid teha ,
43017005	ja nüüd kirgasta ka sina , Isa , mind enese juures selle kirkusega , mis mul oli enne maailma rajamist sinu juures !
43017006	Ma olen teatavaks teinud sinu nime inimestele , keda sina mulle oled andnud maailmast . Nad olid sinu omad , ja sina oled andnud nad mulle ning nad on pidanud sinu sõna .
43017007	Nüüd on nad ära tundnud , et kõik , mis sina oled andnud mulle , on sinu juurest ,
43017008	sest need sõnad , mis sa oled andnud mulle , olen mina andnud neile ja nemad on need vastu võtnud ja tõesti ära tundnud , et ma olen pärit sinu juurest , ning uskunud , et sina oled minu läkitanud .
43017009	Mina palun nende eest , maailma eest ma ei palu , vaid nende eest , keda sina oled mulle andnud , sest nad on sinu omad .
43017010	Ja kõik minu oma on sinu oma ja sinu oma on minu oma , ning mina olen kirgastatud nendes .
43017011	Ja mina ei ole enam maailmas , kuid nemad on maailmas , ning mina tulen sinu juurde . Püha Isa , hoia neid oma nimes , mille sina andsid mulle , et nad oleksid üks nii nagu meie !
43017012	Kui ma olin koos nendega , siis ma hoidsin neid sinu nimes , mille sina andsid mulle , ja varjasin neid ning ükski ei hukkunud neist peale hukatuse poja , et Kiri läheks täide .
43017013	Nüüd aga tulen ma sinu juurde ja räägin just seda maailmas , et minu rõõm oleks täielikult neis enestes .
43017014	Mina olen andnud neile sinu sõna ning maailm on vihanud neid , sest nemad ei ole maailmast , nii nagu minagi ei ole maailmast .
43017015	Ma ei palu , et sa võtaksid nad ära maailmast , vaid et sa hoiaksid neid kurja eest .
43017016	Nemad ei ole maailmast , nii nagu minagi ei ole maailmast .
43017017	Pühitse neid tões : sinu sõna on tõde !
43017018	Nii nagu sina läkitasid minu maailma , läkitan ka mina nemad maailma .
43017019	Ja ma pühitsen ennast nende eest , et ka nemad oleksid pühitsetud tões .
43017020	Aga ma ei palu üksnes nende eest , vaid ka nende eest , kes nende sõna läbi hakkavad minusse uskuma ,
43017021	et kõik oleksid üks , nii nagu sina , Isa , minus ja mina sinus , et nemadki oleksid meis , et maailm usuks , et sina oled minu läkitanud .
43017022	Ja mina olen andnud neile selle kirkuse , mille sina oled andnud mulle , et nad oleksid üks , nii nagu meie oleme üks :
43017023	mina neis ja sina minus , et nad oleksid täielikult üks , nii et maailm tunneks ära , et sina oled minu läkitanud ja et sa oled armastanud neid , nii nagu sa oled armastanud mind .
43017024	Isa , ma tahan , et ka need , keda sa mulle oled andnud , oleksid minuga seal , kus mina olen , et nad näeksid mu kirkust , mille sa oled andnud mulle , sest sa oled mind armastanud enne maailma rajamist .
43017025	Õige Isa , maailm ei ole sind tundnud , aga mina tundsin sind ning need siin tunnevad , et sina oled minu läkitanud .
43017026	Ja ma olen neile andnud teada sinu nime ja annan teada seda , et armastus , millega sina oled armastanud mind , oleks nendes ja mina oleksin nendes . '
43018001	Kui Jeesus seda oli rääkinud , lahkus ta oma jüngritega üle Kidroni jõe . Seal oli aed , kuhu ta läks oma jüngritega .
43018002	Aga seda paika teadis ka tema äraandja Juudas , sest Jeesus oli seal sageli viibinud koos oma jüngritega .
43018003	Võtnud kaasa terve väeosa ning ülempreestritelt ja variseridelt sulaseid , tuli Juudas nüüd sinna tõrvikute ja lampide ja relvadega .
43018004	Jeesus , kes teadis kõike , mis teda ees ootas , astus nüüd nende poole ja küsis : ' Keda te otsite ? '
43018005	Nad vastasid talle : ' Jeesust Naatsaretlast . ' Ta ütles neile : ' Mina olengi see . ' Ka tema äraandja Juudas seisis koos nendega .
43018006	Kui ta nüüd neile ütles : ' Mina olengi see ' , taganesid nad ja kukkusid maha .
43018007	Siis küsis Jeesus neilt veel kord : ' Keda te otsite ? ' Nemad ütlesid : ' Jeesust Naatsaretlast . '
43018008	Jeesus vastas : ' Ma ju ütlesin teile , et mina olengi see . Kui te nüüd mind otsite , siis laske neil minna ' ,
43018009	et läheks täide sõna , mis ta oli öelnud : ' Ma ei ole kaotanud ühtki neist , keda sa mulle oled andnud . '
43018010	Siimon Peetrus , kellel oli mõõk , tõmbas selle nüüd välja ning lõi ülempreestri orja ja raius ära ta parema kõrva ; orja nimi oli Malkus .
43018011	Jeesus ütles siis Peetrusele : ' Pista mõõk tuppe ! Eks ma pea jooma sellest karikast , mille Isa mulle on andnud ? '
43018012	Väeosa ja ülempealik ja juutide sulased võtsid nüüd Jeesuse ja sidusid ta kinni
43018013	ning viisid esiteks Hannase juurde , sest see oli Kaifase äi , ja Kaifas oli tol aastal ülempreester .
43018014	Kaifas oli aga see , kes andis juutidele nõu , et parem on surra ühel inimesel rahva eest .
43018015	Aga Siimon Peetrus ja üks teine jünger järgnesid Jeesusele . See jünger oli ülempreestri tuttav ja ta läks koos Jeesusega ülempreestri õue .
43018016	Peetrus seisis aga väljas ukse ees . Siis väljus see teine jünger , kes oli ülempreestri tuttav , ja kõneles uksehoidjatüdrukuga ning viis Peetruse sisse .
43018017	Uksehoidjatüdruk ütles nüüd Peetrusele : ' Eks sinagi ole üks selle inimese jüngreid ? ' Tema ütles : ' Ei ole . '
43018018	Aga orjad ja sulased olid teinud lõkke , sest oli külm , ja seisid ning soojendasid end . Ja ka Peetrus seisis nende seas ja soojendas end .
43018019	Ülempreester küsitles nüüd Jeesust tema jüngrite ja õpetuse kohta .
43018020	Jeesus vastas talle : ' Mina olen rääkinud maailmale avalikult . Mina olen alati õpetanud sünagoogis ja pühakojas , kuhu kogunevad kõik juudid , ja salaja pole ma rääkinud midagi .
43018021	Miks sa küsid seda minult ? Küsi nendelt , kes on kuulnud , mida ma olen neile rääkinud . Vaata , nemad teavad , mida ma olen öelnud . '
43018022	Aga kui ta seda ütles , andis üks seal kõrval seisnud sulane Jeesusele kõrvakiilu ja ütles talle : ' Kas sa nõnda vastad ülempreestrile ? '
43018023	Jeesus vastas talle : ' Kui ma rääkisin pahasti , siis tunnista see pahaks , kui see oli aga õige , miks sa mind siis lööd ? '
43018024	Siis Hannas läkitas ta kinniseotult ülempreester Kaifase juurde .
43018025	Aga Siimon Peetrus seisis seal ja soojendas end . Nad ütlesid nüüd talle : ' Eks sinagi ole üks tema jüngreid ? ' Tema aga salgas ja ütles : ' Ei ole . '
43018026	Üks ülempreestri orje , selle sugulane , kelle kõrva Peetrus oli ära raiunud , ütles : ' Eks mina näinud sind temaga koos aias ? '
43018027	Siis salgas Peetrus jälle , ja kohe kires kukk .
43018028	Nad viisid nüüd Jeesuse Kaifase juurest kohtukotta . Aga oli varahommik . Ja nad ise ei läinud kohtukotta sisse , et nad ei rüvetaks end , vaid võiksid süüa paasat .
43018029	Pilaatus tuli siis ise nende juurde välja ja lausus : ' Mis kaebus teil on selle inimese peale ? '
43018030	Nad kostsid talle : ' Kui see siin ei oleks kurjategija , ei me siis oleks teda sinu kätte loovutanud ! '
43018031	Pilaatus ütles nüüd neile : ' Võtke teie ta ning mõistke ise tema üle kohut oma Seaduse järgi ! ' Juudid ütlesid talle : ' Meil ei ole meelevalda kedagi tappa ' ,
43018032	et läheks täide Jeesuse sõna , mis ta oli öelnud , kui ta vihjas , missugust surma tal tuleb surra .
43018033	Pilaatus läks nüüd taas kohtukotta ja kutsus Jeesuse ning ütles talle : ' Kas sina oled juutide kuningas ? '
43018034	Jeesus vastas : ' Kas sa ütled seda omast peast või on teised sulle seda minu kohta öelnud ? '
43018035	Pilaatus vastas : ' Egas mina juut ole ! Sinu oma rahvas ja ülempreestrid on andnud su minu kätte . Mis sa oled teinud ? '
43018036	Jeesus vastas : ' Minu kuningriik ei ole sellest maailmast . Kui minu kuningriik oleks sellest maailmast , küll mu sulased oleksid võidelnud , et mind ei oleks antud juutide kätte . Aga minu kuningriik ei ole siit . '
43018037	Pilaatus ütles nüüd talle : ' Sina oled siis ikkagi kuningas ? ' Jeesus vastas : ' Need on sinu sõnad , et mina olen kuningas . Mina olen selleks sündinud ja selleks tulnud maailma , et ma annaksin tunnistust tõe kohta . Igaüks , kes on tõe seest , kuuleb minu häält . '
43018038	Pilaatus küsis temalt : ' Mis on tõde ? ' Ja seda öelnud , läks Pilaatus taas juutide juurde välja ja ütles neile : ' Mina ei leia temal mingit süüd .
43018039	Teil on ju kombeks , et ma paasapühal teile kellegi vabaks lasen . Kas te soovite nüüd , et ma lasen teile vabaks juutide kuninga ? '
43018040	Nemad hüüdsid siis taas : ' Ei , mitte teda , vaid Barabas ! ' Aga Barabas oli röövel .
43019001	Nüüd võttis Pilaatus Jeesuse ja laskis teda piitsutada .
43019002	Ja sõdurid punusid kibuvitstest pärja ning panid selle talle pähe ja purpurmantli selga
43019003	ning tulid tema juurde ja ütlesid : ' Tervist , juutide kuningas ! ' ja andsid talle kõrvakiile .
43019004	Ja Pilaatus läks taas välja ja ütles neile : ' Vaata , ma toon ta teile välja , et te saaksite aru : mina ei leia temal mingit süüd . '
43019005	Siis tuli Jeesus välja , kandes kibuvitsapärga ja purpurmantlit . Ja Pilaatus ütles neile : ' Ennäe inimest ! '
43019006	Kui nüüd ülempreestrid ja sulased teda nägid , hüüdsid nad : ' Löö risti ! Löö risti ! ' Pilaatus ütles neile : ' Võtke teie ta ja lööge ise risti , sest mina ei leia temal süüd ! '
43019007	Juudid vastasid talle : ' Meil on Seadus , ja Seaduse järgi peab ta surema , sest ta on tõstnud ennast Jumala Pojaks . '
43019008	Seda sõna kuuldes kartis Pilaatus veel enam .
43019009	Ja ta läks jälle kohtukotta ja küsis Jeesuselt : ' Kust sina oled ? ' Aga Jeesus ei andnud talle vastust .
43019010	Siis ütles Pilaatus talle : ' Kas sa ei räägi minuga ? Kas sa ei tea , et mul on meelevald sind vabaks lasta ja mul on meelevald sind risti lüüa ? '
43019011	Jeesus vastas : ' Sinul ei oleks mingit meelevalda minu üle , kui see poleks sulle antud ülalt . Seepärast on suurem patt sellel , kes minu on andnud sinu kätte . '
43019012	Sellest alates otsis Pilaatus võimalust teda vabaks lasta . Aga juudid hüüdsid : ' Kui sa tema vabaks lased , siis sa ei ole keisri sõber . Igaüks , kes tõstab enese kuningaks , hakkab vastu keisrile . '
43019013	Kui nüüd Pilaatus neid sõnu kuulis , tõi ta Jeesuse välja ja istus kohtujärjele paika , mida hüütakse Kivipõrandaks , heebrea keeles aga Gabbataks .
43019014	Aga oli paasapühade valmistuspäev , umbes keskpäev . Ja ta ütles juutidele : ' Ennäe , teie kuningas ! '
43019015	Need aga hüüdsid nüüd : ' Vii ära , vii ära , löö ta risti ! ' Pilaatus ütles neile : ' Kas ma pean teie kuninga risti lööma ? ' Ülempreestrid vastasid : ' Meil ei ole kuningat , vaid on keiser . '
43019016	Siis andis Pilaatus Jeesuse nende kätte risti lüüa . Nad võtsid nüüd Jeesuse -
43019017	ja ta läks välja , kandes ise oma risti Pealuuasemeks hüütud paika , mida heebrea keeles kutsutakse Kolgataks .
43019018	Seal nad lõid risti tema ja temaga koos kaks muud surmamõistetut , teine teisele poole , aga Jeesuse keskele .
43019019	Aga Pilaatus kirjutas ka sildi ja pani selle risti külge . Sellele oli kirjutatud : ' Jeesus Naatsaretlane , juutide kuningas . '
43019020	Seda silti luges palju juute , sest paik , kus Jeesus risti löödi , oli linna lähedal , ning silt oli kirjutatud heebrea , ladina ja kreeka keeles .
43019021	Juutide ülempreestrid ütlesid siis Pilaatusele : ' Ära kirjuta ' Juutide kuningas ' , vaid ' Tema ütles : Olen juutide kuningas . ' '
43019022	Pilaatus vastas : ' Mida olen kirjutanud , seda olen kirjutanud . '
43019023	Kui sõdurid olid Jeesuse risti löönud , võtsid nad ta rõivad ja jagasid nelja ossa , igale sõdurile ühe osa . Nad võtsid ka särgi , särk oli aga õmblusteta , kootud ühes tükis ülalt alla .
43019024	Nad ütlesid siis üksteisele : ' Ärgem rebigem seda katki , vaid heitkem liisku , kellele see saab ' , et läheks täide Kiri : ' Nad on mu rõivad omavahel jaganud , ja riiete peale liisku heitnud . ' Sedasama sõdurid nüüd tegidki .
43019025	Aga Jeesuse risti juures seisid tema ema ja tema ema õde Maarja , Kloopase naine , ja Maarja Magdaleena .
43019026	Kui nüüd Jeesus nägi risti kõrval seismas oma ema ja jüngrit , keda ta armastas , siis ta ütles emale : ' Naine , vaata , see on su poeg ! '
43019027	Seejärel ütles ta oma jüngrile : ' Vaata , see on su ema ! ' Ja selsamal tunnil võttis jünger ta enda juurde .
43019028	Pärast seda ütles Jeesus , teades , et kõik on juba lõpetatud , et Kiri läheks täide : ' Mul on janu . '
43019029	Seal seisis äädikat täis anum . Nad torkasid nüüd äädikaga immutatud käsna iisopi roo otsa ja ulatasid selle tema suu juurde .
43019030	Kui nüüd Jeesus oli võtnud äädikat , ütles ta : ' See on lõpetatud ! ' ja , langetanud pea , heitis hinge .
43019031	Aga et oli pühade valmistuspäev , siis palusid juudid Pilaatust , et ristilöödute sääreluud löödaks katki ja nad viidaks minema , et ihud ei jääks ristile hingamispäevaks - sest see hingamispäev oli suur püha .
43019032	Sõdurid tulid nüüd ja lõid katki sääreluud nii esimesel kui teisel , kes koos Jeesusega olid risti löödud .
43019033	Aga kui nad tulid Jeesuse juurde ja nägid , et ta oli juba surnud , siis nad ei löönud katki tema sääreluid ,
43019034	vaid üks sõdur torkas piigiga tema küljesse ning kohe voolas välja verd ja vett .
43019035	Ja see , kes seda nägi , tunnistab seda , ning tema tunnistus on tõsi . Ja tema teab , et ta räägib tõtt , et teiegi usuksite .
43019036	Sest see on sündinud , et läheks täide Kiri : ' Ühtegi tema luud ei purustata . '
43019037	Ja veel teine kirjakoht ütleb : ' Nad saavad näha seda , kelle nad on läbi torganud . '
43019038	Aga pärast seda palus Arimaatia Joosep - ta oli Jeesuse jünger , kuid salaja , sest ta kartis juute - Pilaatuselt luba võtta Jeesuse ihu . Ja Pilaatus lubas . Siis ta tuli ja võttis Jeesuse ihu .
43019039	Siis tuli ka Nikodeemos , kes kord varem oli tulnud Jeesuse juurde öösel , ja tõi kaasa sada naela mürri ja aaloe segu .
43019040	Siis nad võtsid Jeesuse ihu ja mähkisid ta surilinadesse koos lõhnarohtudega , nõnda nagu on juutide matmiskomme .
43019041	Seal paigas aga , kus ta risti löödi , oli aed ning aias uus haud , kuhu ei olnud veel kunagi kedagi pandud .
43019042	Sinna nad panid nüüd Jeesuse juutide pühade valmistuspäeva pärast , sest see haud oli lähedal .
43020001	Maarja Magdaleena tuli hauale nädala esimese päeva varahommikul , kui oli alles pime , ja nägi , et kivi oli haualt ära tõstetud .
43020002	Ta jooksis siis ja tuli Siimon Peetruse ja selle teise jüngri juurde , keda Jeesus armastas , ja ütles neile : ' Nad on Issanda hauast ära viinud ja me ei tea , kuhu nad on ta pannud . '
43020003	Peetrus läks nüüd välja ja see teine jünger ka ning tulid haua juurde .
43020004	Nad jooksid mõlemad koos , ent teine jünger jooksis Peetrusest kiiremini ning jõudis haua juurde esimesena .
43020005	Ja kummargil sisse vaadates nägi ta surilinu . Ometi ei astunud ta sisse .
43020006	Siis tuli ka Siimon Peetrus temale järele ja astus hauda sisse ja nägi maas olevaid surilinu
43020007	ja higirätikut , mis oli Jeesuse pea ümber olnud , et see ei olnud koos surilinadega , vaid eraldi kokkumässituna teises kohas .
43020008	Nüüd siis läks hauda sisse ka see teine jünger , kes esimesena oli hauale tulnud , ning nägi ja uskus .
43020009	Sest nad ei teadnud veel Kirjast , et ta peab surnuist üles tõusma .
43020010	Jüngrid läksid nüüd taas ära kodu poole .
43020011	Maarja seisis aga haua kõrval väljas ja nuttis . Kui ta nõnda nuttis , vaatas ta kummargil hauda
43020012	ja nägi kahte valges riides inglit istuvat seal , kuhu oli pandud Jeesuse ihu , ühte peatsis ja teist jalutsis ,
43020013	ja need ütlesid talle : ' Naine , miks sa nutad ? ' Tema vastas neile : ' Nad on mu Issanda ära viinud ja ma ei tea , kuhu nad on ta pannud . '
43020014	Kui ta seda oli öelnud , pöördus ta ümber ja nägi Jeesust seismas , aga ta ei teadnud , et see on Jeesus .
43020015	Jeesus ütles talle : ' Naine , miks sa nutad ? Keda sa otsid ? ' Maarja arvas ta aedniku olevat ja ütles talle : ' Isand , kui sina oled ta ära kandnud , siis ütle mulle , kuhu sa ta panid , ja ma ise toon ta ära . '
43020016	Ja Jeesus ütles talle : ' Maarja ! ' Too pöördus ümber ja ütles talle heebrea keeles : ' Rabbuuni ' , see tähendab ' Õpetaja ' .
43020017	Jeesus ütles talle : ' Ära puuduta mind , ma ei ole veel üles Isa juurde läinud . Aga mine mu vendade juurde ja ütle neile : Ma lähen üles oma Isa ja teie Isa ning oma Jumala ja teie Jumala juurde . '
43020018	Maarja Magdaleena tuli ja kuulutas jüngritele : ' Ma olen näinud Issandat ja seda kõike ta ütles mulle . '
43020019	Kui nüüd selsamal nädala esimesel päeval oli õhtuaeg ja seal , kuhu jüngrid olid kogunenud , olid uksed lukus , sest nad kartsid juute , tuli Jeesus , jäi seisma nende keskele ja ütles neile : ' Rahu teile ! '
43020020	Kui ta seda oli öelnud , näitas ta neile oma käsi ja külge . Siis said jüngrid rõõmsaks Issandat nähes .
43020021	Jeesus ütles nüüd neile taas : ' Rahu teile ! Nõnda nagu Isa on läkitanud minu , nõnda saadan ka mina teid . '
43020022	Kui ta seda oli öelnud , puhus ta nende peale ja ütles neile : ' Võtke vastu Püha Vaim !
43020023	Kellele te iganes patud andeks annate , neile on need andeks antud , kellele te patud kinnitate , neile on need kinnitatud . '
43020024	Aga Toomas , keda nimetatakse Kaksikuks , üks kaheteistkümnest , ei olnud nendega , kui Jeesus tuli .
43020025	Teised jüngrid ütlesid nüüd talle : ' Meie oleme näinud Issandat . ' Aga tema ütles neile : ' Kui ma ei näe tema käte sees naelajälgi ning ei pista oma sõrme naelte asemeisse ega oma kätt tema külje sisse , ei usu ma mitte ! '
43020026	Ja kaheksa päeva pärast olid ta jüngrid taas kodus ja Toomas nendega . Uksed olid lukus , aga Jeesus tuli , jäi seisma nende keskele ja ütles : ' Rahu teile ! '
43020027	Seejärel ta ütles Toomale : ' Pane oma sõrm siia ja vaata minu käsi ning pane oma käsi ja pista mu külje sisse ning ära ole uskmatu , vaid usklik ! '
43020028	Toomas vastas talle : ' Minu Issand ja minu Jumal ! '
43020029	Jeesus ütles talle : ' Kas sa usud seepärast , et sa oled mind näinud ? Õndsad on need , kes ei näe , kuid usuvad . '
43020030	Jeesus tegi jüngrite ees veel palju muid tunnustähti , mida ei ole sellesse raamatusse kirja pandud ,
43020031	aga need on kirja pandud , et te usuksite , et Jeesus on Kristus , Jumala Poeg , ja et teil uskudes oleks elu tema nimes .
43021001	Pärast seda ilmus Jeesus jüngritele veel Tibeeriase järve ääres . Aga ta ilmus nõnda :
43021002	Siimon Peetrus ja Toomas , keda nimetatakse Kaksikuks , ja Naatanael , kes oli Galilea Kaanast , ja Sebedeuse pojad ja veel kaks tema jüngritest olid seal koos .
43021003	Siimon Peetrus ütles neile : ' Ma lähen kalale . ' Nad ütlesid talle : ' Me tuleme sinuga kaasa . ' Nad läksid välja ja astusid paati . Ent sellel ööl ei püüdnud nad midagi .
43021004	Aga koidu ajal seisis Jeesus kaldal . Ent jüngrid ei teadnud , et see on Jeesus .
43021005	Jeesus ütles siis neile : ' Lapsed , on teil midagi leivakõrvaseks ? ' Nad vastasid talle : ' Ei ole . '
43021006	Aga tema ütles neile : ' Heitke noot paremale poole paati , siis te leiate ! ' Nad heitsidki , ja ei jaksanud seda enam tõmmata kalade hulga tõttu .
43021007	Nüüd ütles jünger , keda Jeesus armastas , Peetrusele : ' See on Issand ! ' Siimon Peetrus , kuulnud , et see on Issand , võttis kuue ümber , sest ta oli alasti , ja hüppas järve .
43021008	Aga teised jüngrid tulid paadiga - nad ei olnud ju kaldast kaugemal kui umbes kakssada küünart - ja vedasid noota kaladega .
43021009	Kui nad nüüd tulid mäele , nägid nad valmis lõket ja selle peal kala ning leiba .
43021010	Jeesus ütles neile : ' Tooge neid kalu , mida te praegu püüdsite ! '
43021011	Siimon Peetrus läks üles ja tõmbas mäele nooda täis suuri kalu , arvult sada viiskümmend kolm . Ja noot ei rebenenud , kuigi neid oli nii palju .
43021012	Jeesus ütles neile : ' Tulge sööma ! ' Ükski jüngritest ei julgenud temalt küsida : ' Kes sa oled ? ' , sest nad teadsid , et ta on Issand .
43021013	Jeesus tuli ja võttis leiva ja andis neile , ja samuti kala .
43021014	See oli Jeesusel juba kolmas kord jüngritele ilmuda pärast surnuist ülestõusmist .
43021015	Kui nad nüüd olid einet võtnud , ütles Jeesus Siimon Peetrusele : ' Siimon , Johannese poeg , kas sa armastad mind rohkem kui need ? ' Peetrus ütles talle : ' Jah , Issand , sina tead , et sa oled mulle armas . ' Jeesus ütles talle : ' Sööda mu tallesid ! '
43021016	Tema ütles talle veel teist korda : ' Siimon , Johannese poeg , kas sa armastad mind ? ' Ta vastas talle : ' Jah , Issand , sina tead , et sa oled mulle armas . ' Jeesus ütles talle : ' Hoia mu lambaid kui karjane ! '
43021017	Tema ütles talle kolmandat korda : ' Siimon , Johannese poeg , kas ma olen sulle armas ? ' Peetrus jäi kurvaks , et Jeesus küsis temalt kolmandat korda : ' Kas ma olen sulle armas ? ' Ja ta ütles temale : ' Issand , sina tead kõik , sina tead , et sa oled mulle armas . ' Jeesus ütles talle : ' Sööda mu lambaid !
43021018	Tõesti , tõesti , ma ütlen sulle , kui sa olid noor , vöötasid sa end ise ning läksid , kuhu sa tahtsid , aga kui sa vanaks saad , siis sa sirutad oma käed välja ja keegi teine vöötab sind ning viib sind , kuhu sa ei taha . '
43021019	Aga seda ta ütles vihjates , missuguse surmaga Peetrus pidi Jumalat austama . Aga kui Jeesus seda oli öelnud , ütles ta talle : ' Järgne mulle ! '
43021020	Peetrus pöördus ja nägi kaasa tulemas jüngrit , keda Jeesus armastas , kes ka õhtusöömaajal oli nõjatunud tema rinnale ja küsinud : ' Issand , kes on su äraandja ? '
43021021	Teda nähes ütles Peetrus nüüd Jeesusele : ' Issand , aga kuidas on temaga ? '
43021022	Jeesus ütles talle : ' Kui ma tahan , et ta jääb minu tulekuni - mis see sinusse puutub ? Sina järgne mulle ! '
43021023	Siis levis kuuldus vendade seas , et too jünger ei surevatki . Aga Jeesus ei olnud öelnud talle , et ta ei sure , vaid : ' Kui ma tahan , et ta jääb minu tulekuni - mis see sinusse puutub ? '
43021024	Tema on see jünger , kes tunnistab neist asjust ja on selle kirjutanud ; ja me teame , et tema tunnistus on õige .
43021025	On veel palju muudki , mida Jeesus tegi . Kui need kõik ükshaaval üles kirjutataks , siis , ma arvan , ei suudaks kogu maailmgi mahutada raamatuid , mis tuleks kirjutada .
44001001	Esimese raamatu , Teofilos , ma kirjutasin kõigest sellest , mida Jeesus algusest peale tegi ja õpetas
44001002	kuni selle päevani , mil ta võeti üles taevasse pärast seda , kui ta apostlitele , keda ta oli valinud Püha Vaimu kaudu , oli andnud korraldusi .
44001003	Neile ta oli pärast oma kannatamist näidanud ennast elavana , tõendades seda mitmel viisil , ilmudes neile neljakümne päeva jooksul ja kõneldes Jumala riigist .
44001004	Kui siis Jeesus viibis koos nendega , keelas ta neil Jeruusalemmast lahkuda , käskides jääda ootama Isa tõotust , ' mis teie olete minult kuulnud .
44001005	Johannes on küll ristinud veega , aga teid ristitakse Püha Vaimuga üsna varsti pärast neid päevi . '
44001006	Siis küsisid temalt need , kes olid kokku tulnud : ' Issand , kas sa sel ajal taastad Iisraeli kuningriigi ? '
44001007	Tema aga ütles neile : ' Ei ole teie osa teada aegu ja tunde , mis Isa on iseenese meelevallaga seadnud ,
44001008	vaid te saate väe Pühalt Vaimult , kes tuleb teie üle , ja te peate olema minu tunnistajad Jeruusalemmas ja kogu Juuda - ja Samaariamaal ning ilmamaa äärteni . '
44001009	Kui Jeesus seda oli öelnud , tõsteti ta nende nähes üles ja pilv varjas ta nende silme eest .
44001010	Kui nad taevasse vaatasid tema minekut , vaata , siis seisis nende juures kaks valgeis rõivais meest ,
44001011	kes ütlesid : ' Galilea mehed , mis te seisate siin ja vaatate üles taevasse ? See Jeesus , kes teilt võeti üles taevasse , tuleb samal kombel , nagu te nägite teda taevasse minevat . '
44001012	Siis nad pöördusid tagasi Jeruusalemma mäelt , mida kutsutakse Õlimäeks ja mis on Jeruusalemma lähedal ühe hingamispäeva teekonna kaugusel .
44001013	Ja kui nad linna tulid , läksid nad ülemisse tuppa , kus neil oli tavaks viibida : Peetrus ja Johannes ja Jaakobus ja Andreas ja Filippus ja Toomas , Bartolomeus ja Matteus , Jaakobus , Alfeuse poeg , ja seloot Siimon ja Juudas , Jaakobuse poeg .
44001014	Nemad kõik olid püsivalt ühel meelel palvetamas koos Jeesuse ema Maarja ning naistega ja Jeesuse vendadega .
44001015	Neil päevil tõusis Peetrus vendade keskel püsti - rahvast oli koos umbes sada kakskümmend inimest - ning ütles :
44001016	' Mehed-vennad ! Täide pidi minema kirjasõna , mis Püha Vaim on Taaveti suu läbi ette kuulutanud Juuda kohta , kellest sai Jeesuse kinnivõtjate teejuht .
44001017	Ta oli ju meie sekka arvatud ja sama teenimine oli temagi osa .
44001018	Just tema hankis ülekohtu palgast enesele põllu , aga ta ise kukkus ülepeakaela alla , lõhkes keskelt ja kogu ta sisikond valgus välja .
44001019	See on saanud teatavaks kõigile Jeruusalemma elanikele , nii et seda põldu nende murdes kutsutakse Hakeldamaks , see tähendab Verepõlluks .
44001020	Laulude raamatusse on ju kirjutatud : ' Tema elupaik saagu tühermaaks ja ärgu elagu selles keegi ' , ja ' Tema ülevaatajaamet saagu teisele ! '
44001021	Niisiis peab saama Jeesuse ülestõusmise tunnistajaks koos meiega üks neist meestest , kes on meie hulgas olnud kogu selle aja , mil Issand Jeesus meie juures käis sisse ja välja ,
44001022	alates Johannese ristimisest kuni päevani , mil ta meilt võeti üles . '
44001023	Ja nad esitasid kaks meest : Joosepi , keda kutsutakse Barsabaseks , hüüdnimega Justus , ning Mattiase .
44001024	Siis nad palvetasid : ' Sina , Issand , kõikide südametundja - näita , kumma neist kahest sina oled valinud
44001025	saama selle teenimiskoha ja apostliameti , kust Juudas on tagasi astunud , et minna paika , kuhu ta kuulub . '
44001026	Ja nad heitsid liisku ja liisk langes Mattiase peale , ja tema arvati ühena kaheteistkümne apostli hulka .
44002001	Kui nelipühapäev kätte jõudis , olid nad kõik koos ühes paigas .
44002002	Ja äkitselt tuli taevast kohin , otsekui tugev tuul oleks puhunud , ja täitis kogu koja , kus nad istusid .
44002003	Ja nad nägid otsekui hargnevaid tulekeeli , mis laskusid iga üksiku peale nende seas .
44002004	Ja nad kõik täideti Püha Vaimuga ning hakkasid rääkima teisi keeli , nõnda nagu Vaim neile andis rääkida .
44002005	Jeruusalemmas oli aga elamas juute , vagasid mehi kõigi rahvaste keskelt , kes on taeva all .
44002006	Kui nüüd see hääl kostis , tuli kokku nende kogukond , ja kõiki valdas hämmastus , sest igaüks kuulis räägitavat oma murret .
44002007	Nad jahmusid ja panid imeks , öeldes : ' Ennäe , eks need kõik , kes räägivad , ole galilealased ?
44002008	Kuidas siis meist igaüks kuuleb oma sünnimaa murret ?
44002009	Meie , partlased ja meedlased ja eelamlased ja kes me elame Mesopotaamia - , Juuda - ja Kappadookiamaal , Pontoses ja Aasias ,
44002010	Früügias ja Pamfüülias , Egiptuses ja Liibüa maades Küreene pool , ja siia elama asunud roomlased ,
44002011	juudid ja nende usku pöördunud kreetlased ja araablased - kuidas me kuuleme räägitavat meie endi keeles Jumala suuri asju ? '
44002012	Nad kõik olid jahmunud ja kahevahel ning ütlesid üksteisele : ' Mis see küll peab olema ? '
44002013	Mõned aga ütlesid pilgates : ' Nad on täis magusat veini ! '
44002014	Siis tõusis Peetrus koos nende üheteistkümnega püsti , tõstis häält ja kõneles neile : ' Juuda mehed ja kõik Jeruusalemma elanikud ! Olgu see teil teada - pange tähele mu sõnu !
44002015	Nemad ei ole sugugi joobnud , nagu te arvate , on ju alles kell üheksa hommikul .
44002016	Vaid see on , mida prohvet Joel on öelnud :
44002017	' Ja viimseil päevil sünnib , ütleb Jumal , et ma valan oma Vaimust välja kõigi inimeste peale ja teie pojad ja teie tütred ennustavad ja teie noored näevad nägemusi ja teie vanad näevad unenägusid ,
44002018	ning oma teenrite ja teenijate peale ma valan neil päevil välja oma Vaimust ja nad ennustavad ,
44002019	ning ma annan märke ülal taevas ja tunnustähti all maa peal : verd ja tuld ja suitsusambaid .
44002020	Päike muutub pimedaks ja kuu vereks , enne kui tuleb Issanda päev , suur ja ülev .
44002021	Ja sünnib , et igaüks , kes hüüab appi Issanda nime , päästetakse . '
44002022	Iisraeli mehed , kuulge neid sõnu : Jeesuse Naatsaretlase , mehe , kellele Jumal on tunnistuse andnud vägevate tegude ja märkide ja tunnustähtedega , mis Jumal tema läbi teie keskel tegi , nõnda kui te isegi teate ,
44002023	tema enda , kui ta oli Jumala määratud nõu ja etteteadmise järgi loovutatud , olete teie ülekohtuste inimeste kätega risti naelutades hukanud .
44002024	Aga Jumal on tema üles äratanud , päästes ta surmavaludest , seepärast et surmal ei olnud väge teda pidada oma võimuses .
44002025	Taavet ütleb tema kohta : ' Ma näen Issandat alati enese silme ees , sest ta on mu paremal pool , et ma ei kõiguks .
44002026	Seepärast mu meel rõõmustab ja mu keel hõiskab , mu ihugi võib hingata lootuses ,
44002027	sest sa ei jäta mu hinge surmavalda ega anna oma Vagale näha kõdunemist .
44002028	Sa oled mulle andnud teada elu tee , sa täidad mind rõõmuga oma palge ees . '
44002029	Mehed-vennad ! Tohib ju avalikult teile öelda peavanem Taavetist , et ka tema on surnud ja maha maetud ja tema haud on meie juures tänini .
44002030	Et ta oli prohvet ja teadis , et Jumal oli talle vandega tõotanud tema troonile seada istuma järglase ta niuete viljast ,
44002031	siis ta nägi ette ning rääkis Messia ülestõusmisest : ' Ei teda jäeta surmavalda ega näe ta liha kõdunemist . '
44002032	Sellesama Jeesuse on Jumal üles äratanud surnuist , meie kõik oleme selle tunnistajad .
44002033	Et ta nüüd Jumala parema käega on ülendatud , siis ta on saanud Isalt Püha Vaimu , nagu oli tõotatud , ning on selle välja valanud ; seda teie nüüd näete ja kuuletegi .
44002034	Taavet ei ole ju läinud taevasse , aga ta ütleb : ' Issand ütles mu Issandale : Istu mu paremale käele ,
44002035	kuni ma panen su vaenlased su jalajäriks ! '
44002036	Kogu Iisraeli sugu teadku nüüd kindlasti , et Jumal on tema teinud Issandaks ja Messiaks , sellesama Jeesuse , kelle teie risti lõite ! '
44002037	Seda kuuldes lõikas see neile südamesse ja nad ütlesid Peetrusele ja teistele apostlitele : ' Mida me peame tegema , mehed-vennad ? '
44002038	Aga Peetrus ütles neile : ' Parandage meelt ja igaüks teist lasku ennast ristida Jeesuse Kristuse nimesse oma pattude andekssaamiseks , ning siis te saate Püha Vaimu anni .
44002039	Sest see tõotus on antud teile ja teie lastele ning kõikidele , kes on eemal , keda iganes Jumal , meie Issand , enese juurde kutsub . '
44002040	Veel paljude muudegi sõnadega veenis Peetrus neid ja manitses : ' Laske end päästa sellest sõgedast sugupõlvest ! '
44002041	Kes nüüd tema sõna vastu võtsid , need ristiti , ning sel päeval lisati nende hulka umbes kolm tuhat inimest .
44002042	Aga nemad püsisid apostlite õpetuses ja osaduses , leivamurdmises ja palvetes .
44002043	Ent igale inimesele tuli kartus , sest palju imetegusid ja tunnustähti sündis apostlite läbi .
44002044	Kõik usklikud olid üheskoos ja kõik oli neil ühine .
44002045	Omandi ja vara nad müüsid ära ning jagasid raha igaühele sedamööda , kuidas keegi vajas .
44002046	Nad viibisid päevast päeva ühel meelel pühakojas , murdsid leiba kodudes ja võtsid rooga juubeldades ning siira südamega ,
44002047	kiites Jumalat ja leides armu kogu rahva silmis . Issand aga lisas päästetuid päevast päeva nende hulka .
44003001	Peetrus ja Johannes läksid üles pühakotta palvusele , mida peeti pärastlõunal kella kolme ajal .
44003002	Ja sinna kanti mees , kes oli sündimisest saadik jalutu . Ta pandi päevast päeva pühakoja selle ukse ette , mida nimetatakse Ilusaks väravaks , pühakotta minejailt almuseid paluma .
44003003	Kui ta nägi Peetrust ja Johannest pühakotta astumas , palus ta neilt almust .
44003004	Siis Peetrus vaatas koos Johannesega teda ainiti ning ütles : ' Vaata meie peale ! '
44003005	Too jäigi neile otsa vaatama , lootes neilt midagi saada .
44003006	Aga Peetrus ütles : ' Hõbedat ega kulda mul ei ole , aga mis mul on , seda ma annan sulle : Jeesuse Kristuse , Naatsaretlase nimel - tõuse ja kõnni ! '
44003007	Ja ta haaras kinni jalutu paremast käest ning aitas ta üles . Ja otsekohe said selle jalapöiad ja pahkluud tugevaks
44003008	ning ta hüppas püsti , seisis ja kõndis ning läks koos nendega pühakotta sisse , käies ja hüpeldes ning Jumalat kiites .
44003009	Ja kogu rahvas nägi teda kõndimas ja Jumalat kiitmas .
44003010	Nad tundsid temas ära sama mehe , kes oli istunud almuse saamiseks pühakoja Ilusa värava ees , ja nad olid imestunud ja kohkunud sellest , mis temaga oli sündinud .
44003011	Aga kui jalutu , kes oli terveks saanud , jäi Peetruse ja Johannese järel käima , jooksis kogu rahvahulk nende juurde kokku paika , mida kutsutakse Saalomoni sammaskäiguks .
44003012	Seda nähes hakkas Peetrus rahvale kõnelema : ' Iisraeli mehed , miks te imestate selle üle või miks te ainiti vahite meid , otsekui meie oleksime oma erilise väe või jumalakartlikkusega selle mehe pannud kõndima ?
44003013	Aabrahami Jumal ja Iisaki Jumal ja Jaakobi Jumal , meie isade Jumal , on kirgastanud oma sulase Jeesuse , kelle teie olete reetnud ja ära salanud Pilaatuse palge ees , kui see oli otsustanud tema vabaks lasta .
44003014	Teie salgasite ära Püha ja Õige ning palusite , et teile kingitaks mees , kes oli mõrtsukas .
44003015	Teie tapsite Elu Juhi , aga Jumal on ta surnuist üles äratanud ; selle tunnistajad oleme meie .
44003016	Ja kuna tema siin , keda te näete ja tunnete , on uskunud Jeesuse nimesse , siis on see nimi teinud ta tugevaks , ja usk , mis tuleb Jeesuse läbi , on talle andnud täie tervise teie kõikide silma all .
44003017	Ja nüüd , vennad , ma tean , et te olete seda teinud teadmatusest just nagu teie ülemadki .
44003018	Jumal on aga sel kombel täide saatnud kõigi oma prohvetite suu kaudu ennustatu , et tema Võitu peab kannatama .
44003019	Parandage siis meelt ja pöörduge , et teie patud kustutataks ,
44003020	nii et Issandalt tuleksid kosumisajad ja ta läkitaks teie jaoks määratud Messia Jeesuse .
44003021	Tema peab jääma taevasse kuni selle ajani , kui uuendatakse kõik , millest Jumal on rääkinud oma pühade prohvetite suu kaudu maailma algusest peale .
44003022	Mooses on ju öelnud : ' Issand , teie Jumal , tõstab teile Prohveti teie vendade seast , seesuguse nagu mina . Teda kuulake kõiges , mida ta iial teile ütleb .
44003023	Aga iga inimene , kes seda Prohvetit ei kuula , kaotatakse rahva seast ära . '
44003024	Kõik prohvetid Saamuelist peale ja hiljem , niipalju kui nad on rääkinud , on ka neid päevi ette kuulutanud .
44003025	Teie olete prohvetite ja selle lepingu lapsed , mille Jumal sõlmis teie isadega , kui ta Aabrahamile ütles : ' Ja sinu soos õnnistatakse kõiki maailma suguvõsasid . '
44003026	Jumal on esmalt teile oma sulase Jeesuse üles äratanud ja teie juurde läkitanud teid õnnistama , kui te igaüks pöördute oma tigedusest . '
44004001	Sellal kui apostlid rahvale rääkisid , astusid nende juurde preestrid ja templipealik ja saduserid .
44004002	Neid ärritas , et apostlid õpetasid rahvast ja kuulutasid surnuist ülestõusmist Jeesuses .
44004003	Nad võtsid Peetruse ja Johannese kinni ja panid nad hommikuni vangimajja , sest oli juba õhtu .
44004004	Aga paljud neist , kes olid Sõna kuulnud , hakkasid uskuma , ja mehi sai arvult umbes viis tuhat .
44004005	Hommikul sündis , et nende ülemad ja vanemad ja kirjatundjad tulid Jeruusalemma kokku ,
44004006	ka ülempreester Hannas ja Kaifas ja Johannes ja Aleksandros ja niipalju kui neid oli ülempreestri soost .
44004007	Ja nad panid apostlid endi keskele seisma ja pärisid : ' Missuguse väega või millise nime abil te olete seda teinud ? '
44004008	Siis Peetrus , täis Püha Vaimu , ütles neile : ' Rahva ülemad ja vanemad !
44004009	Kui meid täna üle kuulatakse vigasele inimesele tehtud heateo pärast , mille läbi ta päästeti ,
44004010	siis olgu teile kõigile ja kogu Iisraeli rahvale teada , et see sündis Jeesuse Kristuse , Naatsaretlase nime abil , kelle teie lõite risti , aga kelle Jumal on üles äratanud surnuist . Sellesama tõttu seisab see inimene siin teie ees tervena .
44004011	Jeesus on ' kivi , mille teie , ehitajad , olete tunnistanud kõlbmatuks , mis on saanud nurgakiviks ' .
44004012	Ja kellegi muu läbi ei ole päästet , sest taeva all ei ole antud inimestele ühtegi teist nime , kelle läbi meid päästetaks . '
44004013	Nähes Peetruse ja Johannese kartmatust ja teada saades , et nad on õppimata ja lihtsad mehed , panid nad seda imeks . Nad tundsid ära , et need mehed olid olnud Jeesuse kaaslased .
44004014	Ja kui nad nägid tervendatud meest nende juures seisvat , ei olnud neil midagi vastu ütelda .
44004015	Siis nad käskisid neid Suurkohtust välja minna ja pidasid omavahel nõu :
44004016	' Mis me peaksime nende inimestega tegema ? Sest see , et nende läbi on sündinud silmapaistev tunnustäht , on teada kõigile jeruusalemlastele ja me ei saa seda salata .
44004017	Kuid et nad sellest nimest ei räägiks enam ühelegi inimesele , siis ähvardagem neid kõvasti . '
44004018	Ja nad kutsusid apostlid sisse ning keelasid neil üldse rääkida ja õpetada Jeesuse nimel .
44004019	Peetrus ja Johannes vastasid aga neile : ' Otsustage ise : kas Jumala ees on õige kuulata teid rohkem kui Jumalat ?
44004020	Meil on ju võimatu jätta rääkimata seda , mida me oleme näinud ja kuulnud . '
44004021	Nemad aga , veel rohkem ähvardades , lasksid apostlid vabaks , sest rahva pärast nad ei leidnud viisi , kuidas apostleid nuhelda , kuna kõik ülistasid Jumalat toimunu eest .
44004022	Sest inimene , kellele see paranemise tunnustäht oli sündinud , oli üle neljakümne aasta vana .
44004023	Pärast vabanemist tulid Peetrus ja Johannes omade juurde ja jutustasid , mida ülempreestrid ja vanemad neile olid öelnud .
44004024	Aga seda kuuldes tõstsid need ühel meelel häält Jumala poole , öeldes : ' Issand , sina , kes sa oled teinud taeva ja maa ja mere ja kõik , mis on nende sees ,
44004025	kes sa oled meie isa Taaveti , oma sulase suu kaudu Püha Vaimu läbi öelnud : ' Miks paganad möllavad ja rahvad taotlevad tühja ?
44004026	Ilmamaa kuningad on astunud siia ja vürstid on kogunenud ühte paika Issanda vastu ja tema Messia vastu . '
44004027	Sest tõepoolest , selles linnas on Heroodes ja Pontius Pilaatus kogunenud ühte paganatega ja Iisraeli rahvaga sinu püha sulase Jeesuse vastu , keda sa oled võidnud ,
44004028	et teha seda , mis sinu käsi ja nõu olid ette määranud sündima .
44004029	Ja nüüd , Issand , vaata nende ähvarduste peale ja lase oma sulastel täie julgusega kõnelda sinu sõna ,
44004030	sirutades oma käe haigete parandamiseks ning tunnustähtede ja imetegude sündimiseks sinu püha sulase Jeesuse nime läbi . '
44004031	Ja nende palve järel kõikus paik , kus nad olid koos , ja nad kõik täideti Püha Vaimuga ja nad kõnelesid Jumala sõna julgesti .
44004032	Ja usklike kogul oli üks süda ja üks hing ning keegi ei öelnud oma vara kohta , et see on tema oma , vaid kõik oli neil ühine .
44004033	Ja apostlid tunnistasid suure väega Issanda Jeesuse ülestõusmist , ja suur arm oli nende kõikide peal .
44004034	Nende seas ei olnud keegi puuduses , sest kõik , kes olid maade või majade omanikud , tõid müümisel saadud raha
44004035	ja panid apostlite jalge ette . Igaühele jagati siis sedamööda , kuidas keegi vajas .
44004036	Näiteks Joosep , Küprose saarelt pärit leviit , keda apostlid hüüdsid lisanimega Barnabaseks , mis tähendab Julgustuse poeg ,
44004037	müüs ära oma põllu ning tõi raha ja pani apostlite jalge ette .
44005001	Aga keegi mees , Hananias nimi , oli koos oma naise Safiiraga müünud omandi
44005002	ja osa saadud rahast naise teades kõrvale toimetanud , ja osa ta tõi ja pani apostlite jalgade ette .
44005003	Siis ütles Peetrus : ' Hananias , mispärast on saatan vallanud su südame , et sa valetasid Pühale Vaimule ja toimetasid kõrvale osa maatüki eest saadud rahast ?
44005004	Eks see sinu käes olles olnud su oma ja müüdunagi sinu meelevallas ? Mispärast sa oled selle ette võtnud oma südames ? Sa ei ole valetanud inimestele , vaid Jumalale . '
44005005	Neid sõnu kuuldes langes Hananias maha ja heitis hinge . Ja suur kartus tuli kõikide peale , kes seda kuulsid .
44005006	Noormehed aga tõusid ja mässisid ta linasse , kandsid välja ja matsid maha .
44005007	Umbes kolme tunni pärast juhtus , et tema naine tuli sisse ega teadnud , mis oli sündinud .
44005008	Peetrus küsis temalt : ' Ütle mulle , kas te müüsite maatüki sellise hinnaga ? ' Tema ütles : ' Jah , selle hinnaga . '
44005009	Peetrus ütles nüüd talle : ' Mispärast te olete ühte nõusse heitnud , et Issanda Vaimu kiusata ? Ennäe , nende jalad , kes su mehe on matnud , on ukse taga ja nad kannavad välja sinugi . '
44005010	Otsekohe kukkus naine tema jalge ette ja heitis hinge . Ja kui noormehed sisse tulid , leidsid nad ta surnud olevat ning kandsid ta välja ja matsid ta tema mehe kõrvale .
44005011	Ja suur kartus tuli terve koguduse peale ja kõikide peale , kes seda kuulsid .
44005012	Apostlite käte läbi sündis palju tunnustähti ja imetegusid rahva seas , ja nad olid kõik koos ühel meelel Saalomoni sammaskäigus .
44005013	Ehkki muudest inimestest ei söandanud keegi nendega lähedalt suhelda , pidas rahvas neist suurt lugu .
44005014	Seda enam aga lisandus neid , kes uskusid Issandasse , suurel hulgal nii mehi kui naisi ,
44005015	nii et nad kandsid ka haigeid tänavatele ning panid need kanderaamidele ja vooditele , et Peetruse möödudes kas või tema varigi langeks mõne peale neist .
44005016	Ka Jeruusalemma ümbruse linnade rahvas tuli kokku , tuues haigeid ja rüvedatest vaimudest vaevatuid , kes kõik said terveks .
44005017	Aga ülempreester ja kõik ta kaaslased , saduseride erakond , muutusid kadedaks
44005018	ja pistsid oma käed apostlite külge ning panid nad üldvanglasse .
44005019	Issanda ingel avas aga öösel vangimaja uksed , viis nad välja ja ütles :
44005020	' Minge , seiske ja kõnelge rahvale pühakojas kõik selle elu sõnad ! '
44005021	Kui apostlid seda olid kuulnud , tulid nad koidu ajal pühakotta ja hakkasid õpetama . Aga kui ülempreester ja tema kaaslased pärale jõudsid , kutsusid nad kokku Suurkohtu ja kõik Iisraeli rahva vanemad ning läkitasid kohtuteenrid vangimajja apostleid ära tooma .
44005022	Kui need nüüd pärale jõudsid , ei leidnud nad apostleid vanglast . Nad pöördusid tagasi ja teatasid :
44005023	' Me leidsime vangimaja küll täiesti kindlalt lukustatuna ja valvurid ustel seismas , aga kui me ukse avasime , ei leidnud seest kedagi . '
44005024	Neid sõnumeid kuuldes olid templipealik ja ülempreestrid nõutud - mis küll võis juhtuda ?
44005025	Siis aga saabus keegi , kes teatas neile : ' Ennäe , mehed , kelle teie panite vanglasse , seisavad pühakojas ja õpetavad rahvast ! '
44005026	Siis läks templipealik sulastega kaasa ja tõi apostlid ära ; aga mitte vägisi , sest nad kartsid , et muidu rahvas viskab nad kividega surnuks .
44005027	Nad tõid siis apostlid ning panid seisma Suurkohtu ette . Ja ülempreester küsis neilt :
44005028	' Eks me ole teid rangelt keelanud õpetamast selle nimel ? Ja vaata , te olete Jeruusalemma oma õpetusega täitnud ja tahate selle inimese vere tuua meie peale ! '
44005029	Peetrus ja teised apostlid kostsid : ' Jumala sõna tuleb enam kuulata kui inimese sõna .
44005030	Meie isade Jumal on üles äratanud Jeesuse , kelle teie olete tapnud , riputades ta ristipuu külge .
44005031	Jumal on just tema oma parema käega ülendanud Juhiks ja Päästjaks , andma Iisraeli rahvale meeleparandust ja pattude andeksandmist .
44005032	Ja meie oleme kõige selle tunnistajad ning samuti Püha Vaim , kelle Jumal on andnud neile , kes on talle kuulekad . '
44005033	Kui nad seda kuulsid , lõikas see neile südamesse ja nad tahtsid apostlid hukata .
44005034	Siis aga tõusis Suurkohtus üles üks variser , Gamaliel nimi , Moosese Seaduse õpetaja , keda kogu rahvas hindas , käskis mehed natukeseks ajaks välja viia
44005035	ning ütles Suurkohtu liikmetele : ' Iisraeli mehed , olge ettevaatlikud nende inimestega , mida te ka tahate teha !
44005036	Sest hiljaaegu tõusis Teudas , öeldes enese kellegi olevat , ja tema poole kaldus arvult ligi nelisada meest . Ta hukati ja kõik tema pooldajad hajutati ning neist ei jäänud midagi järele .
44005037	Pärast teda tõusis rahvaloenduspäevil üles galilealane Juudas ja ahvatles rahva enese järel ära taganema . Temagi hukkus ja kõik tema pooldajad pillutati laiali .
44005038	Ja nüüd ma ütlen teile : Jätke need inimesed rahule ja laske neil olla - sest kui see nõu või tegu on inimestest , siis see läheb tühja ,
44005039	aga kui see on Jumalast , ei suuda teie seda hävitada - , et teist ei saaks sõdijaid Jumala enese vastu ! ' Nad võtsidki teda kuulda
44005040	ja kutsusid apostlid sisse , peksid neid ja keelasid neil rääkida Jeesuse nimel ning lasksid nad vabaks .
44005041	Aga nemad läksid Suurkohtu palge eest minema , rõõmustades , et neid on väärt arvatud kannatama teotust selle nime pärast .
44005042	Ja nad ei lakanud iga päev pühakojas ja kodasid mööda õpetamast ja kuulutamast evangeeliumi Kristusest Jeesusest .
44006001	Aga neil päevil , kui jüngrite arv kasvas , hakkasid kreekakeelsed juudid nurisema heebrea keelt kõnelevate vastu , et igapäevases abiandmises jäetakse nende lesed kahe silma vahele .
44006002	Siis kutsusid need kaksteist kokku jüngrite kogu ning ütlesid : ' See ei sobi , et me Jumala sõna kõrvale jättes hoolitseme toidulaudade eest .
44006003	Vennad , vaadake endi seast seitse meest , kellel on hea maine ja kes on täis Vaimu ja tarkust , et me võiksime nemad seada sellesse ametisse .
44006004	Meie ise aga tahame pühenduda palvetamisele ja sõna teenimisele . '
44006005	See kõne meeldis tervele kogukonnale . Ja nad valisid Stefanose , mehe täis usku ja Püha Vaimu , ja Filippuse ja Prokorose ja Nikanori ja Timoni ja Parmenase ja Nikolaose , juudi usku pöördunud antiooklase .
44006006	Need nad seadsid apostlite ette , ja kui nad palvetasid , panid nad oma käed nende peale .
44006007	Ja Jumala sõna levis ning jüngrite arv Jeruusalemmas kasvas väga suureks ; ka suur hulk preestreid võttis usu omaks .
44006008	Aga Stefanos , täis armu ja väge , tegi imetegusid ja suuri tunnustähti rahva seas .
44006009	Siis tõusid mõned nõndanimetatud vabakslastute ja küreenlaste ja aleksandrialaste sünagoogist ning nende seast , kes on Kiliikia ja Aasia poolt , Stefanosega vaidlema ,
44006010	ent ei suutnud vastu seista tarkusele ja Vaimule , kelle läbi tema rääkis .
44006011	Siis nad kihutasid üles mehi ütlema : ' Me oleme kuulnud teda rääkivat teotussõnu Moosese ja Jumala vastu . '
44006012	Nad ässitasid rahvast ja vanemaid ja kirjatundjaid ning tulid , võtsid Stefanose kinni ja viisid ta Suurkohtu ette .
44006013	Nad seadsid sinna ka valetunnistajaid , kes ütlesid : ' See inimene ei lakka rääkimast sõnu püha paiga ja Seaduse vastu .
44006014	Me oleme kuulnud teda ütlevat , et see Jeesus Naatsaretlane hävitab selle koha ja muudab kombed , mis Mooses meile on pärandanud . '
44006015	Ja kui kõik Suurkohtus istujad teda ainiti vaatasid , nägid nad tema palge olevat otsekui ingli palge .
44007001	Ülempreester küsis : ' Kas see on nõnda ? '
44007002	Aga Stefanos ütles : ' Mehed , vennad ja isad , kuulge ! Kirkuse Jumal näitas ennast meie isale Aabrahamile , kui ta oli Mesopotaamias , enne Haaranisse elama asumist ,
44007003	ning ütles talle : ' Mine välja oma maalt ja oma sugulaste seast ja siirdu sinna maale , mille ma sulle näitan ! '
44007004	Siis ta lahkus kaldealaste maalt ja asus elama Haaranisse . Ja pärast oma isa surma asus ta sealt ümber sellele maale , kus te nüüd elate .
44007005	Ja Jumal ei andnud Aabrahamile siin jalatäitki maad pärandiks , ent tõotas selle anda omandiks talle ja ta järglastele - kuigi tal ei olnud last .
44007006	Jumal rääkis nõnda : Tema järglased elavad võõrana võõral maal ja nad orjastatakse ja neile tehakse kurja nelisada aastat ,
44007007	ja rahvast , kes nad orjastab , mina karistan , ütles Jumal , ja pärast seda nad lähevad välja ja teenivad mind selles paigas .
44007008	Ja Jumal andis talle ümberlõikamislepingu . Ja nii sündis talle Iisak ja ta lõikas tema ümber kaheksandal päeval . Ja Iisakile sündis Jaakob , ja Jaakobile need kaksteist peavanemat .
44007009	Ja peavanemad kadestasid Joosepit ja müüsid ta ära Egiptusesse , ent Jumal oli temaga
44007010	ja kiskus ta välja kõigist ta viletsustest ning andis talle armu ja tarkust vaarao , Egiptuse kuninga ees , ning see tõstis ta kogu Egiptusemaa ja terve oma koja ülemaks .
44007011	Aga siis tuli nälg kogu Egiptuse - ja Kaananimaale ja suur viletsus ning meie isad ei leidnud toidupoolist .
44007012	Aga kui Jaakob sai kuulda , et Egiptuses on vilja , läkitas ta meie isad sinna esimest korda .
44007013	Ja teisel korral andis Joosep ennast tunda oma vendadele , ja vaaraole sai teatavaks Joosepi päritolu .
44007014	Siis Joosep laskis kutsuda enda juurde oma isa Jaakobi ja kogu oma suguvõsa , seitsekümmend viis hinge .
44007015	Ja Jaakob läks alla Egiptusesse . Ja tema suri seal ja ka meie isad ,
44007016	ja nad viidi Sekemisse ja pandi hauda , mille Aabraham oli hõbeda eest ostnud Hamori laste käest Sekemis .
44007017	Kui nüüd lähenes selle tõotuse aeg , mille Jumal Aabrahamile oli andnud , kosus rahvas ja kasvas Egiptuses ,
44007018	kuni tõusis teine kuningas , kes Joosepist midagi ei teadnud .
44007019	See tarvitas kavalust meie soo kallal ja tegi kurja meie isadele , nõudes , et nende imikud heidetaks ära , nii et need ei jääks ellu .
44007020	Sel ajal sündis Mooses ja ta meeldis Jumalale . Teda kasvatati kolm kuud tema isa kojas .
44007021	Aga kui ta oli ära heidetud , siis vaarao tütar lapsendas ta ning kasvatas endale pojaks .
44007022	Ja Moosesele õpetati kogu egiptlaste tarkust ja tema oli vägev oma sõnadelt ja tegudelt .
44007023	Aga kui tal neljakümnes aasta täis sai , tuli tema südamesse mõte minna vaatama oma vendi , Iisraeli lapsi .
44007024	Ja kui ta nägi ühele ülekohut tehtavat , läks ta appi ja maksis kätte selle eest , kellele tehti liiga , lüües egiptlase maha .
44007025	Ta arvas , et ta vennad mõistavad , kuidas Jumal tema käe läbi annab neile pääste , aga nad ei mõistnud .
44007026	Ja järgmisel päeval , sattudes nende juurde , kui nad tülitsesid omavahel , katsus ta neid lepitada ja ütles : ' Mehed , te olete ometi vennad , miks te siis teete teineteisele ülekohut ? '
44007027	Aga see , kes tegi ligimesele ülekohut , tõukas ta eemale ja ütles : ' Kes sind on tõstnud meile ülemaks ja õigusemõistjaks ?
44007028	Kas sa tahad ka mind hukata samal kombel , nagu sa eile hukkasid egiptlase ? '
44007029	Nende sõnade pärast Mooses põgenes ja elas võõrana Midjanimaal , kus talle sündis kaks poega .
44007030	Ja kui nelikümmend aastat sai täis , näitas talle ennast ingel Siinai mäe lähedal kõrbes tuleleegis kibuvitsapõõsas .
44007031	Mooses imestas seda nägemust nähes , ja kui ta astus lähemale vaatama , kostis Issanda hääl :
44007032	' Mina olen sinu isade Jumal , Aabrahami ja Iisaki ja Jaakobi Jumal . ' Aga Mooses hakkas värisema ega julgenud enam vaadata .
44007033	Siis ütles Issand talle : ' Võta jalatsid jalast , sest paik , kus sa seisad , on püha maa !
44007034	Ma olen küllalt näinud oma rahva vaevamist Egiptuses ja olen kuulnud nende ägamist ning olen alla tulnud neid vabastama . Ja nüüd mine , ma läkitan su Egiptusesse ! '
44007035	Sellesama Moosese , kelle nad olid ära salanud , öeldes : ' Kes sind on tõstnud meile ülemaks ja õigusemõistjaks ? ' , selle läkitas Jumal ülemaks ja lunastajaks ingli käe läbi , kes oli ennast talle näidanud kibuvitsapõõsas .
44007036	Seesama Mooses viis nad välja , tehes imetegusid ja tunnustähti Egiptusemaal ja Punases meres ja kõrbes neljakümne aasta jooksul .
44007037	See on see Mooses , kes ütles Iisraeli lastele : ' Jumal tõstab teie vendade seast teile Prohveti , seesuguse nagu mina . '
44007038	Tema on see , kes oli koguduse seas kõrbes koos ingliga , kes kõneles talle Siinai mäel , ja oli koos meie isadega , kes said elavaid sõnu meile edasiandmiseks .
44007039	Kuid meie isad ei tahtnud olla talle kuulekad , vaid tõukasid ta eemale ja pöördusid oma südamega Egiptuse poole ,
44007040	öeldes Aaronile : ' Tee meile jumalaid , kes käiksid meie eel , sest me ei tea , mis on juhtunud selle Moosesega , kes tõi meid välja Egiptusest ! '
44007041	Ja nad tegid noil päevil vasika ja viisid sellele ebajumalale ohvreid ja rõõmustasid oma käte tegude üle .
44007042	Jumal aga pööras neile selja ning jättis nad teenima taevavägesid , nõnda nagu prohvetite raamatus on kirjutatud : ' Kas teie , Iisraeli sugu , tõite mulle tapa - ja roaohvreid nelikümmend aastat kõrbes olles ?
44007043	Ei , vaid te võtsite Mooloki telgi ja oma jumala Raifa tähe , kujud , mis te olite teinud , et neid kummardada ; ja ma asutan teid teisele poole Paabelit . '
44007044	Meie isadel oli tunnistustelk kõrbes , nõnda nagu oli seadnud ingel , kes Moosesel käskis selle teha eeskuju järgi , mida ta oli näinud .
44007045	Selle telgi võtsid meie isad omaks ja koos Joosuaga tõid selle kaasa nende rahvaste maa vallutamisel , kelle Jumal oli tõuganud eemale meie isade palge eest . Nii see oli Taaveti päevini ,
44007046	Taavet leidis armu Jumala silmis ja palus , et ta leiaks eluaseme Jaakobi soole .
44007047	Saalomon ehitas aga temale koja .
44007048	Kuid Kõigekõrgem ei ela kätega tehtus , nagu prohvet ütleb :
44007049	' Taevas on mu troon ja maa minu jalajäri . Millise koja teie tahate mulle ehitada ? ' ütleb Issand .
44007050	' Eks minu käsi ole kõik need teinud ? ! '
44007051	Te kangekaelsed ja ümberlõikamatud südamelt ja kõrvadelt ! Teie panete alati vastu Pühale Vaimule , nii nagu teie isad , nõnda teete teiegi .
44007052	Keda prohvetitest teie isad ei ole taga kiusanud ? Ja nad on tapnud need , kes kuulutasid ette selle Õige tulemist , kelle reetjaiks ja mõrtsukaiks nüüd olete saanud teie ,
44007053	kes te saite Seaduse inglite antud korralduse kaudu , ent ei ole seda pidanud . '
44007054	Aga kui nad seda kuulsid , lõikas see neil südamesse ja nad kiristasid hambaid .
44007055	Stefanos aga , täis Püha Vaimu , vaatas ainiti taevasse ja nägi Jumala kirkust ning Jeesust seismas Jumala paremal käel
44007056	ja ütles : ' Ennäe , ma näen taevaid avanevat ja Inimese Poja seisvat Jumala paremal käel . '
44007057	Selle peale nad karjusid valju häälega ja oma kõrvu kinni hoides sööstsid nagu üks mees tema kallale
44007058	ja kihutasid ta linnast välja ning viskasid teda kividega . Ja tunnistajad panid oma rõivad maha ühe noormehe jalgade ette , keda kutsuti Sauluseks ,
44007059	ja nad viskasid kividega Stefanost , kes valjusti hüüdis : ' Issand Jeesus , võta mu vaim vastu ! '
44007060	Ja ta laskus põlvili ning hüüdis suure häälega : ' Issand , ära pane seda neile patuks ! ' Ja kui ta seda oli öelnud , uinus ta .
44008001	Saulus oli samuti tema hukkamise poolt . Sel päeval tõusis suur tagakiusamine Jeruusalemma koguduse vastu ja kõik peale apostlite hajutati mööda Juuda - ja Samaariamaad .
44008002	Aga mõned vagad mehed matsid Stefanose maha ja tegid suure leinatalituse tema pärast .
44008003	Ent Saulus hakkas laastama kogudust , käis mööda kodasid ning vedas kaasa mehi ja naisi ning andis need vangi .
44008004	Nüüd käisid need , kes olid tagakiusamisel hajutatud , mööda maad ja kuulutasid evangeeliumi .
44008005	Filippus tuli ühte Samaaria linna ja kuulutas rahvale Kristust .
44008006	Rahvahulk pani üksmeelselt tähele , mida Filippus ütles , kuuldes teda ning nähes tunnustähti , mida ta tegi .
44008007	Sest paljudest , kel olid rüvedad vaimud , läksid need välja valju häälega kisendades , palju halvatuid ja jalutuid aga sai terveks .
44008008	Ja suur rõõm oli selles linnas .
44008009	Aga üks mees , Siimon nimi , oli juba varem selles linnas ja nõidus ning pani Samaaria rahvast jahmuma , öeldes end kellegi suure olevat .
44008010	Tema mõju all olid kõik , nii pisikesed kui suured , ja ütlesid : ' See on Jumala vägi , mida hüütakse Suureks . '
44008011	Nad olid tema mõju all , sest ta oli kaua aega neid nõidumisega jahmuma pannud .
44008012	Aga kui nad hakkasid uskuma Filippust , kes neile kuulutas evangeeliumi Jumala riigist ja Jeesuse Kristuse nimest , siis ristiti nii mehi kui naisi .
44008013	Siimonastki sai usklik , ja kui ta oli ristitud , jäi ta alati Filippuse juurde . Ta oli väga jahmunud , nähes sündimas suuri tunnustähti ja vägevaid tegusid .
44008014	Aga kui Jeruusalemmas olevad apostlid said kuulda , et Samaaria on Jumala sõna vastu võtnud , läkitasid nad nende juurde Peetruse ja Johannese .
44008015	Need tulid kohale ja palvetasid samaarlaste eest , et nad võtaksid vastu Püha Vaimu .
44008016	Sest Vaim ei olnud langenud veel kellegi peale nende seast , nad olid üksnes ristitud Issanda Jeesuse nimesse .
44008017	Siis panid apostlid oma käed nende peale ja nad võtsid vastu Püha Vaimu .
44008018	Aga kui Siimon nägi , et Vaim antakse apostlite käte pealepanemise kaudu , tõi ta neile raha
44008019	ja ütles : ' Andke minulegi see meelevald , et igaüks saaks Püha Vaimu , kelle peale ma iganes oma käed panen ! '
44008020	Aga Peetrus ütles talle : ' Hävigu su hõbe koos sinuga , et sa arvad Jumala andi saavat raha eest !
44008021	Sul ei ole osa ega pärandit selles sõnas , sest su süda ei ole siiras Jumala ees .
44008022	Paranda nüüd meelt oma kurjusest ja anu Issandat , et su mõttevälgatus sulle ehk andeks antaks .
44008023	Sest ma näen sind olevat täis kibedat sappi ja ülekohtu köidikus . '
44008024	Siimon aga vastas : ' Paluge teie minu eest Issandat , et minu peale ei tuleks midagi sellest , mis te olete öelnud ! '
44008025	Kui apostlid nüüd olid Issanda sõna tunnistanud ja rääkinud , pöördusid nad tagasi Jeruusalemma ja kuulutasid evangeeliumi paljudes samaarlaste külades .
44008026	Issanda ingel rääkis aga Filippusele : ' Tõuse ja mine lõuna poole seda teed , mis läheb Jeruusalemmast alla Gaza poole ! See on tühermaa . '
44008027	Ja Filippus tõusis ning läks . Ja vaata , üks Etioopia eunuhh , etiooplaste kuninganna kandake võimukandja , kes valitses kogu ta varanduse üle , oli tulnud Jeruusalemma Jumalat kummardama
44008028	ning oli tagasi pöördumas ja istus oma tõllas ning luges prohvet Jesaja raamatut .
44008029	Ja Vaim ütles Filippusele : ' Mine ja ligine sellele tõllale ! '
44008030	Filippus jooksis tõlla juurde ja kuulis teda lugevat prohvet Jesaja raamatut ning küsis : ' Kas sa ka aru saad , mida sa loed ? '
44008031	Tema vastas : ' Kuidas ma võin aru saada , kui keegi mind ei juhata ? ' Ja ta palus Filippust astuda üles ja istuda enese kõrvale .
44008032	Ja kirjakoht , mida ta luges , oli see : ' Tema on kui lammas viidud tappa ja otsekui tall on hääletu oma niitja ees , nõnda ei ava ka tema oma suud .
44008033	Tema alandamisega on tema õigus ära võetud . Kes jõuab tema suguvõsast jutustada ? Sest ta elu võetakse ära maa pealt . '
44008034	Ja eunuhh hakkas rääkima ning ütles Filippusele : ' Ma palun sind , kelle kohta prohvet seda ütleb ? Kas enese või kellegi teise kohta ? '
44008035	Aga Filippus avas oma suu ja sellest kirjakohast lähtudes kuulutas talle evangeeliumi Jeesusest .
44008036	Aga kui nad teed mööda edasi läksid , jõudsid nad ühe vee äärde . Ja eunuhh lausus : ' Ennäe , vesi ! Mis takistab , et mind ei võiks ristida ? '
44008037	[ Aga Filippus ütles : ' Kui sa usud kogu südamest , siis on see võimalik . ' Ta vastas ja ütles : ' Ma usun , et Jeesus Kristus on Jumala Poeg ! ' ]
44008038	Ja ta käskis tõlla peatada ja nad mõlemad , Filippus ja eunuhh , astusid vette , ja Filippus ristis tema .
44008039	Aga kui nad veest välja tulid , haaras Issanda Vaim Filippuse , ja eunuhh ei näinud teda enam . Kuid ta läks oma teed edasi rõõmuga .
44008040	Aga Filippus leiti Asdodist , ja ta kuulutas mööda maad käies evangeeliumi kõigile linnadele , kuni ta jõudis Kaisareasse .
44009001	Aga Saulus , kes ikka veel paiskas tapmisähvardusi Issanda jüngrite vastu , läks ülempreestri juurde
44009002	ning palus temalt kirja Damaskuse sünagoogidele , et kui ta iial peaks leidma mõne usuteel käijaist , olgu mehi või naisi , võiks neid aheldatult tuua Jeruusalemma .
44009003	Kui ta oli sinna minemas ja lähenes Damaskusele , välgatas äkitselt taevast tema ümber valgus
44009004	ja ta kukkus maa peale maha ja kuulis üht häält , mis talle ütles : ' Saul , Saul , miks sa mind taga kiusad ? '
44009005	Aga tema ütles : ' Isand , kes sa oled ? ' Ja hääl vastas : ' Mina olen Jeesus , keda sa taga kiusad .
44009006	Kuid tõuse püsti ja mine linna , seal öeldakse sulle , mida sa pead tegema . '
44009007	Mehed , kes temaga koos käisid teed , seisid sõnatult ; nad kuulsid küll häält , ei näinud aga kedagi .
44009008	Aga Saulus tõusis maast üles , ja oma silmi avades ei näinud midagi . Ning ta viidi kättpidi talutades Damaskusesse .
44009009	Ja kolm päeva oli ta pime , ei söönud ega joonud .
44009010	Ent Damaskuses oli üks jünger , Hananias nimi , ja Issand ütles temale nägemuses : ' Hananias ! ' Tema vastas : ' Issand , vaata , siin ma olen ! '
44009011	Issand ütles talle : ' Tõuse ja mine tänavale , mida kutsutakse Sirgeks , ja otsi Juuda kojas üles Tarsosest pärit Sauluse-nimeline mees , sest vaata , tema palvetab
44009012	ja on nägemuses näinud üht meest , Hananias nimi , sisse astuvat ja käed tema peale panevat , et ta nägemise tagasi saaks . '
44009013	Hananias aga vastas : ' Issand , ma olen paljudelt kuulnud sellest mehest , kui palju kurja ta on teinud sinu pühadele Jeruusalemmas ,
44009014	ja siingi on tal ülempreestrite käest meelevald aheldada kõiki , kes sinu nime appi hüüavad . '
44009015	Aga Issand ütles talle : ' Mine , sest tema on mul valitud tööriist minu nime kandma rahvaste ja kuningate ja Iisraeli laste ette ,
44009016	sest mina tahan talle näidata , mida kõike ta peab kannatama minu nime pärast . '
44009017	Siis Hananias läks ja astus sisse sinna kotta ja , pannud oma käed Sauluse peale , ütles : ' Saul , vend , Issand on mu läkitanud - Jeesus , kes end sulle näitas teel , mida mööda sa tulid , et sa jälle näeksid ja saaksid täis Püha Vaimu . '
44009018	Ja kohe langes Sauluse silmadelt otsekui soomuseid ja ta nägi jälle . Ta tõusis püsti ja laskis enese ristida .
44009019	Ja kui ta oli toitu võtnud , sai ta tagasi oma jõu . Saulus oli siis mõned päevad Damaskuses jüngrite juures
44009020	ning hakkas üsna varsti kuulutama sünagoogides Jeesusest , et see on Jumala Poeg .
44009021	Aga kõik kuulajad jahmusid ning ütlesid : ' Eks tema ole seesama , kes Jeruusalemmas hävitas selle nime appihüüdjaid ja kes on siia tulnud selleks , et neid viia aheldatult ülempreestrite juurde ? '
44009022	Saulus läks aga järjest vägevamaks ja ajas segadusse Damaskuses elavad juudid ning selgitas , et Jeesus ongi Messias .
44009023	Kui juba üsna hulk päevi oli möödunud , võtsid juudid nõuks ta hukata .
44009024	Aga Saulusele sai nende salasepitsus teatavaks . Nemad luurasid aga päevad ja ööd väravais , et teda hukata .
44009025	Kuid ühel ööl ta õpilased võtsid ja lasksid ta korvi sees müüriava kaudu alla .
44009026	Jõudnud Jeruusalemma , püüdis Saulus jüngritega liituda , ent kõik kartsid teda ega uskunud , et ta on jünger .
44009027	Aga Barnabas võttis Sauluse oma hoolde ja viis ta apostlite juurde ning jutustas neile , kuidas Saulus teel oli näinud Issandat ning temaga kõnelnud ja kuidas ta oli Damaskuses avalikult Jeesuse nimel kuulutanud .
44009028	Ja Saulus käis nende juures Jeruusalemmas sisse ja välja ning kuulutas avalikult rõõmusõnumit Issanda nimel .
44009029	Ta rääkis ja vaidles ka kreekakeelsete juutidega , aga need võtsid nõuks ta hukata .
44009030	Ent kui vennad seda teada said , viisid nad ta alla Kaisareasse ja läkitasid Tarsosesse .
44009031	Nüüd oli kogudusel tervel Juuda - , Galilea - ja Samaariamaal rahu end üles ehitada ja käia Issanda kartuses , ja see üha kasvas Püha Vaimu julgustusel .
44009032	Aga sündis , et Peetrus kõiki paiku läbi käies tuli ka Lüddas elavate pühade juurde .
44009033	Seal leidis ta ühe inimese , Aineas nimi , kes oli olnud halvatuna voodis maas juba kaheksa aastat .
44009034	Ja Peetrus ütles talle : ' Aineas ! Jeesus Kristus teeb su terveks . Tõuse ja sea oma ase korda ! ' Ja Aineas tõusis kohe .
44009035	Ja kõik Lüdda ja Saaroni elanikud nägid teda ja pöördusid Issanda poole .
44009036	Aga Joppes oli naisjünger nimega Tabiita , see on tõlkes Gasell . Tema elu oli täis häid tegusid ja ta jagas palju almuseid .
44009037	Aga neil päevil juhtus , et ta jäi haigeks ja suri . Ta pesti ja pandi ülemisse tuppa .
44009038	Et aga Lüdda on Joppe lähedal , siis jüngrid , kuuldes , et Peetrus on seal , läkitasid kaks meest tema juurde palvega : ' Ära viivita meie juurde tulekuga ! '
44009039	Peetrus tõusiski ja läks nendega . Kui ta pärale jõudis , viidi ta ülemisse tuppa ja kõik lesknaised tulid tema juurde , nutsid ja näitasid särke ja kuubesid , mida Gasell nendega olles oli teinud .
44009040	Aga Peetrus ajas kõik välja , heitis põlvili ja palvetas ning pöördus ja ütles surnukehale : ' Tabiita , tõuse püsti ! ' Tema avas oma silmad ja tõusis Peetrust nähes istuma .
44009041	Aga Peetrus andis talle käe ja tõstis ta püsti , hüüdis sisse pühad ja lesknaised ning seadis Tabiita elavalt nende ette .
44009042	Aga see sai teatavaks kogu Joppes , ja paljud hakkasid uskuma Issandasse .
44009043	Ja Peetrus jäi mitmeks päevaks Joppesse ühe nahkuri Siimona juurde .
44010001	Kaisarea linnas oli üks mees , Korneelius nimi , nõndanimetatud Itaalia kohordi pealik ,
44010002	vaga ja jumalakartlik koos terve oma perega ; ta jagas rahvale palju almuseid ja palus alati Jumalat .
44010003	See nägi nägemuses selgesti , umbes kell kolm pärast lõunat , Jumala ingli enese juurde sisse astuvat ja ütlevat : ' Korneelius ! '
44010004	Tema vaatas aga ainiti ingli otsa ja ütles kartma lüües : ' Mis on , isand ? ' See ütles talle : ' Sinu palved ja su almused on tõusnud Jumala ette sind meelde tuletama .
44010005	Ja nüüd saada mehi Joppesse ning lase kutsuda Siimon , kelle hüüdnimi on Peetrus .
44010006	Tema on külaliseks nahkur Siimona juures , kellel on koda mere ääres . '
44010007	Kui temaga rääkinud ingel oli lahkunud , kutsus Korneelius kaks majateenrit ja ühe jumalakartliku sõduri nende hulgast , kes alati ta juures viibisid ,
44010008	jutustas neile kõigest ning läkitas nad Joppesse .
44010009	Aga järgmisel päeval , kui nad teed käies lähenesid linnale , läks Peetrus keskpäeva ajal katusele palvetama .
44010010	Ja talle tuli nälg ning ta tahtis midagi süüa . Aga kui talle süüa tehti , siis sündis , et ta oli nagu endast ära
44010011	ja nägi taeva avatud olevat ja sealt laskuvat anuma otsekui suure lina , mida nelja nurka pidi maa peale lasti .
44010012	Selle sees oli igasuguseid ilmamaa neljajalgseid ja roomajaid ja taeva linde .
44010013	Ja talle kostis hääl : ' Tõuse , Peetrus , tapa ja söö ! '
44010014	Aga Peetrus ütles : ' Ei ilmaski , Issand , sest ma ei ole veel kunagi söönud seda , mis on keelatud ja rüve . '
44010015	Ja hääl hüüdis talle teist korda : ' Mida Jumal on puhtaks tunnistanud , seda sina ära pea keelatuks ! '
44010016	See sündis kolm korda , ja kohe võeti anum üles taevasse .
44010017	Aga kui Peetrus oli eneses kahevahel , mida tema nähtud nägemus küll peaks tähendama , vaata , siis Korneeliuse läkitatud mehed , kes olid Siimona koja üles otsinud , seisid värava taga
44010018	ning pärisid , hüüdes : ' Kas Siimon , hüüdnimega Peetrus , on siin külas ? '
44010019	Peetrus alles mõtiskles nägemuse üle , kui Vaim ütles talle : ' Vaata , kolm meest otsib sind .
44010020	Tõuse nüüd kohe , astu alla ja mine nendega koos ilma kõhklemata , sest mina ise olen nad läkitanud . '
44010021	Peetrus astus siis alla meeste juurde ja ütles : ' Ennäe , mina olen see , keda te otsite . Mis asja pärast te olete tulnud ? '
44010022	Nemad vastasid : ' Rooma pealik Korneelius , õiglane ja jumalakartlik mees , kellel on hea maine kogu juuda rahva hulgas , on saanud pühalt inglilt märku sind oma majja kutsuda ja kuulata sinu sõnu . '
44010023	Siis ta kutsus nad sisse endale külla . Järgmisel päeval Peetrus tõusis ja läks teele koos nendega ja mõned Joppe vennad läksid temaga kaasa .
44010024	Aga ülejärgmisel päeval jõudis ta Kaisareasse . Korneelius ootas neid juba ja oli oma sugulased ja lähemad sõbrad kokku kutsunud .
44010025	Kui Peetrus sisse astus , läks Korneelius talle vastu ja kummardas teda ta jalgade ette maha heites .
44010026	Aga Peetrus tõstis ta üles ja ütles : ' Tõuse püsti , ka mina olen ju inimene ! '
44010027	Ja temaga vesteldes astus ta sisse ja leidis palju kokkutulnuid .
44010028	Peetrus ütles neile : ' Küllap te teate , et juuda mehel on lubamatu suhelda muulasega või minna tema juurde . Aga Jumal on mulle selgeks teinud , et ühtegi inimest ei tohi nimetada halvaks ega rüvedaks .
44010029	Seepärast ma olengi sõnalausumata tulnud , kui mind kutsuti . Nüüd ma küsin : mis asja pärast te olete mu kutsunud ? '
44010030	Ja Korneelius ütles : ' Nelja päeva eest , samuti pärastlõunal kella kolme paiku , ma palvetasin oma majas . Ja vaata , mu ees seisis üks mees säravas rõivas
44010031	ning ütles : ' Korneelius , su palvet on kuuldud ja su almuseid on tuletatud meelde Jumala ees .
44010032	Saada nüüd käskjalad Joppesse ja kutsu Siimon , kelle hüüdnimi on Peetrus ; tema on külas nahkur Siimona kojas mere ääres . '
44010033	Ma saatsin siis otsekohe sinu järele ja sa oled hästi teinud , et sa tulid . Nüüd me oleme siis kõik üheskoos Jumala ees kuulamas kõike , mida Issand sulle on käskinud . '
44010034	Nüüd avas Peetrus oma suu ja ütles : ' Tõepoolest , nüüd ma mõistan , et Jumal ei ole erapoolik ,
44010035	vaid talle on vastuvõetav iga rahva hulgast see , kes teda kardab ja teeb õigust .
44010036	See on sõna , mille ta on läkitanud Iisraeli lastele , kuulutades evangeeliumi rahust Jeesuse Kristuse kaudu , kes on kõikide Issand .
44010037	Te teate seda , mis on sündinud algul Galileas ja siis kogu Juudamaal pärast ristimist , mida kuulutas Johannes -
44010038	kuidas Jeesus Naatsaretist , keda Jumal oli võidnud Püha Vaimu ja väega , käis mööda maad head tehes ja parandades kõiki kuradi poolt rõhutuid , sest Jumal oli temaga .
44010039	Ja meie oleme kõige selle tunnistajad , mis ta on teinud juutide maal ja Jeruusalemmas . Nemad aga hukkasid tema , riputades ta ristipuu külge .
44010040	Sellesama on Jumal kolmandal päeval üles äratanud ja lasknud tal saada avalikuks ;
44010041	mitte kogu rahvale , vaid Jumala poolt ette märgitud tunnistajaile , meile , kes me oleme temaga koos söönud ja joonud pärast seda , kui ta oli üles tõusnud surnuist .
44010042	Ja tema on käskinud meid rahvale kuulutada ja tunnistada , et tema on Jumala poolt määratud elavate ja surnute kohtumõistja .
44010043	Temast tunnistavad kõik prohvetid , et igaüks , kes temasse usub , saab tema nime läbi pattude andeksandmise . '
44010044	Kui Peetrus alles neid sõnu rääkis , langes Püha Vaim kõikide peale , kes seda sõna kuulsid .
44010045	Ja kõik need usklikud ümberlõigatute hulgast , kes olid Peetrusega kaasa tulnud , jahmusid sellest , et Püha Vaimu andi valati ka paganate peale ,
44010046	sest nad kuulsid neid võõraid keeli rääkivat ja Jumala suurust ülistavat . Siis hakkas Peetrus rääkima :
44010047	' Kas keegi võib vett keelata , et ei ristitaks neid , kes on saanud Püha Vaimu nõnda nagu meiegi ? '
44010048	Ta käskis nad ristida Jeesuse Kristuse nimesse . Siis nad palusid teda jääda mõneks päevaks nende juurde .
44011001	Aga apostlid ja vennad , kes elasid mööda Juudamaad laiali , said kuulda , et ka paganad olid Jumala sõna vastu võtnud .
44011002	Kui nüüd Peetrus tuli üles Jeruusalemma , riidlesid ümberlõigatud temaga :
44011003	' Sina oled astunud sisse ümberlõikamata meeste juurde ja söönud koos nendega ! '
44011004	Siis Peetrus hakkas rääkima ja seletas neile järgemööda kõik :
44011005	' Mina olin Joppe linnas palvetamas ja nägin nagu endast ära olles nägemuse : üks anum , mida lasti nelja nurka pidi taevast maa peale , laskus nagu suur lina ja tuli otse minu ette .
44011006	Ja kui ma seda ainiti vaatasin , nägin ma ilmamaa neljajalgseid ja metsloomi ja roomajaid ja taeva linde .
44011007	Aga ma kuulsin ka häält mulle ütlevat : ' Tõuse , Peetrus , tapa ja söö ! '
44011008	Aga mina ütlesin : ' Ei ilmaski , Issand , sest minu suust ei ole veel kunagi sisse läinud midagi keelatut ega rüvedat ! '
44011009	Hääl taevast ütles aga teist korda : ' Mida Jumal on puhtaks tunnistanud , seda sina ära pea keelatuks ! '
44011010	See sündis kolm korda , ja kõik tõmmati jälle üles taevasse .
44011011	Ja ennäe , otsekohe seisis koja ees , kus me olime , kolm meest , kes olid läkitatud Kaisareast minu juurde .
44011012	Aga Vaim ütles mulle , et ma läheksin nendega kaasa ilma kõhklemata . Minuga tulid koos ka need kuus venda ja me läksime selle mehe majja .
44011013	Ja tema jutustas meile , kuidas ta oli näinud inglit oma majas seismas ja ütlemas : ' Läkita mehi Joppesse ja kutsu Siimon , kelle hüüdnimi on Peetrus .
44011014	Tema räägib sulle sõnu , mille läbi sina ja kogu su pere saate päästetud . '
44011015	Kui ma siis hakkasin rääkima , langes Püha Vaim nende peale nii nagu meiegi peale alguses .
44011016	Siis tuli mulle meelde Issanda sõna , kuidas ta ütles : ' Johannes ristis küll veega , aga teid ristitakse Püha Vaimuga . '
44011017	Kui nüüd Jumal on andnud neile samasuguse anni kui meilegi , kes me usume Issandasse Jeesusesse Kristusesse , kes olen siis mina , et ma oleksin võinud Jumalat keelata ? '
44011018	Seda kuuldes nad rahunesid ja andsid Jumalale au , üteldes : ' Siis on Jumal ka paganatele andnud meeleparanduse eluks . '
44011019	Need , kes olid Stefanose pärast tekkinud viletsuses hajutatud , käisid mööda maad Foiniikiani ja Küprose saareni ja Antiookiani , rääkides sõna ainuüksi juutidele .
44011020	Nende hulgas oli ka Küprose ja Küreene mehi , need rääkisid pärast Antiookiasse jõudmist ka kreeklastele , kuulutades neile evangeeliumi Issandast Jeesusest .
44011021	Issanda käsi oli nendega , ja suur oli nende arv , kes uskuma hakates pöördusid Issanda poole .
44011022	Aga jutt nendest kostis Jeruusalemmas oleva koguduse kõrvu ja nad läkitasid Barnabase Antiookiasse .
44011023	Kui ta pärale jõudis ja nägi Jumala armu , sai ta rõõmsaks ja julgustas kõiki jääma kindlameelselt Issanda omaks .
44011024	Sest ta oli hea mees , täis Püha Vaimu ja usku . Ja palju rahvast lisati Issanda omade hulka .
44011025	Siis läks Barnabas Tarsosesse Saulust otsima ,
44011026	ja kui ta leidis tema , tõi ta tema Antiookiasse . Ning nad käisid terve aasta koos koguduses ja õpetasid suurt hulka rahvast . Ja see oli Antiookias , kus jüngreid esimest korda hakati nimetama kristlasteks .
44011027	Noil päevil tuli prohveteid Jeruusalemmast Antiookiasse .
44011028	Üks neist , Agabos nimi , tõusis ja andis Vaimu läbi teada , et suur nälg on tulemas kogu riigis . Nõnda ka sündis keiser Klaudiuse ajal .
44011029	Aga iga jünger otsustas saata Juudamaal elavatele vendadele abi , nii kuidas kellegi käekäik lubas .
44011030	Seda nad tegidki , läkitades annid Barnabase ja Sauluse kaudu vanematele .
44012001	Aga sel ajal hakkas kuningas Heroodes mõnele kogudusest kurja tegema .
44012002	Ta tappis mõõgaga Jaakobuse , Johannese venna .
44012003	Aga nähes , et see juutidele meeldis , võttis ta kinni ka Peetruse . See oli just hapnemata leibade pühal .
44012004	Heroodes vahistas Peetruse ja pani ta vanglasse ning andis nelja neljamehelise sõdurite salga valvata , kavatsedes ta pärast paasapühi rahva ette tuua .
44012005	Nii peeti siis Peetrust vangis , aga kogudus palvetas lakkamatult Jumala poole tema pärast .
44012006	Ööl enne seda , kui Heroodes tahtis Peetruse enese ette tuua , magas Peetrus kahe sõduri vahel kahe ketiga aheldatult , ja vahimehed ukse ees valvasid vanglat .
44012007	Ja ennäe , Issanda ingel seisis seal ning valgus helkis vangikongis . Ingel lõi Peetrust vastu külge , äratas ta üles ja ütles : ' Tõuse kiiresti ! ' Ja Peetruse ahelad langesid käte ümbert maha .
44012008	Ingel aga ütles talle : ' Pane vöö vööle ja seo oma jalatsid jalga ! ' Tema tegigi nõnda . Ja ingel ütles talle : ' Pane oma kuub selga ja tule minu järele . '
44012009	Ja Peetrus tuli välja ja käis tema järel ega teadnud , et see , mis ingel tegi , on tõsi , vaid arvas end nägevat nägemust .
44012010	Ja nad läbisid esimese ja teise vahiposti ning tulid linna viiva raudvärava ette . See avanes neile iseenesest ja nad väljusid ja läksid edasi üht tänavat pidi . Ja järsku lahkus ingel tema juurest .
44012011	Ja kui Peetrus jälle hakkas aru saama , lausus ta : ' Nüüd ma tean , et Issand on tõesti oma ingli läkitanud ja mu välja kiskunud Heroodese käest ning kõigest , mida juuda rahvas ootab . '
44012012	Ja märgates , kus ta on , tuli ta selle Maarja koja juurde , kes on Markuseks hüütava Johannese ema . Sinna oli suur hulk rahvast kokku tulnud palvetama .
44012013	Kui ta siis hooviväravale koputas , tuli sinna kuulatama tüdruk , Roode nimi .
44012014	Kui ta Peetruse hääle järgi ära tundis , siis rõõmu tõttu ei avanud ta väravat , vaid jooksis sisse ja teatas , et Peetrus seisab värava taga .
44012015	Nemad ütlesid talle : ' Sa jampsid ! ' Tema aga kinnitas , et see on nõnda . Siis nad ütlesid : ' See on tema ingel . '
44012016	Peetrus koputas üha edasi . Kui nad nüüd avasid , nägid nad teda ja jahmusid .
44012017	Peetrus aga viipas neile käega , et nad vait jääksid , ning jutustas , kuidas Issand oli ta vanglast välja toonud , ning ütles : ' Teatage seda Jaakobusele ja vendadele ! ' Ja ta väljus ning läks sealt ära teise paika .
44012018	Aga päeva saabudes olid sõdurid suures ärevuses selle pärast , mis Peetrusega oli juhtunud .
44012019	Kui Heroodes teda otsis ega leidnud , kuulas ta vangivalvurid üle ja käskis need viia hukkamisele . Ise ta läks Juudamaalt alla Kaisareasse ja jäi sinna .
44012020	Ent Heroodes kandis viha Tüürose ja Siidoni rahva peale . Nood tulid ühel meelel tema juurde ja , saanud nõusse kuninga kambriülema Blastose , palusid rahu ; sest nende maa sai oma toiduse kuninga alalt .
44012021	Määratud päeval pani Heroodes selga kuninglikud rõivad , istus kohtujärjele ja pidas neile kõne .
44012022	Rahvas aga hüüdis : ' See ei ole inimese , vaid Jumala hääl ! '
44012023	Aga otsekohe lõi teda Issanda ingel , seepärast et ta ei andnud au Jumalale . Ja ussidest sööduna heitis Heroodes hinge .
44012024	Aga Jumala sõna kasvas ja levis .
44012025	Ent Barnabas ja Saulus , olles lõpetanud oma teenistuse Jeruusalemmas , tulid tagasi ja võtsid enestega kaasa Johannese , keda hüüti Markuseks .
44013001	Aga Antiookias olevas koguduses oli prohveteid ja õpetajaid : Barnabas , Siimeon , keda hüüti Nigeriks , Luukius Küreenest , Manaeen , kes oli kasvanud üles koos nelivürst Heroodesega , ja Saulus .
44013002	Kui need siis Issandat teenisid ja paastusid , ütles Püha Vaim : ' Eraldage mulle Barnabas ja Saulus tööle , milleks ma olen nad kutsunud ! '
44013003	Siis nad paastusid ja palvetasid , panid oma käed nende peale ning saatsid nad teele .
44013004	Kui nad olid Püha Vaimu poolt teele saadetud , tulid nad alla Seleukeiasse ja purjetasid Küprosele .
44013005	Ja kui nad jõudsid Salamisesse , kuulutasid nad Jumala sõna juudi sünagoogides . Neil oli ka Johannes abiliseks .
44013006	Nad käisid läbi terve saare Pafosest saadik . Seal leidsid nad ühe juudi nõia ning valeprohveti nimega Barjeesus .
44013007	See oli maavalitseja Sergius Pauluse juures , kes oli mõistlik mees . Too kutsus Barnabase ja Sauluse enese juurde ning soovis kuulata Jumala sõna .
44013008	Aga neile pani vastu Elümas , ' nõid ' - sest nõnda tuleb tõlkida ta nime - , püüdes maavalitsejat usust eemale pöörata .
44013009	Aga Saulus , keda hüütakse Pauluseks , täis Püha Vaimu , vaatas teda teravalt
44013010	ja ütles : ' Oh sa kuradi poeg , täis kõiksugu kavalust ja kõiksugu kelmust , kõige õiguse vaenlane , kas sa ei lakka Issanda sirgeid teid väänamast ?
44013011	Ja nüüd , vaata , Issanda käsi tuleb su peale ja sa jääd pimedaks ega näe päikest tükil ajal ! ' Ja otsekohe langes Elümase üle pimedus ning ringi tammudes otsis ta talutajaid .
44013012	Kui maavalitseja nägi , mis juhtus , hakkas ta uskuma , olles hämmastunud Issanda õpetusest .
44013013	Aga Paulus ja tema kaaslased purjetasid edasi Pafosest ja tulid Pergesse , Pamfüüliamaale . Seal Johannes lahkus neist ja pöördus tagasi Jeruusalemma .
44013014	Aga nemad läksid Pergest edasi ja jõudsid Pisiidia-poolsesse Antiookiasse . Hingamispäeval läksid nad sünagoogi ja istusid maha .
44013015	Pärast Seaduse ja Prohvetite ettelugemist läkitasid sünagoogi vanemad neile sõna : ' Mehed-vennad , kui teil on mõni julgustussõna rahva jaoks , siis öelge ! '
44013016	Siis tõusis Paulus üles , viipas käega ja ütles : ' Iisraeli mehed ja teie , kes kardate Jumalat , kuulge !
44013017	Iisraeli rahva Jumal valis ära meie isad ja tegi nendest suure rahva , kui nad olid pagulastena Egiptuses , ja ta tõi nad sealt välja kõrgele tõstetud vägeva käega .
44013018	Ja ligi nelikümmend aastat talus ta nende kombeid kõrbes ;
44013019	ja ta hävitas seitse rahvast Kaananimaal ja andis nende maa neile pärandiks
44013020	ligi neljasaja viiekümneks aastaks . Ja pärast seda andis ta neile kohtumõistjaid prohvet Saamueli ajani .
44013021	Ja seejärel nad palusid endale kuningat , ja Jumal andis neile neljakümneks aastaks Sauli , Kiisi poja , mehe Benjamini suguharust .
44013022	Ja kui ta selle oli tagandanud , äratas ta neile kuningaks Taaveti , kellest ta ka tunnistas : ' Ma olen leidnud Taaveti , Iisai poja , endale meelepärase mehe , kes teeb kõik mu tahtmist mööda . '
44013023	Sellesama mehe soost on Jumal oma tõotust mööda toonud Jeesuse Iisraelile Päästjaks .
44013024	Enne tema tulekut kuulutas Johannes meeleparandusristimist kogu Iisraeli rahvale .
44013025	Kui Johannes oli oma elukäiku lõpetamas , ütles ta : ' Mina ei ole see , kelle te arvate minu olevat , kuid vaata , pärast mind tuleb see , kelle jalatsit jalast päästma mina ei ole väärt . '
44013026	Mehed-vennad , Aabrahami soo lapsed , ja need teie seas , kes Jumalat kardavad : meile on läkitatud see päästesõna .
44013027	Sest Jeruusalemma elanikud ja nende ülemad ei tundnud teda ära , ja saatsid nõnda oma kohtuotsusega täide prohvetite ütlused , mida igal hingamispäeval loetakse ,
44013028	ja ühtegi surmasüüd leidmata palusid nad Pilaatust , et ta hukataks .
44013029	Ja kui nad olid täitnud kõik , mis temast oli kirjutatud , võeti ta ristipuult maha ja pandi hauda .
44013030	Jumal aga äratas ta surnuist üles .
44013031	Ta oli palju päevi nähtav neile , kes koos temaga olid tulnud Galileast üles Jeruusalemma . Needsamad on nüüd tema tunnistajad rahva ees .
44013032	Ja meie kuulutame teile rõõmusõnumit isadele antud tõotusest ,
44013033	et Jumal Jeesust üles äratades on täielikult täitnud tõotuse nende lastele , meile - nagu ka teises laulus on kirjutatud : ' Sina oled mu Poeg , täna ma olen su sünnitanud . '
44013034	Et ta on tema surnuist üles tõusta lasknud , nõnda et ta eales ei pöördu tagasi kõdunemisse , seda on ta öelnud nii : ' Ma täidan teile need Taavetile antud pühad ja kindlad tõotused . '
44013035	Seepärast ütleb ta ka teisal : ' Sina ei lase oma Pühal näha kõdunemist . '
44013036	Sest Taavet , kui ta oma sugupõlve ajal Jumala tahtmist oli teeninud , uinus magama ja maeti oma esivanemate juurde ning nägi kõdunemist ,
44013037	see aga , kelle Jumal on üles äratanud , ei näinud kõdunemist .
44013038	Olgu siis teile teada , mehed-vennad , et tema kaudu kuulutatakse teile pattude andeksandmist , ja see õigeksmõist , mida te ei suutnud leida Moosese Seaduses ,
44013039	on temas , kelles see on täielikult võimalik igale inimesele , kes usub .
44013040	Vaadake siis , et teile ei juhtuks , mis on öeldud prohvetite kirjades :
44013041	' Vaadake , te põlastajad , ja imestage ja hävige . Sest ma teen ühe teo teie päevil , teo , mida te ei usuks , kui keegi seda teile jutustaks . ' '
44013042	Kui nad siis välja läksid , paluti apostleid ka järgmisel hingamispäeval neid asju rääkima .
44013043	Pärast sünagoogist äraminekut järgnesid paljud juudid ja jumalakartlikud proselüüdid Paulusele ja Barnabasele , kes vestlesid nendega ja veensid neid jääma Jumala armusse .
44013044	Aga järgmisel hingamispäeval kogunes peaaegu kogu linn Issanda sõna kuulama .
44013045	Rahvahulki nähes muutusid juudid väga kadedaks ja vaidlesid pilgates vastu Pauluse sõnadele .
44013046	Paulus ja Barnabas aga ütlesid avalikult : ' Meie kohus oli rääkida Jumala sõna esiteks teile , aga et teie selle enesest ära tõukasite ega arva end igavest elu väärivat , siis vaata , me pöördume paganate poole .
44013047	Sest nõnda on meid Issand käskinud : ' Ma olen su pannud paganate valguseks , et sa oleksid päästeks ilmamaa otsani . ' '
44013048	Seda kuuldes rõõmustasid paganad ja ülistasid Issanda sõna ning said usklikuks , nii palju kui neid oli määratud igaveseks eluks .
44013049	Ja Issanda sõna levis üle kogu maakonna .
44013050	Aga juudid ässitasid kõrgemast seisusest jumalakartlikke naisi ja linna ülikuid , õhutades neid taga kiusama Paulust ja Barnabast , ning kihutasid nad välja oma piirkonnast .
44013051	Nemad aga raputasid tolmu oma jalgadelt nende peale ja tulid Ikoonioni .
44013052	Ja jüngrid said täis rõõmu ja Püha Vaimu .
44014001	Aga Ikoonionis sündis , et nad tulid juudi sünagoogi ja kõnelesid seal nõnda , et suur hulk juute ja kreeklasi sai usklikuks .
44014002	Aga sõnakuulmatud juudid õhutasid ja ärritasid paganate hinged vendade vastu vihale .
44014003	Apostlid viibisid seal kauemat aega , kuulutades avalikult Issandat , kes andis tunnistust oma armusõnale ja laskis sündida nende käte läbi tunnustähti ja imetegusid .
44014004	Aga linna elanikud jagunesid kaheks : ühed olid juutide , teised apostlite poolt .
44014005	Kui siis paganad ja juudid koos oma ülematega tahtsid apostleid teotada ja kividega surnuks visata ,
44014006	põgenesid nood sellest teada saades Lükaoonia linnadesse Lüstrasse ja Derbesse ja nende ümbruskonda
44014007	ning kuulutasid seal evangeeliumi .
44014008	Ja Lüstras istus maas üks vigaste jalgadega mees , emaihust saadik halvatud , kes polnud veel kunagi kõndinud .
44014009	Too kuulis Paulust rääkimas . Kui Paulus talle otsa vaadates märkas , et mehel on usku saada päästetud ,
44014010	hüüdis ta valju häälega : ' Tõuse püsti ! Seisa oma jalgadel ! ' Ja too hüppas püsti ja kõndis .
44014011	Rahvahulgad aga , nähes , mis Paulus oli teinud , tõstsid häält ja ütlesid lükaoonia keeles : ' Jumalad on inimeste sarnastena tulnud alla meie juurde . '
44014012	Nad hüüdsid Barnabast Zeusiks ja Paulust Hermeseks , sest tema pidas kõnet .
44014013	Ja linna ääres asuva Zeusi templi preester tõi härgi ja lillevanikuid värava ette ja tahtis koos rahvaga neile ohverdada .
44014014	Aga kui apostlid Barnabas ja Paulus seda kuulsid , käristasid nad oma rõivad katki ja tormasid rahvahulga sekka , hüüdes :
44014015	' Mehed , miks te seda teete ! Meiegi oleme teiesugused nõdrad inimesed , ja me kuulutame teile evangeeliumi , et te pöörduksite tühjadest asjadest elava Jumala poole , kes on teinud taeva ja maa ja mere ning kõik , mis nende sees on ,
44014016	kes läinud sugupõlvede ajal on lubanud kõigil paganail käia nende oma teedel ,
44014017	ja ometi ei ole jätnud andmata endast tunnistust , tehes head : andnud taevast teile vihma ja viljakaid aegu , kosutanud teid toiduga ja teie südant rõõmuga . '
44014018	Ja nii kõneldes suutsid nad vaevu vaigistada rahvahulka , et see neile ei ohverdaks .
44014019	Aga Antiookiast ja Ikoonionist tuli sinna juute ja need said rahvahulga oma nõusse . Ja nad viskasid Paulust kividega ning lohistasid ta linnast välja , pidades teda surnuks .
44014020	Aga kui jüngrid olid kogunenud tema ümber , tõusis Paulus püsti ja läks linna . Järgmisel päeval lahkus ta koos Barnabasega Derbesse .
44014021	Kui nad ka sellele linnale olid evangeeliumi kuulutanud ja paljud olid jüngriteks saanud , pöördusid nad tagasi Lüstrasse ja Ikoonioni ja Antiookiasse
44014022	ning kinnitasid jüngrite hingi , julgustades neid jääma ususse ja seletades , et meil tuleb paljude viletsuste kaudu sisse minna Jumala riiki .
44014023	Kui nad siis igale kogudusele siin ja seal olid käte pealepanemisega vanemad seadnud , jätsid nad pärast palvetamist ja paastumisi nemad Issanda hooleks , kellesse need olid hakanud uskuma .
44014024	Ja läbinud Pisiidiamaa , saabusid nad Pamfüüliasse .
44014025	Ja kui nad Perges olid sõna kuulutanud , läksid nad edasi Ataaliasse .
44014026	Sealt nad purjetasid Antiookiasse , kus nad olid antud Jumala armu hooleks selle töö tarvis , mille nad nüüd olid lõpetanud .
44014027	Pärale jõudnud ja koguduse kokku kutsunud , kuulutasid nad , mida kõike Jumal oli teinud nende juures ja et ta oli paganatele avanud usu ukse .
44014028	Ja nad viibisid seal jüngrite keskel kauemat aega .
44015001	Siis tulid mõned Juudamaalt alla ja õpetasid vendi : ' Kui te ei lase endid Moosese kombe järgi ümber lõigata , siis te ei või pääseda . '
44015002	Et sellest tuli tüli ning Paulusel ja Barnabasel oli nendega palju vaidlemist , siis määrati nii , et Paulus , Barnabas ja mõned muud nende seast lähevad selle tüliküsimuse pärast Jeruusalemma apostlite ja vanemate juurde .
44015003	Siis kogudus saatis nad teele ja nad läksid läbi Foiniikia ning Samaaria ja jutustasid paganate pöördumisest , tehes selle sõnumiga suurt rõõmu kõigile vendadele .
44015004	Kui nad Jeruusalemma saabusid , võtsid kogudus , apostlid ja vanemad nad vastu . Ja nemad kuulutasid , mida kõike Jumal oli teinud nende juures .
44015005	Aga mõned variseride hulgast , kes olid saanud usklikuks , tõusid ja ütlesid : ' Neid peab ümber lõikama ja käskima pidada Moosese Seadust . '
44015006	Apostlid ja vanemad tulid nüüd kokku seda kõike arutama .
44015007	Kui siis sündis palju vaidlemist , tõusis Peetrus ja ütles neile : ' Mehed-vennad , te teate , et Jumal juba ammusest ajast on valinud teie seast minu , et minu suu läbi paganad kuuleksid evangeeliumi sõna ja saaksid usklikuks .
44015008	Ja südametundja Jumal on nende eest tunnistanud , andes neile Püha Vaimu nagu meilegi ,
44015009	ja ei ole teinud mingit vahet meie ja nende vahel , olles usu läbi puhastanud nende südamed .
44015010	Miks te siis nüüd kiusate Jumalat , soovides panna jüngrite kaela iket , mida ei ole jaksanud kanda ei meie isad ega meie ?
44015011	Ent meie usume end päästetud olevat Issanda Jeesuse armu läbi samal kombel nagu nemadki . '
44015012	Siis jäi kogu hulk vait ja kuulas , kuidas Barnabas ja Paulus jutustasid , kui palju tunnustähti ja imetegusid Jumal oli teinud paganate seas nende kaudu .
44015013	Pärast , kui nad olid lõpetanud , hakkas Jaakobus kõnelema : ' Mehed-vennad , kuulge mind !
44015014	Siimeon on rääkinud , kuidas Jumal algusest peale on pidanud hoolt , et koguda paganate seast endale rahvast .
44015015	Sellega sobivad kokku prohvetite sõnad , nagu on kirjutatud :
44015016	' Pärast seda ma pöördun tagasi ja ehitan üles Taaveti mahalangenud telgi ja ehitan üles selle varemed ja püstitan selle uuesti ,
44015017	et muudki inimesed otsiksid Issandat ja kõik rahvad , kelle üle on hüütud minu nime . Nii ütleb Issand , kes teeb seda ,
44015018	mis on teada igavikust alates . '
44015019	Seepärast otsustan mina , et neile , kes paganate seast pöörduvad Jumala poole , ei valmistataks raskusi ,
44015020	vaid neile tuleb kirja teel teatada , et nad hoiduksid ebajumalate rüvedusest ja pilastusest ning lämbunud loomadest ja verest .
44015021	Sest Moosesel on ammusest ajast kõigis linnades küllalt kuulutajaid ja teda loetakse sünagoogides igal hingamispäeval . '
44015022	Siis apostlid ja vanemad koos terve kogudusega arvasid heaks valida endi seast mehi ja saata need Antiookiasse koos Pauluse ja Barnabasega , nimelt Juuda , hüüdnimega Barsabas , ja Siilase , kes mõlemad olid juhid vendade hulgas .
44015023	Nendega nad saatsid järgmise kirja : ' Apostlid ja vanemad , teie vennad , tervitavad vendi paganate seast , kes elavad Antiookias ja Süüria - ja Kiliikiamaal !
44015024	Et me oleme kuulnud , et mõned , kes meie seast on välja läinud , kuigi meie neid ei ole volitanud , on oma kõnedega teid rahutuks teinud ja teie hinged kitsikusse viinud ,
44015025	siis oleme meie üksmeelselt arvanud heaks valida mehi ja saata need teie juurde koos meie armsate Barnabase ja Paulusega ,
44015026	meestega , kes on pannud oma elu kaalule meie Issanda Jeesuse Kristuse nime pärast .
44015027	Nii me siis läkitasime Juuda ja Siilase , et need teile ka suusõnal teataksid sedasama .
44015028	Sest Püha Vaim ja meie oleme arvanud heaks , et teie peale ei tohi panna ühtegi muud koormat kui need hädavajalikud -
44015029	hoiduda ebajumalate ohvriliha ja vere ja lämbunu söömisest ning pilastusest . Teete hästi , kui te neist hoidute ! Jääge terveks ! '
44015030	Nii nad saadeti teele ja nad tulid Antiookiasse , kutsusid kokku rahvahulga ja andsid kirja edasi .
44015031	Kui nood olid selle läbi lugenud , rõõmustasid nad saadud julgustuse pärast .
44015032	Juudas ja Siilas , kes ka ise olid prohvetid , julgustasid vendi mitmete sõnadega ja kinnitasid neid .
44015033	Aga kui nad seal mõnda aega olid viibinud , lasksid vennad nad rahuga minema nende juurde , kes neid olid läkitanud .
44015034	[ Siilas arvas aga heaks jääda nende juurde . ]
44015035	Paulus ja Barnabas jäid Antiookiasse , õpetades ja kuulutades koos paljude teistega Issanda evangeeliumi sõna .
44015036	Mõne päeva pärast ütles Paulus Barnabasele : ' Läki jälle vaatama vendi kõikides linnades , kus me oleme kuulutanud Issanda sõna , kuidas nende käsi käib . '
44015037	Barnabas andis nõu võtta kaasa ka Johannes , keda kutsutakse Markuseks .
44015038	Aga Paulus pidas õigeks mitte võtta enesega kaasa teda , kes neist Pamfüülias oli lahkunud ega olnud nendega koos tööle läinud .
44015039	Sellest tekkis nii suur tüli , et nad teineteisest lahkusid . Barnabas võttis enesega Markuse ja purjetas Küprosele .
44015040	Paulus valis aga Siilase ja läks teele , ning vennad andsid ta Issanda armu hooleks .
44015041	Ja ta käis läbi Süüria - ja Kiliikiamaa , kinnitades kogudusi .
44016001	Paulus saabus Derbesse ja Lüstrasse . Ja vaata , seal oli jünger , uskliku juudi naise poeg , aga kreeka isast , Timoteos nimi ,
44016002	kelle kohta Lüstra ja Ikoonioni vennad andsid hea tunnistuse .
44016003	Paulus tahtis teda enesega teele kaasa . Ja ta võttis ning lõikas tema ümber kohalike juutide pärast , sest need kõik teadsid , et Timoteose isa oli olnud kreeklane .
44016004	Kui nad siis linnu mööda käisid , andsid nad kogudustele täitmiseks need korraldused , mis apostlid ja vanemad Jeruusalemmas olid otsustanud .
44016005	Nõnda siis kinnitati kogudusi usus ja nende arv kasvas päevast päeva .
44016006	Ja nemad läksid läbi Früügia - ja Galaatiamaa , sest Püha Vaim oli keelanud neil sõna rääkimast Aasias .
44016007	Kui nad jõudsid Müüsiani , püüdsid nad matkata Bitüüniasse , aga Jeesuse Vaim ei lubanud .
44016008	Nii tulid nad Müüsiast möödudes alla Troasesse .
44016009	Ja Paulus nägi öösel nägemuse : üks makedoonia mees seisis ja palus teda : ' Tule meie juurde Makedooniasse ja aita meid ! '
44016010	Kui ta oli seda nägemust näinud , püüdsime kohe minna Makedooniasse , olles veendunud , et Issand on meid kutsunud neile evangeeliumi kuulutama .
44016011	Siis me purjetasime Troasest välja ja tulime otseteed Samotraakesse , järgmisel päeval aga Neapolisse
44016012	ja sealt Filippisse , mis on tähtsaim linn tolles Makedoonia osas , Rooma koloonia . Selles linnas me viibisime mõned päevad .
44016013	Ja hingamispäeval me läksime linnaväravast välja jõe äärde , kus me arvasime olevat palvepaiga . Me istusime maha ja rääkisime kokkutulnud naistega .
44016014	Ka üks jumalakartlik naine , Lüüdia nimi , purpurimüüja Tüatiira linnast , kuulas , ning Issand avas tema südame , nii et ta pani tähele , mida Paulus rääkis .
44016015	Aga kui Lüüdia ja ta pere olid ristitud , palus ta meid : ' Tulge minu kotta ja jääge sinna , kui te arvate , et ma olen ustav Issandale ! ' Ja ta käis meile peale .
44016016	Aga sündis , et kui me läksime palvepaika , tuli meile vastu orjatar , kellel oli lausuja vaim , see tõi oma isandatele palju kasu ennustamisega .
44016017	Tema käis Pauluse ja meie kannul ning hüüdis : ' Need inimesed on kõigekõrgema Jumala sulased , kes kuulutavad teile päästmise teed . '
44016018	Seda tegi ta mitu päeva . Aga Paulus ägestus , pöördus ümber ja ütles vaimule : ' Ma käsin sind Jeesuse Kristuse nimel : mine temast välja ! ' Ja vaim läks välja samal tunnil .
44016019	Kui nüüd orjatari isandad nägid , et nende kasulootus on kustunud , haarasid nad Pauluse ja Siilase ning vedasid nad turule ülemate juurde .
44016020	Nad viisid nad võimukandjate ette ja ütlesid : ' Need inimesed tekitavad meie linnas segadust . Nad on juudid
44016021	ja kuulutavad kombeid , mida meie kui roomlased ei tohi omaks võtta ega järgida . '
44016022	Ja rahvahulk tõusis nende vastu . Võimukandjad kiskusid rõivad nende seljast ja käskisid neid keppidega peksta .
44016023	Ja kui nad olid neile palju hoope andnud , heitsid nad apostlid vangi ja käskisid vangivalvurit neid hoolsalt valvata .
44016024	Niisuguse range käsu saanud , heitis valvur nad sisemisse vangikongi ja pani nende jalad pakku .
44016025	Kesköö paiku Paulus ja Siilas palvetasid ja laulsid Jumalat kiites , ning vangid kuulasid neid .
44016026	Aga äkitselt sündis nii suur maavärisemine , et vangihoone alused vappusid . Ja otsekohe avanesid kõik uksed ja kõikide köidikud pääsesid valla .
44016027	Kui nüüd vangivalvur unest ärkas ja nägi vanglaukse lahti olevat , tõmbas ta mõõga ja tahtis end tappa , arvates , et vangid on põgenenud .
44016028	Paulus hüüdis aga valju häälega : ' Ära tee enesele kurja , sest me kõik oleme siin ! '
44016029	Siis palus valvur tuld , tormas sisse ja heitis värisedes Pauluse ja Siilase ette maha ,
44016030	tõi nad välja ning ütles : ' Isandad , mis ma pean tegema , et pääseda ? '
44016031	Aga nemad ütlesid : ' Usu Issandasse Jeesusesse , siis pääsed sina ja su pere ! '
44016032	Ja nad rääkisid Issanda sõna temale ja kõigile , kes olid tema kojas .
44016033	Ja vangivalvur võttis nad tollel öötunnil enda juurde ja pesi nende haavad . Ning otsekohe ristiti tema ja kõik ta omaksed .
44016034	Siis ta viis nad oma kotta , kattis neile laua ja oli ülirõõmus , et ta kogu perega oli hakanud uskuma Jumalasse .
44016035	Kui valgeks läks , läkitasid võimukandjad kohtuteenrid ütlema : ' Lase need inimesed vabaks ! '
44016036	Vangivalvur teatas need sõnad Paulusele : ' Võimukandjad on saatnud sõna , et teid vabaks lastaks . Tulge siis nüüd välja ja minge rahuga ! '
44016037	Paulus aga vastas neile : ' Nad on meid avalikult peksnud ilma kohut mõistmata , ent meie oleme Rooma kodanikud ; nad on meid vangi heitnud ja tahavad nüüd meid salaja välja ajada ? ! Nii see ikka ei lähe ! Tulgu nad ise ja viigu meid välja ! '
44016038	Kohtuteenrid andsid need sõnad võimukandjaile edasi . Kui nood kuulsid , et apostlid on Rooma kodanikud , lõid nad kartma
44016039	ning tulid ja palusid neilt vabandust , tõid nad välja ja palusid linnast lahkuda .
44016040	Siis tulid apostlid vanglast välja ja läksid Lüüdia poole . Ja kui nad vendi olid näinud ja julgustanud , läksid nad minema .
44017001	Nad matkasid läbi Amfipolise ja Apolloonia ning tulid Tessaloonikasse , kus oli juudi sünagoog .
44017002	Ja Paulus astus oma harjumust mööda nende juurde sisse ning arutles ja väitles nendega kolmel hingamispäeval Pühakirja üle ,
44017003	selgitades ja tõestades , et Messias pidi kannatama ja surnuist üles tõusma : ' Tema ongi Messias - see Jeesus , keda mina teile kuulutan . '
44017004	Ja mõned neist lasksid end veenda ja liitusid Pauluse ja Siilasega , samuti suur hulk jumalakartlikke kreeklasi ja rohkesti suursuguseid naisi .
44017005	Juudid läksid aga kadedaks ja võtsid enestega turuplatsidelt mõningaid nurjatuid mehi ja rahvahulki koondades muutsid linna rahutuks . Rünnates Jaasoni koda , püüdsid nad apostleid rahva ette tuua .
44017006	Aga kui neid ei leitud , siis nad vedasid Jaasoni ja mõned vennad linna ülemate ette ning hüüdsid : ' Need , kes kogu maal rahutusi tekitavad , need on ka siia tulnud .
44017007	Jaason on nad vastu võtnud ; ja nad kõik rikuvad keisri korraldusi , öeldes ühe teise olevat kuninga , kellegi Jeesuse . '
44017008	Seda kuuldes rahvas ja linna ülemad ärritusid ,
44017009	kuid saades Jaasonilt ja teistelt tagatise , lasksid nad nemad vabaks .
44017010	Vennad saatsid siis kohe Pauluse ja Siilase öö varjus Beroiasse . Kui nad olid sinna jõudnud , läksid nad juudi sünagoogi .
44017011	Sealsed olid üllameelsemad kui Tessaloonika omad , nemad võtsid sõna vastu täie innuga ja uurisid iga päev Pühakirjast , kas see on nõnda .
44017012	Paljud neist hakkasid uskuma , samuti rohkesti kõrgemast seisusest kreeka naisi ja mehi .
44017013	Kui aga Tessaloonika juudid said teada , et Paulus ka Beroias kuulutab Jumala sõna , tulid nad sinnagi rahvast ässitama ja segadusse ajama .
44017014	Siis saatsid vennad Pauluse kohe mere äärde , Siilas ja Timoteos jäid aga paigale .
44017015	Pauluse saatjad viisid ta Ateenani ja läksid ise ära , kui nad olid saanud Siilase ja Timoteose jaoks käsu , et need võimalikult ruttu tuleksid Pauluse juurde .
44017016	Aga kui Paulus neid Ateenas ootas , siis ta ärritus vaimus , nähes linna ebajumalakujusid täis olevat .
44017017	Ta arutles ja väitles nüüd sünagoogis juutide ja proselüütidega ning turul iga päev nendega , kes tema juurde juhtusid .
44017018	Aga mõned epikuurlaste ja stoikute mõttetargad vaidlesid temaga . Ühed ütlesid : ' Mida see lobasuu tahab öelda ? ' Teised aga : ' Tema näib kuulutavat võõraid vaime . ' Sest ta kuulutas neile evangeeliumi Jeesusest ja ülestõusmisest .
44017019	Ja nad võtsid ta kinni ja viisid Areopaagile , sõnades : ' Kas me võime teada saada , mis uus õpetus see on , mida sa räägid ?
44017020	Sest sa tood meie kõrvu võõrastavaid asju . Me tahame nüüd teada saada , mis need õige on . '
44017021	Kõigil ateenlastel ja seal elavatel muulastel ei olnud ju muuks aega , kui vaid rääkida ja kuulata midagi uut .
44017022	Paulus jäi seisma keset Areopaagi ja ütles : ' Ateena mehed , ma näen , et te olete haruldaselt jumalakartlikud ,
44017023	sest kui ma läksin läbi linna ja teie pühamuid silmitsesin , leidsin ka sellise altari , millele on kirjutatud : ' Tundmatule Jumalale . ' Keda teie nüüd kui tundmatut teenite , teda kuulutan mina teile .
44017024	Jumal , kes on teinud maailma ja kõik , mis siin sees , kes taeva ja maa Issandana ei ela templites , mis on kätega tehtud ,
44017025	ega lase ennast ka inimkätega teenida , nagu oleks tal midagi vaja , - tema ise annab kõikidele elu ja õhu ja kõik .
44017026	Tema on teinud ühestainsast terve inimkonna elama kogu ilmamaa peal ning on neile seadnud ettemääratud ajad ja nende asukohtade piirid ,
44017027	et nad otsiksid Jumalat , kas nad ehk saaksid teda käega katsuda ja leida , kuigi tema küll ei ole kaugel ühestki meist ,
44017028	sest tema sees meie elame ja liigume ja oleme , nagu ka mõned teie luuletajaist on öelnud : ' Sest ka meie oleme tema sugu . '
44017029	Kui me nüüd oleme Jumala sugu , siis ei tohi me arvata , et jumalus on kulla või hõbeda või kivi sarnane või nagu inimeste oskuse ja kujutluse loodud .
44017030	Jumal on küll selliseid teadmatuse aegu sallinud , kuid nüüd käsib ta kõigil inimestel kõigis paigus meelt parandada .
44017031	Sest ta on seadnud ühe päeva , mil ta mõistab õiglaselt kohut kogu ilmamaa üle mehe läbi , kelle ta on määranud , ja ta on pakkunud kõigile tõestuse sellega , et on tema üles äratanud surnuist . '
44017032	Kuuldes surnute ülestõusmisest , hakkasid mõned pilkama , teised aga ütlesid : ' Me tahame sinult selle kohta veel teinegi kord kuulda . '
44017033	Nõnda läks Paulus nende keskelt ära .
44017034	Aga mõned mehed ühinesid temaga ja said usklikuks , nende seas ka Areopaagi liige Dionüüsios , ja üks naine , Damaris nimi , ja teisigi koos nendega .
44018001	Pärast seda lahkus Paulus Ateenast ja tuli Korintosesse .
44018002	Ja ta leidis juudi , Akvila nimi , Pontosest pärit , kes oli hiljuti tulnud Itaaliast koos oma naise Priskillaga , kuna keiser Klaudius oli käskinud kõigil juutidel Roomast lahkuda . Nende juurde tuli Paulus .
44018003	Ja et tal oli nendega sama amet , siis ta jäi nende juurde ja nad tegid koos tööd . Nad olid elukutse poolest telgitegijad .
44018004	Igal hingamispäeval Paulus arutles ja väitles sünagoogis , püüdes veenda nii juute kui ka kreeklasi .
44018005	Kui aga Siilas ja Timoteos Makedooniast sinna tulid , pühendus Paulus täielikult sõna kuulutamisele ning tunnistas juutidele , et Jeesus on Messias .
44018006	Aga kui need talle vastu panid ja pilkasid , raputas ta tolmu oma rõivastelt ja ütles neile : ' Teie veri tulgu teie pea peale ! Mina olen puhas ! Nüüdsest peale lähen ma paganate juurde . '
44018007	Ja ta lahkus nende seast ja tuli ühe jumalakartliku mehe kotta , Titius Justus nimi , kelle koda külgnes sünagoogiga .
44018008	Sünagoogi ülem Krispus hakkas kogu oma perega uskuma Issandat ja palju korintlasi hakkas Paulust kuulates uskuma ning nad ristiti .
44018009	Aga Issand ütles öösel nägemuses Paulusele : ' Ära karda , vaid räägi , ja ära ole vait !
44018010	Sest mina olen sinuga ja keegi ei tule sinu kallale sulle kurja tegema , sest mul on palju rahvast siin linnas . '
44018011	Siis ta peatus seal ühe aasta ja kuus kuud , õpetades nende seas Jumala sõna .
44018012	Aga kui Gallio oli Ahhaia maavalitseja , tõusid juudid üksmeelselt Pauluse vastu , viisid ta kohtujärje ette
44018013	ja ütlesid : ' Tema meelitab inimesi Jumalat teenima Moosese Seaduse vastaselt . '
44018014	Aga kui Paulus tahtis oma suu avada , lausus Gallio juutidele : ' Kui see oleks mõni ebaõiglus või kuritöö , oh juudid , siis ma peaksin muidugi teie kaebuse ära kuulama .
44018015	Aga kui need on vaidlusküsimused õpetuse ja nimede ja teie Seaduse pärast , siis katsuge ise toime tulla . Neis asjus ei taha mina olla kohtumõistja . '
44018016	Ja ta ajas nad ära kohtujärje eest .
44018017	Aga nemad kõik haarasid kinni sünagoogi ülemast Soostenesest ja peksid teda kohtujärje ees . Gallio ei hoolinud aga sellest vähimatki .
44018018	Paulus jäi sinna veel mitmeks päevaks . Siis ta jättis vennad jumalaga ja purjetas koos Priskilla ja Akvilaga Süüriasse . Kenkreas oli ta lasknud oma juuksed maha lõigata , sest ta oli andnud tõotuse .
44018019	Nad saabusid Efesosse ja ta jättis nad sinna . Ta ise läks aga sünagoogi ning arutles ja väitles juutidega .
44018020	Aga kui nood palusid teda jääda kauemaks , siis Paulus ei olnud nõus ,
44018021	vaid jättis nad jumalaga ja ütles : ' Ma tulen tagasi teie juurde , kui Jumal tahab . ' Ja ta purjetas Efesosest ära .
44018022	Kui nad maabusid Kaisareas , läks ta Jeruusalemma , tervitas kogudust ja läks edasi Antiookiasse .
44018023	Kui ta oli seal mõnda aega olnud , läks ta ära ja käis järjest läbi Galaatia maakonna ja Früügia , kinnitades kõiki jüngreid .
44018024	Aga keegi juut , Apollos nimi , Aleksandriast pärit , vahva kõnemees ja vägev kirjaseletaja , tuli Efesosse .
44018025	Teda oli õpetatud tundma Issanda teed ja vaimult keevalisena ta rääkis ja õpetas täpselt Jeesusest , aga teadis ainult Johannese ristimist .
44018026	Tema hakkas siis julgesti sünagoogis kõnelema . Kui aga Priskilla ja Akvila teda kuulsid , võtsid nad ta enda juurde ja seletasid talle Jumala tee täpsemini ära .
44018027	Aga kui ta tahtis minna Ahhaiasse , kirjutasid vennad teda julgustades jüngritele , et nad ta vastu võtaksid . Kui Apollos sinna jõudis , siis ta tõi palju kasu neile , kes olid hakanud uskuma armu läbi .
44018028	Sest ta kummutas osavalt juutide väited , näidates avalikult Pühakirjast , et Jeesus on Messias .
44019001	Aga kui Apollos oli Korintoses , sündis , et Paulus käis läbi ülamaakonnad ja tuli alla Efesosse . Ja leides sealt mõned jüngrid ,
44019002	küsis ta neilt : ' Kas te võtsite vastu Püha Vaimu , kui te saite usklikuks ? ' Nemad aga vastasid : ' Me ei ole kuulnudki , et Püha Vaim on . '
44019003	Ja tema ütles : ' Millesse siis teie olete ristitud ? ' Nemad vastasid : ' Johannese ristimisse . '
44019004	Aga Paulus ütles : ' Johannes ristis meeleparandusristimisega , öeldes rahvale , et nad usuksid sellesse , kes tuleb pärast teda , see tähendab Jeesusesse . '
44019005	Seda kuuldes lasksid nad endid ristida Issanda Jeesuse nimesse .
44019006	Ja kui Paulus pani oma käed nende peale , tuli neile Püha Vaim ja nad rääkisid võõraid keeli ja ennustasid .
44019007	Neid oli kokku umbes tosin meest .
44019008	Paulus läks siis sünagoogi ning rääkis julgesti kolm kuud , väideldes ja veendes inimesi Jumala riigi asjus .
44019009	Aga kui mõned tegid südame kõvaks , ei võtnud sõna vastu ja halvustasid usuteed kogukonna silmis , siis ta eemaldus nende juurest ja eraldas ka jüngrid ning pidas iga päev arutlusi Türannose koolis .
44019010	See kestis kaks aastat , nii et kõik , kes Aasias elasid , nii juudid kui kreeklased , said kuulda Issanda sõna .
44019011	Ja Jumal tegi iseäralikke vägevaid tegusid Pauluse käte läbi ,
44019012	nii et ka tema naha pealt võetud higirätikuid ja põllesid viidi haigete peale ja tõved lahkusid neist ning kurjad vaimud läksid välja .
44019013	Aga mõned rändajad juudid , kes vaime välja ajasid , katsusid lausuda Issanda Jeesuse nime nende üle , kelles oli kurje vaime , üteldes : ' Ma vannutan teid Jeesuse nimel , keda Paulus kuulutab ! '
44019014	Seda tegid ühe juudi ülempreestri Skeua seitse poega .
44019015	Ent kuri vaim kostis neile : ' Jeesust ma tunnen ja Paulust ma tean , aga kes teie olete ? '
44019016	Ja inimene , kelles oli kuri vaim , kargas neile kallale , sai võimust nende üle ja võitis nad ära , nii et nad alasti ja haavatuna põgenesid sellest kojast .
44019017	See lugu sai teatavaks kõigile juutidele ja kreeklastele , kes elasid Efesoses , ja hirm langes nende kõikide peale ja Issanda Jeesuse nime kiideti suureks .
44019018	Ja paljud nendest , kes olid saanud usklikuks , tulid ning tunnistasid ja rääkisid oma tegudest .
44019019	Aga paljud neist , kes olid tegelnud nõiakunstiga , tõid oma raamatud kokku ja põletasid need ära kõikide silma all . Ja kui nende hind kokku arvestati , leiti see olevat viiskümmend tuhat hõberaha .
44019020	Nõnda võimsalt kasvas ja tugevnes Issanda sõna .
44019021	Pärast neid sündmusi võttis Paulus vaimus ette minna Makedoonia ja Ahhaia kaudu Jeruusalemma ja ütles : ' Kui ma seal olen ära käinud , pean ma nägema ka Rooma linna . '
44019022	Ta läkitas Makedooniasse kaks oma abilist , Timoteose ja Erastose , ise jäi aga veel mõneks ajaks Aasiasse .
44019023	Aga tol ajal tekkis usutee pärast suur rahutus .
44019024	Sest üks hõbesepp , Demeetrios nimi , tegi Artemise templi hõbekujukesi ja muretses sellega käsitöölistele rohkesti tööd .
44019025	Ta kogus kokku nood ning muud oma ärile kaasaaitajad ja ütles : ' Mehed , te teate , et meie heaolu sõltub sellest tööst ,
44019026	ja te näete ja kuulete , et see Paulus veenab ja juhib kõrvale rohkesti rahvast mitte ainult Efesoses , vaid peaaegu kogu Aasia provintsis , öeldes , et kätega valmistatud asjad ei ole jumalad .
44019027	Ja nõnda ähvardab põlu alla sattumine mitte üksnes seda meie tööala , vaid ka suure jumalanna Artemise templit ei peeta enam millekski ja kaob tema suur ülevus , ehkki teda kummardab kogu Aasia ja ilmamaa . '
44019028	Seda kuuldes said nad täis raevu ja hakkasid hüüdma : ' Suur on efeslaste Artemis ! '
44019029	Ja terve linn hakkas mässama ja nad sööstsid üksmeelselt teatrisse , lohistades kaasa makedoonlased Gaiuse ja Aristarhose , Pauluse matkakaaslased .
44019030	Aga kui Paulus tahtis rahvakoosolekule minna , ei lasknud jüngrid teda .
44019031	Isegi mõned Aasiamaa ülemad , kes olid ta sõbrad , saatsid mehi ta juurde paluma , et ta ei näitaks end teatris .
44019032	Ühed karjusid nüüd üht , teised teist , sest rahvakogu oli segaduses , suurem hulk ei teadnudki , misjaoks nad olid kokku tulnud .
44019033	Siis mõned rahva hulgast selgitasid olukorda Aleksandrosele , kelle juudid olid ette lükanud . Aleksandros aga viipas käega , tahtes pidada rahvakoosoleku ees kaitsekõnet .
44019034	Aga kui nad mõistsid , et ta on juut , tõstsid nad kisa ja karjusid kõik nagu ühest suust ligi kaks tundi : ' Suur on efeslaste Artemis ! '
44019035	Aga linnakirjutaja vaigistas viimaks rahva ja lausus : ' Efesose mehed , kas on ühtegi inimest , kes ei tea , et efeslaste linn on suure Artemise ja tema taevast mahalangenud kuju hoidja ?
44019036	Et see on vaieldamatu tõsiasi , siis on teie kohus vait olla ja mitte midagi ennatlikult ette võtta .
44019037	Te ju olete siia toonud need mehed , kes ei ole templiriisujad ega meie jumalanna teotajad .
44019038	Kui nüüd Demeetriosel ja temaga koos olevatel käsitöölistel on kellegi peale kaebamist , siis selleks peetakse kohtupäevi ja on olemas maavalitsejad ; süüdistagu nad seal üksteist .
44019039	Ja kui teil on veel mingeid nõudmisi , siis arutatakse seda korralisel rahvakoosolekul .
44019040	Meie oleme ju ohus , et meid tänase kokkutormamise pärast süüdistatakse mässutõstmises , milleks ei olnud mingit põhjust ja millest me ei suuda aru anda . ' Ja nende sõnadega õnnestus tal rahvakoosolek laiali saata .
44019041	
44020001	Kui nüüd lärm oli vaibunud , kutsus Paulus jüngrid enese juurde , ja neid julgustades jättis nad jumalaga ning asus teele Makedooniasse .
44020002	Ta käis läbi sealsed maakohad ja rääkis kogudustele palju julgustussõnu . Siis ta tuli Kreekamaale
44020003	ja veetis seal kolm kuud . Kuna juudid alustasid ta vastu salasepitsust , sellal kui tema valmistus minema meritsi Süüriasse , siis ta võttis nõuks tagasi pöörduda Makedoonia kaudu .
44020004	Teda saatsid beroialane Soopatros , Pürrose poeg , tessalooniklased Aristarhos ja Sekundus , derbelane Gaius ning Timoteos ja aasialased Tühhikos ja Trofimos .
44020005	Nemad läksid ette ja ootasid meid Troases .
44020006	Meie aga purjetasime pärast hapnemata leibade päevi Filippist ära ja jõudsime viiendal päeval nende juurde Troasesse , kus me viibisime seitse päeva .
44020007	Aga nädala esimesel päeval , kui me olime kogunenud leiba murdma , arutles ja väitles Paulus nendega , ja et ta tahtis järgmisel päeval lahkuda , pikendas ta kõnet keskööni .
44020008	Ülemises toas , kuhu me olime kogunenud , põles hulk lampe .
44020009	Aga üks noormees , Eutühhos nimi , istus aknalaual , ja kui Paulus pikalt arutles , jäi ta raskelt magama . Magades kukkus ta kolmandalt korruselt alla ning tõsteti üles surnuna .
44020010	Aga Paulus läks alla ja heitis ennast tema peale , haaras ta ümbert kinni ja ütles : ' Ärge käratsege , tal on ju hing sees ! '
44020011	Siis ta läks jälle üles ja murdis leiba ja sõi ning kõneles kaua , kuni koiduni . Siis asus Paulus teele ,
44020012	aga poiss viidi ära elusana ja oldi suuresti lohutatud .
44020013	Meie aga läksime varem laeva ja purjetasime Assosesse , kus me pidime Pauluse pardale võtma , sest nõnda oli ta käskinud , kuna ta ise tahtis sinna tulla jalgsi .
44020014	Kui ta nüüd meiega Assoses kokku sai , võtsime ta pardale ja tulime Mitüleenesse .
44020015	Sealt me purjetasime järgmisel päeval edasi ja jõudsime Kiose saarega kohakuti , teisel päeval aga sõitsime Samose saareni ja sellele järgneval päeval saabusime Mileetosesse .
44020016	Sest Paulus oli otsustanud Efesosest mööda purjetada , et tal ei tuleks Aasias aega raisata ; ta ju kiirustas , et võimaluse korral nelipühapäevaks jõuda Jeruusalemma .
44020017	Mileetosest saatis Paulus sõna Efesosse ja kutsus kogudusevanemad enese juurde .
44020018	Kui need tema juurde jõudsid , ütles Paulus neile : ' Te teate , kuidas alates esimesest päevast , mil ma Aasiasse tulin , ma kogu selle aja teie juures olen käitunud ,
44020019	teenides Issandat kõige alandlikkusega ja pisaratega ja katsumustega , mis mind tabasid juutide salasepitsuste tõttu ,
44020020	kuidas ma ei ole teie eest pidanud salajas midagi teile tarvilikku , vaid olen seda kuulutanud ja teid õpetanud avalikult ja kodasid mööda .
44020021	Ma tunnistasin nii juutidele kui kreeklastele pöördumist Jumala poole ja usku meie Issandasse Jeesusesse .
44020022	Ja nüüd , vaata , ma lähen vaimus seotuna Jeruusalemma , teadmata , mis mulle seal võib juhtuda
44020023	peale selle , mida Püha Vaim mulle igas linnas tunnistab , et mind ootavad ahelad ja viletsused .
44020024	Kuid ma ei pea oma elu mingil kombel endale kalliks , vaid püüan lõpule viia oma elutöö ja ülesande , mille ma olen saanud Issanda Jeesuse käest : tunnistada Jumala armu evangeeliumi .
44020025	Ja nüüd , vaata , ma tean , et mitte keegi teist , kelle keskel käies ma olen kuulutanud Jumala riigist , ei saa enam kunagi näha minu palet .
44020026	Seepärast ma tunnistan teile tänasel päeval , et mina olen puhas kõikide verest !
44020027	Sest ma ei ole midagi teie eest salajas pidanud , vaid olen teile kuulutanud Jumala kogu tahtmist .
44020028	Seepärast pange tähele iseennast ja kogu karja , kelle ülevaatajaks Püha Vaim on teid pannud , et te karjastena hoiaksite Jumala kogudust , mille ta on saanud iseenese vere läbi .
44020029	Mina tean , et pärast minu äraminekut tulevad teie sekka julmad hundid , kes karja ei säästa ,
44020030	ja teie eneste seast tõusevad mehed , kes moonutavad tõde , et vedada jüngreid eneste järele .
44020031	Seepärast valvake ja pidage meeles , et ma kolm aastat , ööd ja päevad , ei ole lakanud pisarsilmil igaühte manitsemast .
44020032	Ja nüüd annan ma teid Jumala ja tema armusõna hooleks ; temal on vägi teid üles ehitada ja anda teile pärand kõigi pühitsetute seas .
44020033	Kellegi hõbedat ega kulda ega riideid ei ole ma himustanud .
44020034	Te teate ise , et nende kätega olen ma teeninud endale ja oma kaaslastele seda , mis tarvilik .
44020035	Ma olen teile kõigiti näidanud , et nõnda vaeva nähes tuleb hoolt kanda nõrkade eest , pidades meeles Issanda Jeesuse sõnu , mis ta on öelnud : ' Õndsam on anda kui võtta ! ' '
44020036	Ja kui ta seda oli öelnud , laskus ta põlvili ja palvetas koos nende kõikidega .
44020037	Siis puhkesid kõik valjusti nutma ja kallistasid Paulust ning andsid talle suud .
44020038	Kõige rohkem tegi neile haiget see , mis ta oli öelnud , et nad ei saavat enam kunagi tema palet näha . Siis nad saatsid ta laevale .
44021001	Aga kui see sündis , et meie neist lahkusime ja merele läksime , siis tulime otseteed sõites Koosi saarele , teisel päeval aga Roodosele ja sealt Patarasse .
44021002	Seal me leidsime laeva , mis suundus Foiniikiasse , astusime sellele ja sõitsime minema .
44021003	Aga kui Küpros paistma hakkas , jätsime selle pahemat kätt , purjetasime Süüriasse ja randusime Tüüroses , sest seal pidi laev lossitama .
44021004	Seal me leidsime jüngreid ja jäime nende juurde seitsmeks päevaks . Nemad ütlesid Paulusele Vaimu mõjul , et ta ei läheks Jeruusalemma .
44021005	Kui me need päevad seal olime mööda saatnud , asusime teele ; ja nemad kõik naiste ja lastega saatsid meid linnast välja . Ja ranna ääres me laskusime põlvili ning , olles palvetanud ,
44021006	andsime üksteisele jumalagajätuks suud . Ja meie astusime laevale , nemad aga pöördusid tagasi koju .
44021007	Meie jätkasime aga purjetamist ning saabusime Tüürosest Ptolemaisi , teretasime vendi ning jäime üheks päevaks nende juurde .
44021008	Järgmisel päeval me lahkusime sealt , jõudsime Kaisareasse ja astusime sisse evangelist Filippuse kotta , kes oli üks neist seitsmest , ja jäime tema juurde .
44021009	Temal oli neli tütart , kes olid neitsid ja kõnelesid prohvetlikult .
44021010	Kui me mõneks päevaks sinna jäime , tuli Juudamaalt prohvet , Agabos nimi .
44021011	Ja ta tuli meie juurde , võttis Pauluse vöö , sidus oma käed ja jalad kinni ning ütles : ' Nii ütleb Püha Vaim : Mehe , kelle oma on see vöö , aheldavad juudid nõnda Jeruusalemmas ja annavad paganate kätte . '
44021012	Seda kuuldes palusime meie ja ka sealsed vennad Paulust , et ta ei läheks Jeruusalemma .
44021013	Seepeale vastas Paulus : ' Mis te teete , et te nutate ja vaevate mu südant ! Sest ma olen valmis mitte üksnes laskma ennast Jeruusalemmas aheldada , vaid ka surema Issanda Jeesuse nime pärast . '
44021014	Aga kui ta ei lasknud end ümber veenda , rahunesime ja ütlesime : ' Sündigu Issanda tahtmine ! '
44021015	Pärast neid päevi me valmistusime teeleminekuks ja läksime Jeruusalemma .
44021016	Meiega tulid ka mõned jüngrid Kaisareast , kes viisid meid ühe ammuse jüngri Mnaasoni , Küprose mehe juurde , kelle külalisteks me pidime jääma .
44021017	Kui me Jeruusalemma jõudsime , võtsid vennad meid vastu rõõmsa meelega .
44021018	Järgmisel päeval läks Paulus meiega Jaakobuse juurde ja kõik vanemad tulid ka sinna .
44021019	Ta tervitas neid ja kirjeldas siis üksikasjalikult kõike , mis Jumal tema teenimise läbi oli paganate seas teinud .
44021020	Seda kuuldes ülistasid nad Jumalat ning ütlesid Paulusele : ' Vend , sa näed , kui mitukümmend tuhat juuti on saanud usklikuks ja need kõik on innukad Moosese Seaduse pidajad .
44021021	Nende kõrvu on kostnud , et sina õpetavat paganate seas elavaid juute Moosesest ära taganema , öeldes , et neil ei ole vaja lapsi ümber lõigata ega elada meie tavade järgi .
44021022	Mida nüüd teha ? Muidugi nad saavad kuulda , et sa oled tulnud .
44021023	Tee nüüd seda , mis me sulle ütleme ! Meil on neli meest , kelle peal on tõotus .
44021024	Võta need enesega ja puhasta ennast koos nendega ja kanna nende eest nende kulud , et nad oma pea võiksid pügada , ja siis saavad kõik aru , et see on tühi jutt , mis nad sinust on kuulnud , ning et ka sina ise elad Seadust pidades .
44021025	Aga usklikuks saanud paganate kohta me oleme saatnud kirja , otsustades , et nad peavad hoiduma ebajumalate ohvriliha ja vere ja lämbunu söömisest ning pilastusest . '
44021026	Järgmisel päeval võttis Paulus mehed ja laskis enda koos nendega puhastada . Siis ta läks pühakotta , et teatada , millal puhastuspäevad lõpevad ja nende igaühe eest tuuakse ohver .
44021027	Aga kui need seitse päeva hakkasid lõpule jõudma , nägid Aasiast tulnud juudid Paulust pühakojas . Need ajasid möllama kogu rahva ja pistsid oma käed tema külge ,
44021028	hüüdes : ' Iisraeli mehed , tulge appi ! See ongi see inimene , kes kõigis paigus õpetab meie rahva ja Seaduse ja selle paiga vastu . Ja nüüd on ta veel kreeklasigi toonud pühakotta ja selle püha paiga rüvetanud ! '
44021029	Sest nad olid enne linnas näinud temaga koos efeslast Trofimost ning arvasid , et Paulus oli ta toonud pühakotta .
44021030	Siis tõusis kogu linn liikvele ning rahvas jooksis kokku . Ja nad haarasid Paulusest kinni ja vedasid ta pühakojast välja , ja otsekohe lukustati uksed .
44021031	Ja kui nad püüdsid teda tappa , läks sõnum sealse väeosa ülempealikule , et kogu Jeruusalemm on möllamas .
44021032	See võttis otsekohe sõdureid ja pealikuid kaasa ja tuli jooksujalu nende juurde . Kui rahvas nägi ülempealikut ja sõdureid , lõpetasid nad Pauluse peksmise .
44021033	Siis ülempealik astus ligi , võttis Pauluse oma hoole alla , käskis ta kahe ketiga aheldada ning küsis , kes ta on ja mis ta on teinud .
44021034	Aga rahvahulgast karjusid ühed ühte , teised teist . Kuna ülempealik ei suutnud lärmi pärast midagi selgemalt teada saada , siis laskis ta Pauluse viia kindlusse .
44021035	Aga kui ta treppide juurde jõudis , tuli sõduritel rahva vägivallatsemise pärast Paulust kanda ,
44021036	sest suur rahvahulk järgnes neile , hüüdes : ' Hukka ta ära ! '
44021037	Kui Paulust oldi juba kindlusse viimas , lausus ta ülempealikule : ' Kas ma tohin sulle midagi öelda ? ' Aga tema ütles : ' Kas sa oskad kreeka keelt ?
44021038	Kas sa ei olegi see egiptlane , kes mõni aeg tagasi ässitas ja viis kõrbe neli tuhat sikariooti ? '
44021039	Paulus ütles : ' Mina olen juut Tarsosest , kuulsa Kiliikia linna kodanik . Ma palun sind väga , luba mul rahvale kõnelda ! '
44021040	Kui ta lubas , astus Paulus trepiastmeile ning viipas rahvale käega . Kui kõik jäid vait , hakkas ta heebrea keeles kõnet pidama ja ütles :
44022001	' Mehed , vennad ja isad , kuulake nüüd , mida ma teile enese kaitseks räägin ! '
44022002	Kui nad kuulsid , et ta peab neile kõnet heebrea keeles , jäid nad veel rahulikumaks . Ja Paulus ütles :
44022003	' Mina olen Juuda mees , sündinud Tarsoses Kiliikiamaal ja üles kasvatatud siinsamas linnas , Gamalieli jalgade ees , õpetatud täpselt esiisade Seadust mööda , olles innukas Jumala nõudja , nii nagu teie kõik tänapäeval olete .
44022004	Sellisena ma kiusasin surmani taga usuteed , pannes ahelaisse ja toimetades vanglasse nii mehi kui naisi .
44022005	Nõnda võivad mu kohta tunnistada ka ülempreester ja vanemad , kelle käest ma sain kirju viimiseks nende vendade kätte Damaskusesse . Ja ma kavatsesin ka sealseid usklikke tuua aheldatult Jeruusalemma , et neid karistataks .
44022006	Aga sündis , kui ma olin teel ja lähenesin Damaskusele , et lõuna ajal välgatas äkitselt mu ümber ere valgus taevast .
44022007	Ma kukkusin maha ja kuulsin üht häält mulle ütlevat : ' Saul , Saul , miks sa mind taga kiusad ? '
44022008	Mina aga vastasin : ' Kes sa oled , isand ? ' Tema ütles mulle : ' Mina olen Jeesus Naatsaretlane , keda sina taga kiusad ! '
44022009	Minu kaaslased nägid küll valgust , aga nad ei kuulnud tema häält , kes minuga rääkis .
44022010	Siis ma ütlesin : ' Mis ma pean tegema , Issand ? ' Issand aga ütles mulle : ' Tõuse püsti , mine Damaskusesse , seal öeldakse sulle kõik , mis sul on määratud teha . '
44022011	Aga kuna ma selle valguse kirkuse tõttu ei näinud , talutasid mu kaaslased mind kättpidi , ja ma jõudsin Damaskusesse .
44022012	Aga keegi Hananias , Seaduse järgi vaga mees , kel oli hea tunnistus kõigi sealsete juutide poolt ,
44022013	tuli minu juurde . Ta seisatas mu kõrval ja ütles : ' Vend Saul , näe jälle ! ' Ja selsamal hetkel ma nägin jälle ja vaatasin talle otsa .
44022014	Tema aga ütles : ' Meie isade Jumal on su määranud tunnetama tema tahtmist ja nägema seda Õiget ning kuulma häält tema suust ,
44022015	sest sina saad tema tunnistajaks kõigile inimestele selles , mida sa oled näinud ja kuulnud .
44022016	Ja mida sa nüüd ootad ? Tõuse ja lase ennast ristida ning oma patud ära pesta , appi hüüdes tema nime ! '
44022017	Aga sündis , et kui ma tagasi pöördusin Jeruusalemma ja pühakojas palvetasin , olin ma nagu endast ära
44022018	ja nägin teda mulle ütlevat : ' Tõtta ja mine kiiresti Jeruusalemmast ära , sest nad ei võta vastu sinu tunnistust minu kohta . '
44022019	Ja mina ütlesin : ' Issand , nad ise ju teavad , et ma viisin vangi ja peksin sünagoogides neid , kes sinusse usuvad .
44022020	Ja kui sinu tunnistaja Stefanose verd valati , seisin minagi seal juures ja kiitsin selle heaks ning valvasin nende rõivaid , kes ta hukkasid . '
44022021	Ja tema ütles mulle : ' Mine , sest ma läkitan su kaugele paganate sekka ! ' '
44022022	Kuni selle sõnani nad kuulasid teda , siis aga tõstsid oma häält : ' Hukka niisugune ära maa pealt ! Ta ei tohi ellu jääda ! '
44022023	Ja kui nad karjusid ja rõivaid seljast kiskusid ning tolmu vastu taevast loopisid ,
44022024	käskis ülempealik Pauluse viia kindlusse ning ütles , et teda tuleb piitsa varal üle kuulata ; sest ta tahtis teada , mispärast nad tema peale nõnda karjusid .
44022025	Aga kui nad olid tema rihmutamiseks kinni sidunud , ütles Paulus pealikule , kes seal juures seisis : ' Kas teie tohite Rooma kodanikku piitsaga peksta ja pealegi ilma kohtuotsuseta ? '
44022026	Kui pealik seda kuulis , läks ta ja teatas ülempealikule : ' Vaata ette , mida sa teed ! See inimene on ju Rooma kodanik . '
44022027	Siis tuli ülempealik Pauluse juurde ning küsis : ' Ütle mulle , kas sa oled Rooma kodanik ? ' Tema ütles : ' Olen küll . '
44022028	Ülempealik vastas : ' Mina olen endale Rooma kodakondsuse hankinud suure raha eest . ' Paulus aga ütles : ' Ent mina olen sellesse sündinud . '
44022029	Siis jätsid ülekuulajad ta kohe rahule . Ülempealik lõi aga kartma , kui ta sai teada , et Paulus on Rooma kodanik ja et ta oli tema ahelaisse pannud .
44022030	Aga teisel päeval , soovides selgemalt teada saada , milles juudid Paulust süüdistavad , päästis ülempealik ta ahelatest valla ja käskis ülempreestreid ja kogu Suurkohtu kokku tulla ning viis Pauluse nende ette .
44023001	Paulus vaatas aga ainiti Suurkohtu poole ja ütles : ' Mehed-vennad , mina olen Jumala ees elanud tänini igati puhta südametunnistusega . '
44023002	Aga ülempreester Hananias käskis lähedalseisjaid lüüa talle vastu suud .
44023003	Siis Paulus ütles temale : ' Küll Jumal lööb ka sind , sa lubjatud sein ! Sina istud siin , et mõista minu üle kohut Seaduse järgi , ise aga käsid vastu Seadust mind lüüa ? '
44023004	Lähedalseisjad aga ütlesid : ' Kas sa häbistad Jumala ülempreestrit ? '
44023005	Siis lausus Paulus : ' Ma ei teadnud , vennad , et ta on ülempreester ; on ju kirjutatud : ' Sa ei tohi oma rahva ülemast rääkida halvasti . ' '
44023006	Kuna Paulus teadis , et osa neist oli sadusere ja teine osa varisere , siis ta hüüdis Suurkohtus : ' Mehed-vennad , mina olen variser , variseri poeg . Minu üle mõistetakse kohut lootuse ja surnute ülestõusmise pärast ! '
44023007	Aga niipea kui ta seda oli öelnud , tõusis variseride ja saduseride vahel tüli ja koosolek jagunes kaheks .
44023008	Sest saduserid ütlevad , et ülestõusmist ja ingleid ja vaime ei olevatki , variserid tunnistavad aga neid kõiki .
44023009	Siis tekkis suur lärm , ja mõned kirjatundjad variseride poolelt tõusid ja vaidlesid ägedalt ning ütlesid : ' Meie ei leia midagi paha selles inimeses . Võib-olla ongi vaim või ingel temaga rääkinud . '
44023010	Aga kui tüli läks suureks , kartis ülempealik , et nad Pauluse lõhki rebivad , ja käskis sõjaväel alla minna , et Paulus nende keskelt ära võtta ja kindlusse viia .
44023011	Aga järgmisel ööl seisis Issand ta juures ning ütles : ' Ole julge ! Nagu sa minust oled tunnistanud Jeruusalemmas , nõnda pead sa tunnistama ka Roomas ! '
44023012	Kui nüüd valgeks läks , heitsid juudid salanõusse ja vandusid vastastikku , et nad ei söö ega joo , enne kui nad Pauluse on tapnud .
44023013	Neid , kes selle vandeseltsi olid loonud , oli rohkem kui nelikümmend meest .
44023014	Need läksid nüüd ülempreestrite ja vanemate juurde ja ütlesid : ' Me oleme needes vandunud , et me ei söö , enne kui me Pauluse oleme tapnud .
44023015	Andke teie siis koos Suurkohtuga ülempealikule ametlik avaldus , et ta tooks Pauluse teie ette , nagu tahaksite tema kohta täpsemalt teada saada . Meie aga oleme valmis teda hukkama , enne kui ta teieni jõuab . '
44023016	Pauluse õepoeg sai varitsemisnõust kuulda , läks alla ja tuli kindlusse ning teatas seda Paulusele .
44023017	Paulus kutsus siis ühe pealiku enese juurde ja ütles : ' Vii see nooruk ülempealiku ette , sest tal on midagi temale teatada ! '
44023018	See võttis siis noormehe , viis ülempealiku ette ja ütles : ' Vang Paulus kutsus mu enese juurde ja palus tuua selle poisi sinu ette , sest tal on midagi sulle rääkida . '
44023019	Ülempealik aga võttis noormehe käest kinni , viis ta kõrvale ja küsis temalt nelja silma all : ' Mis sul on mulle teatada ? '
44023020	Tema ütles : ' Juudid on leppinud kokku sind paluda , et sa homme tooksid Pauluse Suurkohtu ette , nagu tahaks see tema kohta midagi täpsemalt järele pärida .
44023021	Aga sina ära usu neid , sest teda varitsevad nende seast enam kui nelikümmend meest , kes on vastastikku vandunud , et nad ei söö ega joo , enne kui nad on tema hukanud . Nad on juba valmis , oodates vaid sinu nõusolekut . '
44023022	Siis laskis ülempealik poisi minema , keelates teda : ' Ära räägi kellelegi , et sa seda mulle teada andsid . '
44023023	Ja ta kutsus enese juurde kaks pealikut ning ütles : ' Pange valmis kakssada sõdurit , seitsekümmend ratsanikku ja kakssada piigimeest Kaisareasse minekuks kolmandal öötunnil .
44023024	Ja varuge ratsaloomi , et ühe selga panna Paulus ja ta tervelt maavalitseja Feeliksi ette viia . '
44023025	Ta kirjutas ka sellise sisuga kirja :
44023026	' Klaudius Lüüsias tervitab üliaulist maavalitsejat Feeliksit !
44023027	Selle mehe olid juudid kinni võtnud ja teda oldi hukkamas , kui ma tulin väesalgaga vahele ja kiskusin ta nende käest ära , olles teada saanud , et ta on Rooma kodanik .
44023028	Tahtes aru saada , mis põhjusel nad tema peale kaebavad , viisin ma ta Suurkohtu ette .
44023029	Siis ma leidsin , et tema peale kaevatakse nende Seaduse vaidlusküsimustes , aga ei olnud mingit kaebust , mis oleks väärinud surma või vangistust .
44023030	Et aga mulle kanti ette salasepitsusest selle mehe vastu , siis ma saadan ta otsekohe sinu juurde ning käsin ka süüdistajatel sinu ees öelda , mis neil on tema vastu . '
44023031	Selle käsu kohaselt võtsid sõdurid siis Pauluse ja viisid ta öö varjul Antipatrisesse .
44023032	Järgmisel päeval pöördusid nad tagasi kindlusse , lastes ratsanikel temaga edasi minna .
44023033	Need tulid Kaisareasse , andsid kirja maavalitseja kätte ja viisid ka Pauluse tema ette .
44023034	Kui siis maavalitseja oli kirja läbi lugenud ja pärinud , mis maakonnast ta on , ning saanud teada , et Kiliikiast ,
44023035	ütles ta : ' Ma kuulan su üle , kui ka sinu süüdistajad pärale jõuavad . ' Ja ta käskis teda valvata Heroodese peavahis .
44024001	Aga viie päeva pärast tuli alla ülempreester Hananias koos mõne vanema ja kõnemees Tertullusega . Need esitasid maavalitsejale Pauluse vastu ametliku avalduse .
44024002	Kui Paulus oli ette kutsutud , alustas Tertullus süüdistuskõnet : ' Meie oleme sinu kaudu , üliauline Feeliks , saanud suure rahu ja sinu hoolekande tõttu on sellele rahvale osaks saanud paranemine .
44024003	Ja selle me võtame igati ja kõikjal vastu suure tänuga .
44024004	Et ma sind aga kauem ei tüütaks , siis palun sind , et sa oma lahkuses meie asja lühidalt ära kuulad .
44024005	Sest me oleme leidnud , et see mees on nagu katk ja õhutab mässu kõigi juutide seas kogu riigis , olles ise naatsaretlaste lahkusu peamees .
44024006	Ta on üritanud isegi pühakoda rüvetada , mispuhul me ta kinni võtsimegi [ ja tahtsime tema üle kohut mõista oma Seadust mööda .
44024007	Ülempealik Lüüsias tuli aga vahele ja kiskus ta meie käest ja viis ära , käskides süüdistajaid tulla sinu juurde ] .
44024008	Sa võid ise teda üle kuulates teada saada kõigest sellest , milles me teda süüdistame . '
44024009	Ja juudid toetasid seda , tõendades , et see on nõnda .
44024010	Kui maavalitseja Paulusele märku andis rääkida , siis vastas ta : ' Teades , et sa palju aastaid selle rahva kohtumõistja oled olnud , kaitsen ma end julge meelega .
44024011	Sa võid ju teada saada , et sellest ei ole rohkem kui kaksteist päeva möödas , mil ma läksin üles Jeruusalemma Jumalat kummardama .
44024012	Nad ei ole leidnud mind kellegagi arutlemas ega väitlemas või tekitamas rahvamässu templis , mõnes sünagoogis või linnas .
44024013	Nad ei suuda ka tõestada seda , milles nad mind nüüd süüdistavad .
44024014	Ma tunnistan sulle aga seda , et ma usuteed mööda , mida nemad nimetavad lahkusuks , teenin oma isade Jumalat , uskudes kõike , mis Seadusesse ja prohvetite raamatutesse on kirjutatud ,
44024015	ja mul on lootus Jumala peale , et tuleb õigete ja ülekohtuste ülestõusmine , mida nemad ka ise ootavad .
44024016	Just selle pärast püüan ma alati hoida puhast südametunnistust Jumala ja inimeste ees .
44024017	Nüüd ma olen aga pärast mitmeid aastaid tulnud tooma annetusi oma rahvale ja ohverdama .
44024018	Seda tegemast - mitte rahvahulga ega märuli keskelt - leidsid mind mõned Aasia juudid , kui ma end pühakojas puhastasin .
44024019	Need peaksid sinu ees olema ja mind süüdistama , kui neil on midagi minu vastu .
44024020	Või ütelgu nad siin ise , mis kuriteo nad minust leidsid , kui ma seisin Suurkohtu ees .
44024021	Kas siis selle ainsa sõna pärast , mis ma hüüdsin nende seas seistes : ' Te mõistate täna mu üle kohut surnute ülestõusmise pärast ! ' ? '
44024022	Feeliks aga , teades täpselt kõike usuteega seotut , lükkas nende kohtuasja edasi , öeldes : ' Kui ülempealik Lüüsias tuleb , siis ma otsustan teie asja ära . '
44024023	Ta käskis pealikut hoida Paulust vangis , kuid kerge vahi all , nii et kedagi omastest ei takistataks teda teenimast .
44024024	Mõne päeva pärast saabus Feeliks koos oma naise Drusillaga , kes oli juut , ja laskis saata mehed Pauluse järele ning kuulas ta kõnet usust Kristusesse Jeesusesse .
44024025	Aga kui Paulus kõneles õiglusest ja kasinusest ja tulevasest kohtust , lõi Feeliks kartma ja vastas : ' Mine seekord ära , kui mul on rohkem aega , siis ma lasen su jälle kutsuda . '
44024026	Pealegi ta lootis , et Paulus annab talle raha ; seepärast laskiski ta teda üsna sageli enda juurde saata ja vestles temaga .
44024027	Ent kui kaks aastat sai täis , tuli Feeliksi järglaseks Porkius Festus . Feeliks aga , soovides olla juutidele meelepärane , jättis Pauluse ahelaisse .
44025001	Kui nüüd Festus oli astunud maavalitsejaametisse , läks ta kolme päeva pärast Kaisareast Jeruusalemma .
44025002	Ülempreestrid ja juutide peamehed esitasid talle ametliku avalduse Pauluse vastu ja palusid temalt
44025003	seda vastutulekut , et ta laseks Pauluse saata Jeruusalemma , korraldades ise varitsust tema hukkamiseks teel .
44025004	Aga Festus vastas , et Paulust peetakse vangis Kaisareas , ning temagi läheb varsti sinna .
44025005	' Kes nüüd teie seast on mõjukad , ' ütles ta , ' need tulgu koos minuga alla , et teda süüdistada , kui selles mehes on midagi lubamatut . '
44025006	Kui siis Festus kõige rohkem kaheksa või kümme päeva nende juures oli viibinud , läks ta Kaisareasse . Teisel päeval istus ta kohtujärjele ning käskis Pauluse ette tuua .
44025007	Kui nüüd Paulus kohale jõudis , asusid tema ümber Jeruusalemmast tulnud juudid ja tõstsid ta peale raskeid kaebusi , mida nad ei suutnud tõestada ,
44025008	sest Paulus kaitses ennast : ' Ma ei ole patustanud ei juutide Seaduse ega pühakoja ega keisri vastu . '
44025009	Festus aga , soovides olla juutidele meelepärane , vastas Paulusele : ' Kas sa ei tahaks minna üles Jeruusalemma ja lasta mul seal sinu üle kohut mõista neis asjus ? '
44025010	Paulus ütles : ' Mina seisan keisri kohtujärje ees , kus mu üle peab kohut mõistetama . Juutidele ei ole ma teinud mingit ülekohut , nagu sa ka ise hästi tead .
44025011	Kui mul ei ole õigus ja ma olen teinud midagi surma väärivat , siis ma ei tõrgu suremast . Kui aga selle taga , milles need mind süüdistavad , ei ole midagi , siis ei või mind keegi nende kätte anda . Mina nõuan keisri kohut ! '
44025012	Siis Festus , rääkinud läbi oma nõunikega , vastas : ' Keisri kohut oled sa nõudnud , keisri ette sa lähed ! '
44025013	Aga mõni päev hiljem saabusid Kaisareasse kuningas Agrippa ja Berenike Festust tervitama .
44025014	Kui nad olid juba mitu päeva seal viibinud , jutustas Festus kuningale Pauluse lugu : ' Feeliks on jätnud vangi ühe mehe ,
44025015	kelle vastu mu Jeruusalemmas oleku ajal juudi ülempreestrid ja vanemad esitasid ametliku avalduse ja palusid tema surmamõistmist .
44025016	Ma vastasin neile , et roomlastel ei ole kombeks ühtegi inimest anda hukkamiseks , enne kui süüdistatav saab võimaluse seista silm silma vastu süüdistajatega ja kosta enda eest kaebuse vastu .
44025017	Kui nad siis siia tulid , istusin ma viivitamata järgmisel päeval kohtujärjele ning käskisin mehe ette tuua .
44025018	Aga süüdistajad , kes seisid ta ümber , ei suutnud tema vastu esitada ühtki süüdistust niisugustes kuritegudes , nagu mina oletasin ,
44025019	vaid neil oli temaga mõningaid vaidlusküsimusi nende oma usuviisi suhtes ja kellegi surnud Jeesuse suhtes , kelle Paulus väitis elavat .
44025020	Olles aga nõutuses nende vaidluste asjus , küsisin ma , kas ta ei tahaks minna Jeruusalemma ja seal lasta kohut mõista enese üle neis asjus .
44025021	Aga kui Paulus nõudis , et teda kinni peetaks Tema Majesteedile otsustamise jätmiseks , siis ma käskisingi teda kinni pidada , kuni ma võin ta saata keisri juurde . '
44025022	Siis ütles Agrippa Festusele : ' Minagi tahaksin seda inimest kuulda . ' Festus lausus : ' Sa saad teda kuulda juba homme . '
44025023	Järgmisel päeval tulid Agrippa ja Berenike suure toredusega ja astusid kohtusaali koos ülempealikute ja linna eriti tähtsate meestega . Siis toodi Festuse käsul Paulus
44025024	ja Festus lausus : ' Kuningas Agrippa ja kõik mehed , kes te meiega siin olete ! Te näete siin seda , kelle pärast terve juutide kogukond on mulle peale käinud Jeruusalemmas ja siin , karjudes , et ta ei tohi enam ellu jääda .
44025025	Mina aga leidsin , et ta pole teinud midagi surma väärivat . Et ta aga ise nõudis Tema Majesteedi kohut , siis ma otsustasin ta sinna saata .
44025026	Kuna mul ei ole midagi kindlat tema kohta isandale kirjutada , seepärast ma olen toonud ta teie ette ja eriti sinu ette , kuningas Agrippa , et mul pärast juurdlust oleks midagi kirjutada .
44025027	Sest mulle näib mõttetuna lähetada vangi ilma tema kohta käivaid süüdistusi osutamata . '
44026001	Aga Agrippa ütles Paulusele : ' Sul on luba enese eest rääkida . ' Siis Paulus sirutas oma käe ja kostis enese eest :
44026002	' Ma loen end õnnelikuks , kuningas Agrippa , et ma võin täna sinu ees enese eest kosta kõige selle kohta , milles juudid mind süüdistavad ,
44026003	sest sina oled kõikide juudi kommete ja vaidlusküsimuste parim tundja . Seepärast ma palun sind väga , kuula mind kannatlikult !
44026004	Minu elujärge noorusest peale , seda , mis mul algusest saadik oma rahva keskel Jeruusalemmas on olnud , teavad kõik juudid ,
44026005	kes mind ammu tunnevad ja võivad tunnistada , kui nad seda vaid tahavad , et ma olen elanud variserina meie kõige rangema kildkonna usukommete järgi .
44026006	Ja nüüd ma seisan kohtu all lootuse pärast selle tõotuse peale , mille Jumal on andnud meie isadele .
44026007	Selle tõotuse täitumist loodavad meie kaksteist suguharu , teenides Jumalat raugematult ööd ja päevad . Selle lootuse pärast , kuningas , süüdistavadki mind juudid .
44026008	Miks teil peetakse uskumatuks , et Jumal surnuid üles äratab ?
44026009	Mina ise olin ka kunagi arvamisel , et ma pean kõigiti vastu tegutsema Jeesuse Naatsaretlase nimele .
44026010	Seda ma tegingi Jeruusalemmas ning ma vangistasin palju pühi inimesi , kui ma ülempreestritelt olin saanud selleks meelevalla , ja kui neid hukati , siis ma andsin oma hääle selle poolt .
44026011	Ja ma nuhtlesin neid sageli kõigis sünagoogides , püüdes neid sundida Jumalat teotama , ning oma pöörases raevus kiusasin neid taga ka välismaa linnades .
44026012	Kui ma siis neis asjus läksin Damaskusesse ülempreestritelt saadud meelevalla ja eriloaga ,
44026013	siis keskpäeva ajal tee peal , kuningas , ma nägin päikesest säravamat valgust taevast paistvat minu ja mu teekaaslaste ümber .
44026014	Ja kui me kõik maha kukkusime , siis ma kuulsin üht häält mulle ütlevat heebrea keeles : ' Saul , Saul , miks sa mind taga kiusad ? Raskeks läheb sul astla vastu takka üles lüüa ! '
44026015	Mina aga ütlesin : ' Kes sa oled , isand ? ' Aga Issand vastas : ' Mina olen Jeesus , keda sa taga kiusad .
44026016	Kuid nüüd tõuse püsti ja seisa oma jalgadel , sest mina olen sulle end näidanud selleks , et sind määrata sulaseks ja kõige selle tunnistajaks , mida sa oled näinud minu juures ja näed , kui ma sulle end veel näitan .
44026017	Ma kisun su välja juutide ja paganate käest , kelle juurde ma nüüd su läkitan
44026018	avama nende silmi , et nad pöörduksid pimedusest valguse poole ja saatana meelevalla alt Jumala poole , et nad saaksid pattude andeksandmise ja osa nende seas , kes on pühitsetud usu kaudu minusse . '
44026019	Selle tõttu , kuningas Agrippa , ma ei ole olnud sõnakuulmatu taevase nägemuse vastu ,
44026020	vaid ma kuulutasin esmalt Damaskuses ja siis Jeruusalemmas ja kogu Juudamaal ning paganatelegi , et nad peavad meelt parandama ja Jumala poole pöörduma , tehes meeleparandusele kohaseid tegusid .
44026021	Selle kõige pärast on juudid mind pühakojas kinni võtnud ja püüdnud tappa .
44026022	Et ma olen aga Jumalalt abi saanud tänase päevani , siis ma seisan , tunnistades nii pisikestele kui suurtele , ega ütle midagi muud kui seda , mida Prohvetid ja Mooses on rääkinud tulevikus sündivaist asjust :
44026023	et Messias pidi kannatama , et ta pidi esimesena surnuist üles tõusma ning kuulutama valgust nii juutidele kui paganaile . '
44026024	Aga kui ta nõnda enese eest kostis , ütles Festus valju häälega : ' Sa jampsid , Paulus ! Suur kirjatarkus on su jampsima pannud ! '
44026025	Aga Paulus ütles : ' Ei jampsi , üliauline Festus , vaid kõnelen tõsiseid ja arukaid sõnu .
44026026	Kuningas , kellega ma nii julgesti räägin , teab küll neid asju , sest ma olen veendunud , et midagi sellest pole tema eest varjule jäänud , ei ole see ju kuskil kolkas toimunud .
44026027	Kuningas Agrippa , kas sa usud prohveteid ? Ma tean , et sa usud ! '
44026028	Aga Agrippa ütles Paulusele : ' Pisut veel , ja sa veenad mu koguni kristlaseks ! '
44026029	Paulus vastas : ' Paluksin küll Jumalalt , olgu siis vaja pisut või palju , et mitte ainult sina , vaid ka teie kõik , kes te mind täna kuulete , saaksite niisuguseks , nagu mina olen , ainult ilma nende ahelateta ! '
44026030	Kuningas ja maavalitseja ja Berenike ja need , kes nendega istusid , tõusid siis püsti
44026031	ja kõrvale astudes rääkisid omavahel : ' See inimene ei tee küll midagi , mis vääriks surma või ahelaid . '
44026032	Aga Agrippa lausus Festusele : ' Selle inimese oleks võinud vabaks lasta , kui ta ei oleks nõudnud keisri kohut . '
44027001	Kui oli otsustatud , et me purjetame Itaaliasse , anti Paulus ja mõned teised vangid üle keiserliku väesalga pealikule nimega Julius .
44027002	Me astusime siis Adramüttioni laevale , mis pidi purjetama Aasia sadamate kaudu , ja läksime merele . Meiega oli ka makedoonlane Aristarhos Tessaloonikast .
44027003	Ja teisel päeval me randusime Siidonis . Julius kohtles Paulust lahkesti ning andis talle loa minna oma sõprade juurde , et need saaksid tema eest hoolitseda .
44027004	Ja kui me sealt olime läinud merele , purjetasime Küprose alt mööda , sest tuuled olid vastu .
44027005	Ja purjetades üle avamere , mis on Kiliikia ja Pamfüülia kohal , me saabusime Lüükia Mürrasse .
44027006	Ja kui pealik leidis sealt Aleksandria laeva , mis purjetas Itaaliasse , pani ta meid selle pardale .
44027007	Aga kui me mitmeid päevi olime vähehaaval edasi purjetanud ja vaevaga saanud Knidose kohale , sest tuul ei lasknud meid lähemale , siis me purjetasime Kreeta varju Salmoone kohal ,
44027008	loovisime vaevaga sealt mööda ning saabusime paika , mida hüütakse Heaks Sadamaks ja mille lähedal on Lasaia linn .
44027009	Et aga üsna palju aega oli kulunud ja laevasõit läks juba kardetavaks , kuna ka lepituspäev oli möödas , manitses Paulus neid :
44027010	' Mehed , ma näen , et edasipurjetamine muutub ohtlikuks ja võib suurt kahju tuua mitte ainult lastile ja laevale , vaid ka meie elule . '
44027011	Aga pealik võttis kapteni ja tüürimehe nõu enam kuulda kui seda , mida Paulus ütles .
44027012	Ja et sadam oli talvitamiseks sobimatu , siis võttis enamik nõuks minna sealt merele ja kui võimalik , jõuda talvitama Foiniksisse , sellesse Kreeta sadamasse , mis on lahti edelasse ja loodesse .
44027013	Kui siis nõrk lõunatuul hakkas puhuma , arvasid nad end eesmärgile jõudvat , hiivasid ankru ja loovisid piki Kreeta rannikut .
44027014	Ent üsna varsti sööstis saare poolt alla marutuul , mida hüütakse kirdemaruks .
44027015	Kui see laeva kaasa kiskus ja me ei suutnud enam käila vastu tuult keerata , andsime end tuule ajada .
44027016	Sattudes siis ühe saarekese varju , mida hüütakse Kaudaks , suutsime vaevalt tulla toime päästepaadiga .
44027017	Kui see oli üles tõmmatud , kasutati kaitsevõtteid ja vöötati laev köitega . Ja et kardeti paiskuda Sürti madalale , heideti sisse triivankur ning jäeti laev triivima .
44027018	Kui aga raju meid väga vintsutas , loopisid nad järgmisel päeval osa lasti üle parda .
44027019	Ja kolmandal päeval heitsid nad oma käega merre ka laeva varustuse .
44027020	Kui nüüd mitu päeva ei paistnud ei päikest ega tähti ja kange raju võimutses , lõppes meil viimaks igasugune lootus pääseda .
44027021	Kuna kellelgi ei olnud enam mingit tahtmist süüa , siis tõusis Paulus nende keskel püsti ja ütles : ' Mehed , te oleksite pidanud minu sõna kuulama ja jätma Kreetalt merele minemata , siis te oleksite vältinud seda hädaohtu ja kahju .
44027022	Nüüd ma aga manitsen teid olema julged , sest ükski hing teie seast ei hukku , hukkub vaid laev .
44027023	Täna öösel seisis minu juures selle Jumala ingel , kelle päralt ma olen ja keda ma ka teenin ,
44027024	ning ütles : ' Ära karda , Paulus ! Sa pead jõudma keisri ette , ja vaata , Jumal on sulle kinkinud kõik su kaasreisijad . '
44027025	Seepärast , mehed , olge julged , sest ma usun Jumalat , et kõik läheb nõnda , nagu mulle on räägitud .
44027026	Aga me peame jõudma mingile saarele . '
44027027	Kui siis jõudis kätte neljateistkümnes öö , mil meid Aadria merel aeti sinna ja tänna , siis tundus laevameestele kesköö paiku , et läheneb mingi maa .
44027028	Loodimisel leidsid nad vett olevat kakskümmend sülda ; kui nad siis natuke edasi liikusid ja jälle loodisid , leidsid nad viisteist sülda vett .
44027029	Kartes , et me paiskume karidele , heitsid nad laeva ahtrist välja neli ankrut ja jäid ootama päevavalgust .
44027030	Aga kui laevamehed püüdsid laevast põgeneda ja hakkasid paati merre laskma ettekäändel , nagu tahaksid nad laeva käilast ankrut sisse lasta ,
44027031	ütles Paulus pealikule ja sõduritele : ' Kui need ei jää laeva , siis te ei pääse ! '
44027032	Siis raiusid sõdurid paadi köied katki ja lasksid selle merre kukkuda .
44027033	Aga enne kui valgeks läks , julgustas Paulus kõiki sööma , üteldes : ' Täna on neljateistkümnes päev , mil te oodates püsite söömata ega ole midagi suhu võtnud .
44027034	Seepärast ma manitsen teid leiba võtma , sest see on tarvilik teie pääsemiseks . Ei lähe ju teie ühegi peast juuksekarvagi kaotsi ! '
44027035	Nende sõnade järel võttis Paulus leiva , tänas Jumalat kõigi ees , murdis ja hakkas sööma .
44027036	Ja kõigi meeleolu läks paremaks ja nemadki võtsid leiba .
44027037	Ühtekokku oli meid laeval kakssada seitsekümmend kuus hinge .
44027038	Kui nende kõhud said täis , siis nad kergendasid veel laeva , heites vilja merre .
44027039	Kui valgeks läks , siis nad ei tundnud , mis maa see oli ; aga nad märkasid ühte sobiva rannaga lahte , kuhu nad tahtsid , kui võimalik , laeva ajada .
44027040	Nad vabastasid ankrud ja lasksid need merre vajuda , samal ajal nad vallandasid tüüriaerud köitest ja seadsid esipurje tuulde ning püüdsid liikuda ranna poole .
44027041	Aga nad sattusid liivaseljakule ja ajasid laeva sinna kinni . Laeva käil tungis sinna sisse ja jäi liikumatult paigale , ahter purunes aga lainete möllus .
44027042	Sõdurid võtsid nõuks vangid ära tappa , et ükski neist ei pääseks ujudes põgenema .
44027043	Kuid pealik , tahtes päästa Paulust , takistas neid seda nõu täitmast . Ta käskis neil , kes oskavad ujuda , esimestena vette hüpata ja püüda maale jõuda ,
44027044	ja teistel käskis neile järgneda kas laudadel või laevarusudel . Ja nõnda sündis , et kõik pääsesid tervelt maale .
44028001	Kui me siis olime tervelt pääsenud , saime teada , et saart hüütakse Maltaks .
44028002	Umbkeelsed saarlased osutasid meile rohkem kui tavalist lahkust , sest nad süütasid lõkke ja võtsid alanud vihmasaju ja külma pärast meid kõiki selle äärde .
44028003	Aga kui Paulus oli korjanud kokku hulga hagu ja asetanud lõkkesse , tuli sealt palavuse tõttu välja mürkmadu ja hakkas tema kätte kinni .
44028004	Kui umbkeelsed nägid seda elukat tema käe küljes rippuvat , ütlesid nad üksteisele : ' Kindlasti on see mees mõrtsukas , keda õigluse jumalanna ei luba elada , kuigi ta on merest pääsenud . '
44028005	Tema aga raputas eluka tulle ega tundnud mingit viga .
44028006	Nad ootasid küll , et ta tursub üles või langeb surnult maha . Aga kui nad olid kaua oodanud ja nägid , et Paulusega ei juhtu midagi iseäralikku , siis nende arvamus muutus ning nad ütlesid ta olevat jumala .
44028007	Selle paiga läheduses oli mõis saare tähtsaimal mehel , kelle nimi oli Publius . Tema võttis meid vastu ja võõrustas kolm päeva sõbralikult .
44028008	Juhtus aga , et Publiuse isa lamas palavikus ja kõhutõves . Paulus astus tema juurde ja pani palvetades oma käed ta peale ning tegi ta terveks .
44028009	Aga kui see oli sündinud , tulid sinna ka teised , kes saarel olid haiged , ja said terveks .
44028010	Ja nad austasid meid mitmel kombel , ja kui me hakkasime merele minema , panid nad meile kaasa , mis teekonna jaoks vaja oli .
44028011	Aga kolme kuu pärast me läksime sealt merele Aleksandria laevaga , mis oli saarel talvitanud ja mille tunnuseks oli Dioskuuride kuju .
44028012	Me randusime Sürakuusas ning viibisime seal kolm päeva .
44028013	Sealt me sõitsime piki rannikut ja saabusime Reegiumi . Ja kui ühe päeva pärast tõusis lõunatuul , jõudsime teisel päeval Puteolisse .
44028014	Sealt me leidsime vendi ja meid paluti nende juures viibida seitse päeva . Ja nõnda me tulime Rooma .
44028015	Ja kui sealsed vennad said meist kuulda , tulid nad meile vastu Appiuse Foorumini ja Tres Tabernani . Neid nähes tänas Paulus Jumalat ning sai uut julgust .
44028016	Kui me olime Rooma saabunud , lubati Paulusel jääda omaette elama koos sõduriga , kes teda valvas .
44028017	Kolme päeva pärast sündis , et Paulus kutsus kokku juutide peamehed . Kui need olid kogunenud , ütles Paulus neile : ' Mehed-vennad , mina ei ole teinud midagi meie rahva ja esiisade kommete vastu , ja siiski olen Jeruusalemmas antud vangina üle roomlaste kätte .
44028018	Kui need olid mind üle kuulanud , tahtsid nad mu vabaks lasta , sest mul ei olnud ühtki surmasüüd .
44028019	Aga kui juudid sellele vastu rääkisid , siis ma olin sunnitud nõudma keisri kohut - mitte sellepärast , et mul oleks milleski süüdistada oma rahvast .
44028020	Sel põhjusel ma nüüd kutsusin teid , et teid näha ja teiega rääkida . Sest Iisraeli lootuse pärast kannan ma seda ahelat . '
44028021	Aga nemad ütlesid talle : ' Me ei ole saanud Juudamaalt ühtegi kirja sinu kohta ega ole tulnud siia ühtegi venda , kes sinust oleks midagi paha teatanud või rääkinud .
44028022	Aga me peame õigeks sinu enda käest kuulda , mida sa mõtled , sest sellest lahkusust on meil teada , et selle vastu räägitakse kõikjal . '
44028023	Nad määrasid Paulusele ühe päeva ja siis tuli tema juurde kotta veel rohkem inimesi . Neile ta seletas ja tunnistas hommikust õhtuni Jumala riigist , veendes neid Jeesuse suhtes Moosese Seaduse ja Prohvetite põhjal .
44028024	Ja ühed lasksid end öeldust veenda , teised aga ei uskunud .
44028025	Jõudmata omavahel üksmeelele , lahkusid nad , kui Paulus oli öelnud neile selle sõna : ' Püha Vaim on hästi rääkinud prohvet Jesaja kaudu teie isadele :
44028026	' Mine selle rahva juurde ja ütle : Kuuldes te kuulete ega mõista , ja vaadates te vaatate ega näe .
44028027	Sest selle rahva süda on paadunud ja nad kuulevad kõrvadega raskesti ja pigistavad oma silmad kinni , et nad silmadega ei näeks ja kõrvadega ei kuuleks , et nad südamega ei mõistaks ega pöörduks , et ma võiksin parandada neid . '
44028028	Olgu teile siis teada , et see Jumala pääste läkitatakse paganatele ja nemad võtavad seda kuulda ! '
44028029	[ Ja kui ta seda oli öelnud , läksid juudid ära ja neil oli omavahel palju vaidlemist . ]
44028030	Aga Paulus jäi kaheks täisaastaks oma üürielamusse ja võttis vastu kõiki , kes tema juurde tulid ,
44028031	kuulutades Jumala riiki ja õpetades tõde Issandast Jeesusest Kristusest täiesti avalikult ja ilma takistamata .
45001001	Paulus , Kristuse Jeesuse sulane , kutsutud apostel , välja valitud kuulutama Jumala evangeeliumi ,
45001002	mida Jumal on muiste oma prohvetite kaudu pühades kirjades tõotanud
45001003	oma Pojast - kes liha poolest on sündinud Taaveti soost ,
45001004	ent pühaduse Vaimu poolest määratud oma surnuist ülestõusmise järel Jumala Pojaks väes - Jeesusest Kristusest , meie Issandast ,
45001005	kelle käest ma olen saanud armu ja apostliameti , et äratada kuulekust usule tema nime auks kõikide rahvaste seas ,
45001006	kelle seas teiegi olete Jeesuse Kristuse kutsutud -
45001007	kõigile Roomas olevaile Jumala armastatuile , kutsutud pühadele : Armu teile ja rahu Jumalalt , meie Isalt , ja Issandalt Jeesuselt Kristuselt !
45001008	Esmalt ma tänan oma Jumalat Jeesuse Kristuse läbi teie kõikide pärast , sest teie usust räägitakse kogu maailmas .
45001009	Jumal , keda ma oma vaimus teenin , kuulutades evangeeliumi tema Pojast , on ju minu tunnistaja , kuidas ma lakkamatult meenutan teid
45001010	alati oma palveis , kui ma anun , et ehk ometi õnnestuks mul Jumala tahtmisel kord tulla teie juurde .
45001011	Ma ju igatsen teid näha , et ma võiksin teile jagada mõnda vaimulikku andi teie kinnituseks ,
45001012	see aga tähendab : teie keskel leida üheskoos julgustust mõlemapoolse usu , teie ja minu oma varal .
45001013	Ma ei taha ju , vennad , et teil jääks teadmata : ma olen sageli püüdnud teie juurde tulla , et mul oleks mingit vilja ka teie seas , nagu mul seda on muude rahvaste seas , ent tänini on mulle tulnud ikka mõni takistus .
45001014	Ma olen nii kreeklaste kui umbkeelsete , nii tarkade kui rumalate võlglane .
45001015	Seepärast olen valmis ka teile , Roomas asuvaile , kuulutama evangeeliumi .
45001016	Sest ma ei häbene evangeeliumi , see on ju Jumala vägi päästeks igaühele , kes usub , juudile esmalt ja siis kreeklasele .
45001017	Sest Jumala õigus on ilmunud evangeeliumis usust usku , nii nagu on kirjutatud : ' Aga õige jääb usust elama . '
45001018	Jah , Jumala viha ilmub taevast inimeste igasuguse jumalakartmatuse ja ülekohtu vastu , nende vastu , kes tõde hoiavad ülekohtu kammitsais ,
45001019	sest et see , mida teatakse Jumalast , on nende keskel avalik , Jumal on seda neile avaldanud .
45001020	Tema nähtamatu olemus , tema jäädav vägi ja jumalikkus on ju maailma loomisest peale nähtav , kui mõeldakse tema tehtule , nii et nad ei saa endid vabandada ,
45001021	sest et Jumalat tundes nad ei ole ülistanud ega tänanud teda kui Jumalat , vaid on oma arvamustega jooksnud tühja ning nende mõistmatu süda on jäänud pimedaks .
45001022	Väites endid targad olevat , on nad läinud rumalaks
45001023	ja on kadumatu Jumala kirkuse vahetanud kaduva inimese ja lindude ja neljajalgsete ja roomajate kujutistega .
45001024	Seepärast ongi Jumal andnud nemad nende südame himudes rüvedusse , et nad oma ihu ise häbistaksid .
45001025	Nad on Jumala tõe vahetanud vale vastu ning austanud ja teeninud loodut Looja asemel , kes olgu kiidetud igavesti . Aamen .
45001026	Seepärast on Jumal nad andnud häbitute kirgede kätte : nende naised on ju vahetanud loomuliku vahekorra loomuvastasega ,
45001027	nõndasamuti ka mehed , loobudes loomulikust vahekorrast naisega , on oma tungis süttinud üksteise vastu - mees on teinud mehega nurjatust - ja on seega iseenestes saanud kätte paratamatu palga oma eksimuse eest .
45001028	Ja nii nagu nad ei ole hoolinud Jumala tunnetusest , nõnda on Jumal nad andnud kõlbmatu mõtteviisi kätte , tegema seda , mis on väär ;
45001029	nad on tulvil igasugust ülekohut , kurjust , ahnust ja tigedust , täis kadedust , tapmist , riidu , kavalust , kiuslikkust , nad on keelekandjad ,
45001030	laimajad , Jumala vihkajad , julmurid , ülbed , kelkijad , halva peale leidlikud , vanematele sõnakuulmatud ,
45001031	mõistmatud , truudusetud , leppimatud , halastamatud ,
45001032	kes küll teavad Jumala käsku - et need , kes selliseid asju teevad , on surma väärt - , kuid ei tee seda mitte üksnes ise , vaid tunnevad head meelt neist , kes nii teevad .
45002001	Seepärast , oh kohut mõistev inimene , ole sa kes tahes : sa ei saa ennast vabandada , sest milles sa teise üle kohut mõistad , selles mõistad sa süüdi iseenese ! Sina , kes sa mõistad kohut , teed ju sedasama !
45002002	Ent me teame , et Jumal mõistab tõtt mööda kohut nende üle , kes niisuguseid asju teevad .
45002003	Sina aga , oh inimene , kes sa kohut mõistad nende üle , kes niisuguseid asju teevad , ja teed ise sedasama - kas sa arvad , et pääsed Jumala kohtuotsusest ?
45002004	Või suhtud sa üleolevalt tema helduse ja sallivuse ja pika meele rohkusesse ega saa aru , et Jumala heldus tahab sind juhtida meelt parandama ?
45002005	Sa talletad endale viha oma kanguse ja pöördumata südamega Jumala viha ja õiglase kohtumõistmise ilmumise päevaks ,
45002006	kes tasub igaühele tema tegude järgi :
45002007	igavest elu küll neile , kes püsiva heategemise kaudu taotlevad kirkust ja au ja kadumatust ,
45002008	ent viha ja raevu neile , kes on isemeelsed ja tõele sõnakuulmatud , aga kuulekad ülekohtule .
45002009	Ahistus ja kitsikus tuleb igale inimhingele , kes teeb kurja , juudile esmalt ja siis kreeklasele ,
45002010	aga kirkus , au ja rahu igaühele , kes teeb head , juudile esmalt ja siis kreeklasele .
45002011	Sest Jumala juures pole erapoolikust .
45002012	Kes teevad pattu Seaduseta , need ka hukkuvad Seaduseta , kes teevad pattu Seaduse all , neile mõistetakse kohut Seaduse järgi .
45002013	Jumala ees ei ole ju õiged Seaduse kuuljad , vaid Seaduse täitjad , kes mõistetakse õigeks .
45002014	Kui paganad , kellel ei ole Moosese Seadust , ometi loomu poolest täidavad Seaduse sätteid , siis ilma Seaduseta olles on nad ise enesele seaduseks ,
45002015	näidates seega , et seadusepärane tegutsemine on kirjutatud nende südamesse ; ühtlasi tõendavad seda ka nende südametunnistus ja nende mõtted , mis järgemööda kas süüdistavad või vabandavad neid .
45002016	Nii see ilmneb päeval , mil minu evangeeliumi järgi Jumal Jeesuse Kristuse läbi mõistab kohut inimeste saladuste üle .
45002017	Kui aga sina lased end nimetada juudiks ning toetud Seadusele ja kiitled Jumalast
45002018	ja mõistad tema tahtmist ja Seadusest õppinuna oskad ära tunda olulise
45002019	ning oled veendunud , et sa oled sõgedate teejuht , nende valgus , kes on pilkases pimeduses ,
45002020	rumalate kasvataja , väetite laste õpetaja , see , kelle päralt on Seaduse näol mõistmise ja tõe kehastus
45002021	- kuidas sa nüüd teisi õpetades iseennast ei õpeta ? Sina , kes jutlustad , et varastada ei tohi , aga ise varastad ?
45002022	Kes ütled , et abielu ei tohi rikkuda , aga ise rikud abielu ? Kes ebajumalaid jälestad , aga ise riisud nende pühamut ?
45002023	Kes kiitled Seaduse üle , aga ise häbistad Jumalat Seadusest üleastumisega ?
45002024	Sest , nagu on kirjutatud , teie pärast teotatakse Jumala nime paganate seas .
45002025	Ümberlõikamisest on küll kasu , kui sa Seaduse järgi teed , kui sa aga oled Seadusest üleastuja , siis on su ümberlõikamine saanud eesnahaks .
45002026	Kui nüüd ümberlõikamatu peab Seaduse nõudeid , eks siis loeta tema eesnahka ümberlõikamiseks ?
45002027	Ja eks siis see , kes loomu poolest ümberlõikamatuna täidab Seadust , mõista kohut sinu üle , kes sa kirjatähele ja ümberlõikamisele vaatamata oled Seadusest üleastuja .
45002028	Ei ole ju juut see , kes seda on väliselt , ega ole ümberlõikamine see , mis on väliselt ihu küljes ,
45002029	vaid juut on see , kes seda on sisemiselt , ja õige ümberlõikamine on südame ümberlõikamine , mis toimub vaimu , mitte kirjatähe varal . Niisugune saab kiituse mitte inimestelt , vaid Jumalalt .
45003001	Mis on siis juudil erilist või mis kasu on ümberlõikamisest ?
45003002	Jah , on palju ja mitmel moel . Esmalt juba see , et juutide kätte on usaldatud Jumala sõnumid .
45003003	Mis siis nüüd ? Kui mõned pole olnud ustavad , ega siis nende ebaustavus tühista Jumala ustavust ?
45003004	Mitte sugugi ! Kindel on , et Jumal on tõemeelne , aga iga inimene valelik , nagu on kirjutatud : ' . . . selleks , et sind tunnistataks õigeks su sõnades ja sa võidaksid , kui sinuga käidaks kohut . '
45003005	Kui aga meie ülekohus toob esile Jumala õigluse , mida me siis peame ütlema ? Kas Jumal pole siis ebaõiglane , kui ta meid nuhtleb vihas ? Ma räägin inimlikul pinnal .
45003006	Mitte sugugi ! Kuidas siis muidu saaks Jumal kohut mõista maailma üle ?
45003007	Kui aga Jumala tõde minu valetamise tõttu saab üha rohkem temale kirkuseks , miks siis minu üle veel kohut mõistetakse , nagu oleksin ma patune ?
45003008	Ja miks siis ei ole nõnda , nagu mõned mind teotades räägivad , et mina ütlevat : ' Tehkem kurja , et sellest tuleks head ! ' Niisuguste nuhtlus on õige .
45003009	Kuidas siis nüüd ? On siis meil , juutidel , eeliseid ? Ei ainsatki ! Me oleme juba esitanud süüdistuse , et nii juudid kui kreeklased on kõik patu võimu all ,
45003010	nõnda nagu on kirjutatud : ' Ei ole õiget , ei ühtainsatki ,
45003011	ei ole mõistjat , ei ole Jumala otsijat .
45003012	Nad kõik on kaldunud kõrvale , üheskoos kõlbmatuks muutunud , ei ole , kes teeb head , ei ühtainsatki .
45003013	Nende kurk on lahtine haud , nende keeled kavaldavad , nende huulte all on maomürk .
45003014	Nende suu on täis sajatamist ja kibedust ,
45003015	nende jalad on nobedad valama verd ,
45003016	nende teedel on purustus ja viletsus
45003017	ja rahu teed nad ei tunne ,
45003018	ei ole Jumala kartust nende silme ees . '
45003019	Aga me teame , et mida Seadus iganes ütleb , seda ütleb ta neile , kes on Seaduse all , et iga suu suletaks ja kogu maailm oleks Jumala ees süüalune ;
45003020	seepärast et Seaduse tegude tõttu ei mõisteta kedagi õigeks tema ees , sest Seaduse kaudu tuleb patutundmine .
45003021	Nüüd aga on ilma Seaduseta saanud avalikuks Jumala õigus , millest tunnistavad Moosese Seadus ja Prohvetid ,
45003022	see Jumala õigus , mis tuleb Jeesusesse Kristusesse uskumise kaudu kõigile , kes usuvad . Siin ei ole erinevust ,
45003023	sest kõik on pattu teinud ja ilma jäänud Jumala kirkusest
45003024	ning mõistetakse õigeks tema armust päris muidu , lunastuse kaudu , mis on Kristuses Jeesuses ,
45003025	kelle Jumal on seadnud tema veres lepitusohvriks usu kaudu , et näidata üles oma õigust sellega , et ta kustutas varem tehtud patud
45003026	oma jumalikus sallivuses , et näidata üles oma õigust praegusel ajal , et tema ise on õige ja teeb õigeks igaühe , kes usub Jeesusesse .
45003027	Kus on nüüd kiitlemine ? See on välistatud . Millise seaduse läbi ? Kas tegude seaduse läbi ? Ei , vaid usu seaduse läbi .
45003028	Me ju arvame , et inimene mõistetakse õigeks usu läbi , Seaduse tegudest sõltumata .
45003029	Kas Jumal on üksnes juutide Jumal ? Eks ta ole ka paganate Jumal ? Jah , ta on ka paganate Jumal !
45003030	Jumal on üksainus ja tema teeb usu läbi õigeks nii ümberlõigatu kui ümberlõikamatu .
45003031	Kas me siis tühistame Seaduse usu läbi ? Ei sugugi ! Me vaid kinnitame Seadust .
45004001	Mis me siis ütleme oma lihase esiisa Aabrahami leidnud olevat ?
45004002	Sest kui Aabraham on mõistetud õigeks tegude tõttu , siis tal on , millega kiidelda , kuid mitte Jumala ees .
45004003	Sest mida ütleb Pühakiri ? ' Aabraham uskus Jumalat , ja see arvestati talle õiguseks . '
45004004	Tegude tegijale ei arvestata palka mitte armust , vaid vastavalt võlale .
45004005	Aga sellele , kes tegusid ei tee , vaid usub temasse , kes teeb õigeks jumalakartmatu , arvestatakse õiguseks tema usk ,
45004006	nõnda nagu Taavet ütleb õndsa olevat inimese , kellele Jumal arvestab õigust tegudest sõltumatult :
45004007	' Õndsad on need , kelle ülekohus on andeks antud ja kelle patud on kinni kaetud .
45004008	Õnnis on mees , kelle pattu Issand ei arvesta . '
45004009	Kas see õndsusekuulutus käib nüüd ümberlõigatute või ka ümberlõikamatute kohta ? Me ju ütleme : Aabrahamile arvestati usk õiguseks .
45004010	Kuidas seda siis arvestati ? Kas siis , kui ta oli ümberlõigatu või alles ümber lõikamata ? Seda tehti , kui ta ei olnud ümber lõigatud , vaid ümber lõikamata .
45004011	Ja ümberlõikamise tähise sai ta selle usu õiguse pitseriks , mis tal oli juba ümberlõikamata põlves , et ta oleks kõikide isa , kes usuvad ümberlõikamata põlves , et õigus arvestataks ka neile ,
45004012	ja et ta oleks ka nende ümberlõigatute isa , kes ei ole üksnes ümber lõigatud , vaid käivad ka meie isa Aabrahami usu jälgedes , mis tal oli ümberlõikamata põlves .
45004013	Jah , seda tõotust , et ta saab maailma pärijaks , ei antud Aabrahamile ega tema soole Seaduse kaudu , vaid usuõiguse kaudu .
45004014	Sest kui need , kes on Seadusest , oleksid pärijad , siis oleks usk muutunud tühjaks ja tõotus oleks tühistatud .
45004015	Sest Seadus soetab viha , aga kus Seadust ei ole , seal ei ole ka üleastumist .
45004016	Seepärast siis on pärijaks saamine usust , et see oleks armust ja tõotus jääks kindlaks kogu soole , mitte ainult sellele , kes on Seadusest , vaid ka sellele , kes on Aabrahami usust , kes on meie kõikide isa -
45004017	nõnda nagu on kirjutatud : ' Ma olen su pannud paljude rahvaste isaks ! ' - Jumala ees , keda ta on uskunud , kes teeb elavaks surnud ja kutsub olematuid nagu olevaid .
45004018	Aabraham uskus , kui lootus näis lootusetu , et ta saab paljude rahvaste isaks , selle ütluse järgi : ' Nõnda peab olema sinu sugu . '
45004019	Ta ei jäänud usus nõdraks , pannes tähele oma elatanud , ligi saja-aastast ihu ja Saara surnud lapsekoda .
45004020	Ta ei kahelnud Jumala tõotuses uskmatuna , vaid sai vägevaks usus , ülistades Jumalat
45004021	ja olles täiesti veendunud , et Jumal on vägev ka täitma seda , mida on tõotanud .
45004022	Seepärast see arvestatigi talle õiguseks .
45004023	Aga et see arvestati talle õiguseks , ei ole kirjutatud üksnes tema pärast ,
45004024	vaid ka meie pärast , kellele see samuti arvestatakse , sest me usume temasse , kes äratas surnuist üles meie Issanda Jeesuse ,
45004025	kes loovutati meie üleastumiste pärast ja äratati üles meie õigekssaamise pärast .
45005001	Et me nüüd oleme saanud õigeks usust , siis on meil rahu Jumalaga meie Issanda Jeesuse Kristuse läbi ,
45005002	kelle läbi me oleme usus saanud ligipääsu ka sellele armule , milles me seisame , ja me kiitleme oma lootusest Jumalalt saadavale kirkusele .
45005003	Aga mitte ainult sellest , vaid me kiitleme ka viletsusest , teades , et viletsus toob kannatlikkuse ,
45005004	kannatlikkus läbikatsutuse , läbikatsutus lootuse .
45005005	Aga lootus ei jäta häbisse , sest Jumala armastus on välja valatud meie südamesse Püha Vaimu läbi , kes meile on antud .
45005006	Sest juba siis , kui me alles nõrgad olime , on Kristus surnud nende eest , kes tollal veel jumalakartmatud olid .
45005007	Vaevalt , et keegi läheb surma isegi õige eest , kuigi hea sõbra eest mõni ehk julgeks surra .
45005008	Ent Jumal teeb nähtavaks oma armastuse meie vastu sellega , et Kristus suri meie eest , kui me olime alles patused .
45005009	Seda kindlamini meid päästetakse tema kaudu viha eest nüüd , kui me tema vere läbi oleme saanud õigeks .
45005010	Sest kui me juba vaenlastena saime lepituse Jumalaga tema Poja surma läbi , kui palju kindlamini meid päästetakse tema elu läbi nüüd , kui me oleme juba lepitatud .
45005011	Aga mitte ainult seda , vaid me ka kiitleme Jumalast meie Issanda Jeesuse Kristuse läbi , kelle kaudu me oleme nüüd saanud lepituse .
45005012	Sellepärast , nii nagu üheainsa inimese kaudu on patt tulnud maailma ja patu kaudu surm , nõnda on ka surm tunginud kõikidesse inimestesse , kuna kõik on pattu teinud .
45005013	Sest patt oli maailmas juba enne Seadust , aga pattu ei arvestata , kui seadust ei ole .
45005014	Ent surm valitses Aadamast Mooseseni ka nende üle , kes ei olnud pattu teinud niisuguse üleastumisega nagu Aadam , kes oli eeltähenduseks temast , kes pidi tulema .
45005015	Kuid armuanniga ei ole nõnda nagu üleastumisega ! Sest kui ühe inimese üleastumise läbi paljud on surnud , siis seda kindlamini on paljudele saanud ülirohkeks Jumala arm ja and ühe inimese - Jeesuse Kristuse - armu kaudu .
45005016	Ja anniga ei ole nõnda , nagu ühe patustanu puhul võiks olla , sest üheainsa üleastumise järel sai kohtumõistmine surmamõistmiseks , armuand aga on paljude üleastumiste järel õigeksmõistmiseks .
45005017	Jah , ühe inimese üleastumise tõttu on surm valitsenud kuningana selle ühe kaudu . Aga seda kindlamini need , kes saavad armu ülirohkesti ning õiguse anni , hakkavad valitsema kuningana elus selle ühe - Jeesuse Kristuse - kaudu .
45005018	Nõnda siis , nagu ühe üleastumise läbi tuli kõigile inimestele surmamõistmine , nii on ka selle ühe õigusteo läbi kõigile inimestele saanud õigekssaamine eluks .
45005019	Sest otsekui tolle ühe inimese sõnakuulmatuse tõttu on paljud saanud patuseks , nõnda saavad ka selle ühe inimese kuulekuse läbi paljud õigeks .
45005020	Seadus on aga kõrvalt sisse tulnud , et üleastumine suureneks . Ent kus patt on suurenenud , seal on arm saanud ülirohkeks ,
45005021	et otsekui patt on kuningana valitsenud surma abil , nõnda valitseks armgi kuningana õiguse kaudu ja viiks igavesse ellu Jeesuse Kristuse , meie Issanda läbi .
45006001	Mis me siis ütleme ? Kas püsida patus , et arm suureneks ?
45006002	Ei , mitte sugugi . Meie , kes oleme patule surnud , kuidas saaksime selles veel elada ?
45006003	Kas te siis ei tea , et kes me iganes oleme Kristusesse Jeesusesse ristitud , oleme ristitud tema surmasse ?
45006004	Me oleme siis koos temaga maha maetud ristimise kaudu surmasse , et otsekui Kristus on äratatud üles surnuist Isa kirkuse läbi , nõnda võime ka meie käia uues elus .
45006005	Sest kui me oleme kasvanud kokku tema surma sarnasusega , siis võime seda olla ka ülestõusmise sarnasusega ,
45006006	teades , et meie vana loomus on koos temaga löödud risti , et see patune ihu kaotataks , nii et me kunagi enam ei orjaks pattu .
45006007	Sest kes on surnud , see on patust vabaks mõistetud .
45006008	Kui me oleme aga surnud koos Kristusega , siis usume , et me ka elame koos temaga ,
45006009	teades , et Kristus , olles üles äratatud surnuist , enam kunagi ei sure ; surm ei valitse teda enam ,
45006010	sest mis ta suri , seda ta suri patule üks kord ja alatiseks , aga mis ta elab , seda ta elab Jumalale .
45006011	Nõnda arvestage ka teie endid olevat surnud patule , aga elavat Jumalale Kristuses Jeesuses .
45006012	Ärgu siis valitsegu patt kuningana teie surelikus ihus , nii et te tema himudele oleksite kuulekad .
45006013	Ärge ka loovutage oma ihuliikmeid ülekohtu relviks patule , vaid loovutage end Jumalale nagu need , kes on saanud surnuist elavaks , ja oma ihuliikmed õiguse relviks Jumalale .
45006014	Sest patt ei valitse enam teie üle , kuna te ei ole Seaduse , vaid armu all .
45006015	Kuidas siis nüüd ? Kas hakkame tegema pattu , kuna me ei ole Seaduse , vaid armu all ? Kindlasti mitte !
45006016	Eks te tea , et kelle kuulekusse teie end loovutate orjaks , kelle sõna te kuulate , selle orjad te olete - olgu patu orjad surmaks või kuulekuse orjad õiguseks !
45006017	Aga tänu Jumalale , et te olite küll patu orjad , aga nüüd olete saanud südamest kuulekaks sellele õpetusele , millesse teid on juhatatud ,
45006018	ja patust vabastatuna olete saanud õiguse teenriteks .
45006019	Ma räägin inimlikul kombel teie loomuse nõtruse pärast . Sest nii nagu te oma liikmed andsite orjaks rüvedusele ja ülekohtule , et teha ülekohut , nõnda andke nüüd oma liikmed õiguse teenritena pühitsuse jaoks .
45006020	Sest kui te olite patu orjad , siis te olite vabad õigusest .
45006021	Millist vilja te siis kandsite ? Niisugust , mille pärast te nüüd häbenete . Sest selle tulemus on surm .
45006022	Nüüd aga , kui te olete vabastatud patust ja saanud Jumala teenriteks , te kannate vilja pühitsuseks . Ja selle tulemus on igavene elu .
45006023	Sest patu palk on surm , aga Jumala armuand on igavene elu Kristuses Jeesuses , meie Issandas .
45007001	Vennad , kas te siis ei tea - ma räägin ju seadusetundjaile - , et seadus valitseb inimese üle , niikaua kui inimene elab .
45007002	Nii on abielunaine seadusega seotud mehe külge , kuni mees elab ; aga kui mees sureb , on ta saanud vabaks mehe seaduse alt .
45007003	Sellepärast , kui naine mehe eluajal on teise mehega , nimetatakse teda abielurikkujaks ; aga kui mees sureb , on naine vaba seaduse alt , nii et ta ei ole teisele mehele minnes abielurikkuja .
45007004	Niisiis , mu vennad , ka teie olete surmatud Seadusele Kristuse ihu kaudu , et te saaksite teisele , kes on üles äratatud surnuist , et me kannaksime vilja Jumalale .
45007005	Sest kui me olime alles lihalikud , siis haarasid meie liikmeid Seaduse kaudu tekkivad patukired , et kanda vilja surmale .
45007006	Aga nüüd , et me oleme surnud , siis oleme saanud lahti Seaduse alt , millega meid kammitseti , nii et me teenime Jumalat uuel teel Vaimu all ja mitte vanal teel kirjatähe all .
45007007	Mis me siis ütleme ? Kas Seadus on patt ? Mitte sugugi ! Kuid pattu ma poleks ära tundnud muidu kui Seaduse läbi ; sest ma ei oleks himustamisest midagi teadnud , kui Seadus ei oleks öelnud : ' Sa ei tohi himustada ! '
45007008	Aga patt , kasutades võimalust , tekitas minus käsu kaudu igasuguseid himusid ; sest ilma Seaduseta on patt surnud .
45007009	Mina elasin kunagi Seaduseta , ent kui käsk tuli , siis virgus patt ellu ,
45007010	mina aga surin . Ja selgus , et seesama käsk , mis pidi olema mulle eluks , oli surmaks ,
45007011	sest patt , kasutades võimalust , eksitas mind käsu kaudu ning surmas mu käsu varal .
45007012	Nõnda on siis Seadus püha ning käsk on püha , õige ja hea .
45007013	Kas nüüd see hea on mulle saanud surmaks ? Kindlasti mitte ! Vaid patt , et ta oleks nähtav patuna , on toonud selle hea kaudu mulle surma , et patt ise saaks käsu kaudu üliväga patuseks .
45007014	Ma tean küll , et Seadus on vaimulik , mina aga lihalik , müüdud patu alla .
45007015	Ma ei mõista ju , mida ma teen : sest ma ei tee seda , mida tahan , vaid ma teen , mida vihkan .
45007016	Kui ma aga teen , mida ma ei taha , siis ma möönan , et Seadus on hea .
45007017	Nii ei tee seda enam mina , vaid patt , mis minus elab .
45007018	Ma tean ju , et minus - see tähendab minu loomuses - ei ole head . Tahet mul on , aga head teha ma ei suuda .
45007019	Sest head , mida ma tahan , ma ei tee , vaid paha , mida ma ei taha , ma teen .
45007020	Kui ma aga teen seda , mida ma ei taha , siis ei tee seda enam mina , vaid patt , mis elab minus .
45007021	Niisiis , tahtes teha head , leian seaduse , et mul on kalduvus teha kurja .
45007022	Sisemise inimese poolest ma rõõmustan Jumala Seaduse üle ,
45007023	oma liikmetes näen aga teist seadust , mis sõdib vastu minu mõistuse seadusele ja aheldab mind patu seadusega , mis on mu liikmetes .
45007024	Oh mind õnnetut inimest ! Kes ostab mu lahti sellest surma ihust ?
45007025	Aga tänu olgu Jumalale meie Issanda Jeesuse Kristuse läbi ! Niisiis , ma teenin mõistusega küll Jumala Seadust , kuid oma loomusega patu seadust .
45008001	Nii ei ole nüüd enam mingit hukkamõistu neile , kes on Kristuses Jeesuses .
45008002	Sest elu Vaimu seadus Kristuses Jeesuses on vabastanud su patu ja surma seadusest .
45008003	Sest seda , milleks Seadus oli võimetu , kuna see oli jõuetu inimloomuse tõttu , on teinud Jumal , kes mõistis patu inimeses surma , läkitades oma Poja patuse loomuse sarnasuses ja patu pärast ,
45008004	et Seaduse nõuded oleksid täidetud meis , kes me ei käi oma loomuse , vaid Vaimu järgi .
45008005	Sest need , kes elavad loomuse järgi , mõtlevad lihalikke mõtteid , kes aga Vaimu järgi , need Vaimu mõtteid .
45008006	Sest lihalik mõtteviis on surm , Vaimu mõtteviis aga elu ja rahu ;
45008007	seepärast et lihalik mõtteviis on vaen Jumala vastu , sest ta ei alistu Jumala Seadusele ega suudagi seda .
45008008	Kes elavad oma loomuse järgi , need ei suuda meeldida Jumalale .
45008009	Aga teie ei ela oma loomuses , vaid Vaimus , kui Jumala Vaim tõepoolest elab teie sees . Kellel ei ole aga Kristuse Vaimu , see ei ole tema oma .
45008010	Kui aga Kristus on teie sees , siis on ihu küll patu tõttu surnud , aga Vaim on õiguse tõttu elu .
45008011	Kui nüüd teis elab selle Vaim , kes Jeesuse surnuist üles äratas , siis see , kes Kristuse surnuist üles äratas , teeb ka teie surelikud ihud elavaks oma Vaimu läbi , kes teis elab .
45008012	Niisiis , vennad , et me oleme küll võlglased , kuid mitte oma loomusele , et peaksime loomuse järgi elama .
45008013	Sest kui te oma loomuse järgi elate , siis te surete ; kui te aga Vaimu abil ihu teod suretate , siis te elate .
45008014	Sest kõik , keda iganes Jumala Vaim juhib , on Jumala lapsed .
45008015	Sest te ei ole saanud orjuse vaimu , et peaksite jälle kartma , vaid te olete saanud lapseõiguse Vaimu , kelles me hüüame : ' Abba ! Isa ! '
45008016	Seesama Vaim tunnistab koos meie vaimuga , et me oleme Jumala lapsed .
45008017	Kui me oleme aga lapsed , siis oleme ka pärijad , nii Jumala pärijad kui Kristuse kaaspärijad ; ning kui me koos temaga kannatame , siis meid ka koos temaga kirgastatakse .
45008018	Sest minu arvates ei vääri nüüdse ajastu kannatused mainimist tulevase kirkuse kõrval , mida meile ilmutatakse .
45008019	Sest loodu ootab pikisilmi Jumala laste ilmsikssaamist .
45008020	Loodu on ju allutatud kaduvusele - mitte vabatahtlikult , vaid allutaja poolt - , kuid ometi lootusega ,
45008021	et ka loodu ise vabastatakse kord kaduvuse orjusest Jumala laste kirkuse vabadusse .
45008022	Me ju teame , et kogu loodu ägab üheskoos sünnitusvaludes tänini ;
45008023	ent mitte üksnes loodu , vaid needki , kellel on Vaimu esmaand , ka meie ise ägame iseenestes , oodates lapseõigust , oma ihu lunastust .
45008024	Sest me oleme päästetud lootuses . Ent juba nähtava lootmine ei ole lootus : kes siis loodab seda , mida ta näeb ?
45008025	Kui me aga loodame seda , mida me ei näe , siis me ootame seda kannatlikult .
45008026	Samuti tuleb ka Vaim appi meie nõtrusele : me ju ei tea , kuidas palvetada , nõnda nagu peab , kuid Vaim ise palub meie eest sõnatute ägamistega .
45008027	Aga südameteuurija teab , mida Vaim taotleb , sest Jumala tahtmise järgi palub ta pühade eest .
45008028	Ent me teame , et neile , kes Jumalat armastavad , laseb Jumal kõik tulla heaks - neile , kes on tema kavatsuse kohaselt kutsutud .
45008029	Sest need , keda ta on ette ära tundnud , need ta on ka ette määranud saama tema Poja näo sarnaseks , et tema oleks esmasündinu paljude vendade seas .
45008030	Aga keda ta on ette määranud , neid on ta ka kutsunud ; ja keda ta on kutsunud , need on ta ka õigeks teinud , aga keda ta on õigeks teinud , neid on ta ka kirgastanud .
45008031	Mis me siis ütleme selle kohta ? Kui Jumal on meie poolt , kes võib olla meie vastu ?
45008032	Tema , kes oma Poegagi ei säästnud , vaid loovutas tema meie kõikide eest , kuidas ta ei peaks siis koos Pojaga meile kõike muud kinkima ?
45008033	Kes võib süüdistada Jumala valituid ? Jumal on see , kes õigeks teeb .
45008034	Kes võib meid hukka mõista ? Kristus Jeesus on , kes suri ja , mis veel enam , kes üles äratati , kes on Jumala paremal käel ja kes palub meie eest .
45008035	Kes võib meid lahutada Kristuse armastusest ? Kas viletsus või ahistus või tagakiusamine või nälg või alastiolek või hädaoht või mõõk ?
45008036	Nagu on kirjutatud : ' Sinu pärast surmatakse meid kogu päeva , meid koheldakse nagu tapalambaid . '
45008037	Kuid selles kõiges me saame täieliku võidu tema läbi , kes meid on armastanud .
45008038	Sest ma olen veendunud , et ei surm ega elu , ei inglid ega peainglid , ei praegused ega tulevased , ei väed ,
45008039	ei kõrgus , ei sügavus ega mis tahes muu loodu suuda meid lahutada Jumala armastusest , mis on Kristuses Jeesuses , meie Issandas .
45009001	Ma räägin tõtt Kristuses , ma ei valeta , minu kaastunnistaja on mu südametunnistus Pühas Vaimus ,
45009002	et mul on suur kurbus ja südamel lakkamatu valu ,
45009003	sest ma sooviksin pigem ise olla neetud ja Kristusest lahutatud oma vendade heaks , kes on mu veresugulased ,
45009004	kes on iisraellased , kelle päralt on lapseõigus ja kirkus ja lepingud ja seadustik ja jumalateenistus ja tõotused ,
45009005	kelle päralt on esiisad ja kelle seast Kristus on ihu poolest . Jumal , kes on üle kõige , olgu kiidetud igavesti ! Aamen .
45009006	Aga see pole nõnda , et Jumala sõna oleks läinud tühja . Ei ole ju need kõik , kes pärinevad Iisraelist , veel Iisrael ,
45009007	ega ole kõik Aabrahami lapsed sellepärast , et nad on tema järglased , vaid on öeldud : ' Sinu sugu loetakse Iisakist . '
45009008	See tähendab : mitte lihased lapsed ei ole Jumala lapsed , vaid tema sooks arvatakse tõotuse lapsed .
45009009	Sest see on tõotusesõna : ' Ma tulen tagasi sellesama aastaaja paiku , ja Saaral on siis poeg . '
45009010	Ent mitte ainult temaga , vaid ka Rebekaga oli sama lugu , kui ta jäi lapseootele meie esiisast Iisakist ,
45009011	sest kui kaksikud veel ei olnud sündinud ega teinud midagi head ega halba , siis - et valikule põhinev Jumala kavatsus jääks püsima
45009012	mitte tegude , vaid kutsuja pärast - öeldi talle : ' Suurem orjab vähemat ' ,
45009013	nagu on kirjutatud : ' Jaakobit ma armastasin , Eesavit aga vihkasin . '
45009014	Mis me siis ütleme ? Kas Jumala juures on ebaõiglust ? Mitte sugugi !
45009015	Ta ju ütleb Moosesele : ' Ma halastan , kellele ma halastan , ja heidan armu , kellele ma heidan armu . '
45009016	Nõnda siis ei sõltu see inimese tahtest ega pingutusest , vaid Jumalast , kes halastab .
45009017	Ütleb ju Pühakiri vaarao kohta : ' Just selleks olen ma sind üles äratanud , et sinu juures näidata oma väge , ja et minu nime kuulutataks kogu maal . '
45009018	Niisiis , ta halastab , kellele tahab , ning kalgistab , keda tahab .
45009019	Nüüd sa ütled mulle : ' Mis ta siis enam ette heidab ! Kes saab vastu panna tema tahtmisele ? '
45009020	Oh inimene , kes sina õigupoolest oled , et sa tahad Jumalaga vaielda ? Ega siis savinõu ütle oma voolijale : ' Miks sa mu nõnda oled teinud ? '
45009021	Või kas pole potissepal meelevalda savi üle - valmistada samast segust üks nõu auliseks , teine aga autuks tarbeks ?
45009022	Eks Jumal , tahtes näidata oma viha ja teha tuntavaks oma väge , ole suure pikameelsusega talunud vihanõusid , mis olid valmistatud hukatuseks ,
45009023	ja teinud seda selleks , et ilmutada oma kirkuse rikkust armunõude vastu , mis ta oli juba enne valmistanud kirkuseks ?
45009024	Nende hulka on ta kutsunud meidki , mitte üksnes juutide , vaid ka paganate seast .
45009025	Nõnda nagu ta ütleb ka Hoosea raamatus : ' Ma hüüan oma rahvaks teda , kes ei olnud minu rahvas , ja armsaks teda , kes ei olnud mulle armas .
45009026	Ja siis sünnib selles paigas , kus neile öeldi : Teie pole minu rahvas ! , et seal hüütakse neid elava Jumala poegadeks . '
45009027	Aga Jesaja hüüab Iisraeli kohta : ' Kui Iisraeli laste arv oleks nagu mereliiv , siiski pääsevad neist vaid riismed ,
45009028	sest lõplikult ja kiiresti teeb Issand tõeks oma sõna maa peal . '
45009029	Ja nõnda on Jesaja ette öelnud : ' Kui vägede Issand poleks meile jätnud seemet , siis oleksime olnud nagu Soodom ja saanud Gomorra sarnaseks . '
45009030	Mis me siis ütleme ? Seda , et paganad , kes õigust ei taotlenud , on õiguse kätte saanud , ent õiguse , mis tuleb usust .
45009031	Aga Iisrael , kes taotles õigust Seaduse varal , ei ole Seaduseni ulatunud .
45009032	Mispärast ? Sellepärast , et nad ei lähtunud usust , vaid arvasid õigeks saavat tegudest . Nad komistasid vastu komistuskivi ,
45009033	nagu on kirjutatud : ' Ennäe , ma panen Siionisse komistuskivi ja pahanduskalju , ja see , kes usub temasse , ei jää häbisse . '
45010001	Vennad , minu südamesoov ja eestpalve Jumala poole Iisraeli laste eest on , et nad pääseksid .
45010002	Ma tunnistan neile , et neil on indu Jumala suhtes , kuid mitte tunnetuse kohaselt ;
45010003	sest nad ei mõista Jumala õigust ning , püüdes kehtestada oma õigust , ei ole alistunud Jumala õigusele .
45010004	Sest Seaduse lõpp on Kristus , õiguseks igaühele , kes usub .
45010005	Sest Mooses kirjutab Seadusest tuleneva õiguse kohta : ' Inimene , kes seda teeb , jääb elama selle kaudu . '
45010006	Ent õigus , mis tuleb usust , ütleb : ' Ära ütle oma südames : Kes läheb üles taevasse ? - see tähendab Kristust alla tooma ,
45010007	või : Kes läheb alla sügavusse ? - see tähendab Kristust üles tooma surnuist . '
45010008	Kuid mida see siis ütleb ? ' Sõna on su lähedal , sinu suus ja su südames . ' See on ususõna , mida me kuulutame .
45010009	Kui sa oma suuga tunnistad , et Jeesus on Issand , ja oma südames usud , et Jumal on ta üles äratanud surnuist , siis sind päästetakse ,
45010010	sest südamega usutakse õiguseks , suuga aga tunnistatakse päästeks .
45010011	Sest Pühakiri ütleb : ' Ükski , kes usub temasse , ei jää häbisse . '
45010012	Ei ole ju erinevust juudi ja kreeklase vahel , sest seesama Issand on kõikide Issand , rikas kõikide heaks , kes teda appi hüüavad .
45010013	Sest igaüks , kes hüüab appi Issanda nime , päästetakse .
45010014	Kuidas nad siis saaksid appi hüüda teda , kellesse nad ei ole uskunud ? Aga kuidas nad saaksid uskuda sellesse , kellest nad ei ole kuulnud ? Kuidas nad saaksid kuulda ilma kuulutajata ?
45010015	Kuidas aga saadaks kuulutada , kui ei olda läkitatud ? Just nagu on kirjutatud : ' Kui kaunid on nende jalad , kes kuulutavad head rõõmusõnumit . '
45010016	Siiski mitte kõik ei ole saanud kuulekaks evangeeliumile . Sest Jesaja ütleb : ' Issand , kes on uskunud meie kuulutust ? '
45010017	Järelikult , usk tuleb kuulutusest , kuulutus aga Kristuse sõna kaudu .
45010018	Kuid ma küsin : Kas nad ei ole siis kuulnud ? Muidugi on , sest : ' Kogu maale on kostnud nende hääl ja ilmamaa äärteni nende sõnad . '
45010019	Kuid ma küsin : Kas Iisrael ei ole aru saanud ? Mooses ise ütleb esimesena : ' Ma teen teid kiivaks nende peale , kes ei ole rahvas , ja teen teid vihaseks mõistmatu rahva peale . '
45010020	Jesaja aga ütleb julgemalt : ' Minu leidsid need , kes mind ei otsinud , ma sain avalikuks neile , kes minu järgi ei küsinud . '
45010021	Aga Iisraeli kohta ta ütleb : ' Kogu päeva olen ma sirutanud oma käsi sõnakuulmatu ja vasturääkiva rahva poole . '
45011001	Ma küsin siis : Kas Jumal on oma rahva ära tõuganud ? Mitte sugugi ! Minagi olen ju Iisraeli mees , Aabrahami soost , Benjamini suguharust .
45011002	Jumal pole ära tõuganud oma rahvast , keda ta on ette ära tundnud . Kas te siis ei tea , mida Pühakiri ütleb Eelija loos , kuidas ta kaebab Jumala ees Iisraeli peale :
45011003	' Issand , nad on tapnud sinu prohvetid ja maha kiskunud sinu altarid . Mina üksi olen järele jäänud , ja nad püüavad ka minu hinge . '
45011004	Kuid mida ütleb talle Jumala vastus ? ' Ma olen enesele alles jätnud seitse tuhat meest , kes ei ole nõtkutanud põlvi Baali ees . '
45011005	Nõnda siis on ka nüüdsel ajal jääk alles jäänud armuvaliku järgi .
45011006	Kui aga armust , siis mitte tegudest , sest muidu ei oleks arm enam arm . [ Kui aga tegudest , siis mitte armust , sest muidu ei oleks tegu enam tegu . ]
45011007	Kuidas siis nüüd ? Mida Iisrael taotleb , seda ta ei ole saavutanud , ent äravalitud on selle saavutanud , aga ülejäänud on paadunud .
45011008	Nõnda nagu on kirjutatud : ' Jumal on andnud neile tuimuse vaimu , silmad , mis ei näe , ja kõrvad , mis ei kuule kuni tänapäevani . '
45011009	Ja Taavet ütleb : ' Nende söögilaud saagu neile silmuseks ja püüniseks ja võrgutuseks ja kättemaksuks !
45011010	Nende silmad mingu pimedaks , et nad ei näeks , ja kõverda nende selg jäädavalt ! '
45011011	Ma küsin siis : Kas nad on komistanud , et nad kukuksid ? Mitte sugugi ! Vaid nende väärsammu tõttu on paganatele osaks saanud pääste , et teha Iisraeli lapsi kiivaks .
45011012	Kui aga juba nende väärsamm on rikkus maailmale ning nende kaotus rikkus paganatele , kui palju enam siis nende täisarv !
45011013	Aga ma räägin teile , paganatele : Kuna ma olen paganate apostel , austan ma oma ametit -
45011014	ehk ma saan kuidagi teha kiivaks neid , kelle veresugulane ma olen , ning mõned nende seast päästa .
45011015	Sest kui juba nende kõrvaleheitmine on maailma lepitus , mis on siis nende vastuvõtmine muud kui surnuist ellutõusmine ?
45011016	Aga kui uudsevili on püha , siis on ka taigen püha , ja kui juur on püha , siis on ka oksad pühad .
45011017	Kui nüüd okstest mõned on ära murtud , sina aga kui metsõlipuu oled nende asemele poogitud ja saad osa õige õlipuu mahlakast juurest ,
45011018	siis ära hoople okste ees . Ja kui sa hoopled , siis pea meeles , et sina ei kanna juurt , vaid juur kannab sind .
45011019	Sina ehk ütled nüüd : ' Oksad on ära murtud , et mind asemele pookida . '
45011020	Õige küll ! Nemad on ära murtud uskmatuse pärast , sina püsid aga usu läbi . Ära mõtle kõrgilt , vaid karda ,
45011021	sest kui Jumal ei säästnud loomulikke oksi , ega ta siis sindki säästa !
45011022	Vaata siis Jumala heldust ja karmust : karmust küll nende vastu , kes on langenud , heldust aga sinu vastu , kui sa jääd heldusesse , muidu raiutakse sindki maha .
45011023	Aga ka nemad , kui nad ei jää uskmatusse , poogitakse puu külge , sest Jumal suudab nad jälle külge pookida .
45011024	Sest kui sina , loomu poolest metsõlipuu oks , oled sealt ära raiutud ja loomuvastaselt poogitud väärisõlipuu külge - kui palju enam neid , loomu poolest sinna kuuluvaid , poogitakse omaenese õlipuu külge !
45011025	Vennad , ma ei taha ju , et teile jääks teadmata see saladus - et teie poleks enda meelest targad - , et Iisraelile on osaliselt tulnud paadumus , kuni paganate täiskogus on sisse astunud ,
45011026	ja nõnda pääseb lõpuks kogu Iisrael , nagu on kirjutatud : ' Siionist tuleb vabastaja , tema kõrvaldab Jaakobist jumalakartmatuse .
45011027	Ja see on minu leping nendele , kui ma kustutan ära nende patud . '
45011028	Evangeeliumi poolelt vaadates on nad küll Jumala vaenlased teie heaks , aga valiku poolelt vaadates on nad armastatud esiisade pärast .
45011029	Jumal ei kahetse ju oma armuande ega kutsumist .
45011030	Sest otsekui teie tollal olite Jumalale sõnakuulmatud , nüüd on aga teie peale nende sõnakuulmatuse tõttu halastatud ,
45011031	nõnda on nüüd ka nemad muutunud sõnakuulmatuks teile osaks saanud halastuse pärast , et ka nende peale halastataks .
45011032	Sest Jumal on kõik inimesed kinni pannud sõnakuulmatuse alla , et kõikide peale halastada .
45011033	Oh seda Jumala rikkuse ja tarkuse ja tunnetuse sügavust ! Ei suudeta uurida tema kohtumõistmisi ega jälgida tema teed !
45011034	Sest kes on ära tundnud Issanda meele ? Või kes on olnud talle nõuandjaks ?
45011035	Või kes on talle midagi enne andnud , et talle tuleks tasuda ?
45011036	Jah , temast ja tema läbi ja temasse on kõik . Temale olgu kirkus igavesti ! Aamen .
45012001	Nüüd , vennad , kutsun ma teid üles Jumala suure halastuse pärast tooma oma ihud Jumalale elavaks , pühaks ja meelepäraseks ohvriks ; see olgu teie mõistlik jumalateenistus .
45012002	Ja ärge muganduge praeguse ajaga , vaid muutuge meele uuendamise teel , et te katsuksite läbi , mis on Jumala tahtmine , mis on hea ja meelepärane ja täiuslik .
45012003	Sest selle armu tõttu , mis mulle on antud , ütlen ma igaühele teie seast , et ta ei mõtleks üleolevalt selle kohta , mida tuleb mõtelda , vaid mõtleks nõnda , et saaks arukaks sedamööda , kuidas Jumal igaühele usu mõõdu on jaganud .
45012004	Sest otsekui meil on ühes ihus palju liikmeid , aga kõigil liikmeil ei ole sama tegevus ,
45012005	nõnda oleme meie paljud üks ihu Kristuses , üksikult aga üksteise liikmed .
45012006	Aga meil on meile antud armu järgi erinevaid armuande : olgu prohvetliku kuulutamise and , mida kasutatagu usu mõõtu mööda ;
45012007	olgu teenimine , mis toimugu teenimisametis ; olgu keegi õpetaja , siis toimigu ta õpetajaametis ;
45012008	olgu keegi hingehoidja , siis toimigu ta hingehoidjaametis ; kes teistele jagab , andku siira südamega ; kes teist juhatab , olgu innukas ; kes on hoolekandja , olgu oma ametis sõbralik .
45012009	Armastus olgu siiras . Kurjast hoidudes kiinduge heasse !
45012010	Vennaarmastuses olge üksteise vastu hellad , vastastikuses austuses jõudke üksteisest ette !
45012011	Teenige Issandat tüdimatu innuga ja vaimult tulisena !
45012012	Olge rõõmsad lootuses , vastupidavad viletsuses , püsivad palves !
45012013	Abistage pühasid nende puuduses , püüdke olla külalislahked !
45012014	Õnnistage oma tagakiusajaid , õnnistage ja ärge needke !
45012015	Rõõmustage rõõmsatega , nutke nutjatega !
45012016	Olge omavahel üksmeelsed ! Ärge mõtelge kõrgilt , vaid laske end tõmmata madalate hulka ! Ärge olge endi meelest targad !
45012017	Ärge tasuge kellelegi kurja kurjaga , hoolitsege selle eest , mis on hea kõigi inimeste silmis !
45012018	Kui võimalik , niipalju kui oleneb teist , pidage rahu kõigi inimestega !
45012019	Ärge makske ise kätte , armsad , vaid andke maad Jumala vihale , sest on kirjutatud : ' Minu päralt on kättemaks , mina tasun kätte ' - nii ütleb Issand .
45012020	Veel enam : ' Kui sinu vaenlane nälgib , toida teda , kui tal on janu , anna talle juua , sest seda tehes sa kuhjad tuliseid süsi tema pea peale ! '
45012021	Ära lase kurjal võitu saada enese üle , vaid võida sina kuri heaga !
45013001	Iga hing alistugu valitsemas olevaile võimudele , sest ei ole võimu , mis ei oleks Jumala käest , olemasolevad on aga Jumala seatud .
45013002	Nõnda siis , kes paneb vastu võimule , paneb vastu Jumala antud korraldusele , vastupanijad aga tõmbavad enese peale nuhtluse .
45013003	Ülemused ei ole ju hirmuks headele tegudele , vaid kurjadele . Kui sa aga ei taha tunda hirmu võimu ees , siis tee head , ja sa saad tema käest kiitust ,
45013004	sest ta on Jumala teener sinu heaks . Kui sa aga teed kurja , siis tunne hirmu , sest ta ei kanna mõõka asjata , ta on ju Jumala teener , kättemaksja nuhtluseks sellele , kes teeb kurja .
45013005	Niisiis on alistumine vajalik , seda mitte ainult nuhtluse , vaid ka südametunnistuse pärast .
45013006	Seepärast te maksate ka makse . Nemad on ju Jumala ametnikud , kes just sellega pidevalt tegelevad .
45013007	Täitke kõigi vastu oma kohustused : maksu , kellele maksu ; tolliraha , kellele tolliraha ; kartust , kellele kartust ; au , kellele au !
45013008	Ärgu olgu teil ühtki muud võlga kellegi vastu kui ainult võlg üksteist armastada ; sest kes armastab teist , on Seaduse täitnud .
45013009	Sest käsk : ' Sa ei tohi rikkuda abielu , sa ei tohi tappa , sa ei tohi varastada , sa ei tohi himustada ' , ja mis tahes muu käsk on kokku võetud selles sõnas : ' Armasta oma ligimest nagu iseennast ! '
45013010	Armastus ei tee ligimesele kurja . Nii on armastus Seaduse täitmine .
45013011	Ja tehke seda , teades aega : käes on tund unest virguda , sest nüüd on meie pääste lähemal kui siis , kui me usklikuks saime .
45013012	Öö on lõpule jõudmas ja päev on lähedal . Pangem siis maha pimeduse teod , rõivastugem valguse relvadega !
45013013	Elagem kombekalt nagu päeva ajal , mitte prassimises ega purjutamises , mitte kiimaluses ega kõlvatuses , mitte riius ega kadeduses ,
45013014	vaid rõivastuge Issanda Jeesuse Kristusega ja ärge tehke ihu eest hoolitsemisest himude rahuldamist !
45014001	Võtke vastu ka usus nõder ja ärge vaielge arvamuste üle !
45014002	Mõni usub , et ta võib süüa kõike , aga kes on nõder , sööb ainult taimetoitu .
45014003	Kes sööb kõike , ärgu pangu halvaks seda , kes ei söö , ja kes ei söö , ärgu mõistku kohut selle üle , kes sööb , sest Jumal on tema vastu võtnud .
45014004	Kes oled sina , et sa mõistad kohut võõra sulase üle ? Oma isanda ees ta seisab või langeb . Aga ta jääb seisma , sest Issand suudab teda püsti hoida .
45014005	Mõni jälle hindab ühte päeva muudest paremaks , ent teine hindab kõiki päevi ühesuguseks . Igaüks olgu oma mõtlemises kindel !
45014006	Kes arvestab teatavat päeva , arvestab seda Issandale ; kes sööb , sööb Issandale , sest ta tänab Jumalat , ja kes ei söö , jätab söömata Issandale ja tänab Jumalat .
45014007	Keegi meist ei ela ju iseenesele ja keegi ei sure iseenesele ,
45014008	sest kui me elame , siis elame Issandale , ja kui me sureme , siis sureme Issandale . Kas me nüüd elame või sureme - me oleme Issanda päralt .
45014009	Selleks on ju Kristus surnud ja saanud jälle elavaks , et ta oleks nii surnute kui elavate Issand .
45014010	Sina aga , miks sa mõistad kohut oma venna üle ? Või sina , miks sa paned oma venda halvaks ? Kõik me ju astume Jumala kohtujärje ette ,
45014011	nagu on kirjutatud : ' Nii tõesti kui ma elan , ütleb Issand , minu ees nõtkub iga põlv ja iga keel annab tunnustust Jumalale . '
45014012	Nõnda peab siis igaüks meist enda kohta Jumalale aru andma .
45014013	Ärgem siis enam mõistkem kohut üksteise üle , vaid pigem võtkem kohustuseks mitte saada vennale komistuseks või kiusatuseks !
45014014	Ma tean ja olen veendunud Issandas Jeesuses , et miski pole ebapuhas iseenesest , vaid on keelatud üksnes sellele , kes arvab midagi keelatu olevat - sellele on see keelatud .
45014015	Aga kui su vend saab toidu pärast kurvaks , siis sa ei käi enam armastuse järgi . Ära saada hukka oma toiduga seda , kelle eest Kristus on surnud !
45014016	Ja ärgu olgu teotatav see , mis teie jaoks on hea .
45014017	Jumala riik ei ole ju söömine ega joomine , vaid õigus ja rahu ja rõõm Pühas Vaimus .
45014018	Sest kes sel kombel teenib Kristust , see on Jumalale meelepärane ja tunnustatud inimeste poolt .
45014019	Niisiis , taotlegem seda , mida on vaja rahuks ja üksteise ülesehitamiseks !
45014020	Ära kisu toidu pärast maha Jumala teost ! Kõik on küll puhas , kuid häda inimesele , kes sööb teisele komistuseks !
45014021	Hea on liha mitte süüa ja veini mitte juua ja mitte teha seda , mis on su vennale komistuseks .
45014022	Usku , mis sul on , pea iseenese jaoks Jumala ees . Õnnis on see , kes enda üle kohut ei mõista selles , mis ta leiab õige olevat .
45014023	Kui aga keegi sööb kõheldes , siis on ta süüdi mõistetud , sest see ei tule ta usust . Aga kõik , mis ei tule usust , on patt .
45015001	Aga meie , kes oleme tugevad , peame kandma jõuetute nõrkusi ega tohi elada enese meeleheaks .
45015002	Igaüks meist olgu meelepärane ligimese heaks tema ülesehitamiseks .
45015003	Kristuski ei taotlenud iseenesele meelepärast , vaid nagu on kirjutatud : ' Nende teotamised , kes sind teotavad , on langenud minu peale . '
45015004	Sest mis iganes enne on kirjutatud , see on kirjutatud meile õpetuseks , et meil kannatlikkuse ja Pühakirja julgustuse kaudu oleks lootust .
45015005	Kannatlikkuse ja julgustuse Jumal aga andku teile , et te mõtleksite sedasama omavahel Kristuse Jeesuse eeskuju kohaselt ,
45015006	et te ühel meelel ja ühest suust ülistaksite Jumalat ja meie Issanda Jeesuse Kristuse Isa .
45015007	Seepärast võtke vastu üksteist , nõnda nagu ka Kristus on meid vastu võtnud Jumala kirkuseks .
45015008	Sest ma ütlen , et Jeesus Kristus on saanud ümberlõigatute teenriks Jumala tõe pärast - esiisadele antud tõotuse kindlustamiseks - ,
45015009	et paganad hakkaksid Jumalat ülistama halastuse eest , nagu on kirjutatud : ' Seepärast ma tunnistan sind paganate ees ja laulan kiitust sinu nimele . '
45015010	Ja taas ta ütleb : ' Rõõmustage , paganad , koos tema rahvaga ! '
45015011	Ja taas : ' Kiitke Issandat , kõik paganad , ja kiitke teda , kõik rahvad ! '
45015012	Ja Jesaja ütleb taas : ' Iisai juur tuleb ja see , kes hakkab valitsema paganate üle ; tema peale panevad paganad lootuse ! '
45015013	Aga lootuse Jumal täitku teid kõige rõõmu ja rahuga usus , et teil oleks küllaga lootust Püha Vaimu väes !
45015014	Mu vennad , ma olen veendunud , et te olete täidetud headuse ja kõiksugu tunnetusega ning suudate ka üksteist manitseda .
45015015	Kohati olen ma teile üsna julgesti kirjutanud , nagu teile meeldetuletuseks , toetudes Jumala poolt mulle antud armule -
45015016	olla Kristuse Jeesuse teener paganate seas , tehes Jumala evangeeliumi preestritööd , et paganate ohver oleks meelepärane , Püha Vaimu läbi pühitsetud .
45015017	Ma võin siis Kristuses Jeesuses kiidelda sellest , mis on Jumalast ,
45015018	sest ma julgen ju rääkida ainult sellest , mida Kristus paganate kuulekuseks on teinud minu kaudu sõna ja teoga ,
45015019	tunnustähtede ja imetegude väe läbi , Jumala Vaimu väe läbi , nii et ma , alustades Jeruusalemmast ja liikudes ümberringi Illüüriani , olen Kristuse evangeeliumi kuulutamise lõpule viinud .
45015020	Aga ma olen endale pidanud auasjaks mitte kuulutada evangeeliumi seal , kus Kristust juba on nimetatud , et ma ei ehitaks teiste poolt pandud alusele ,
45015021	vaid nagu on kirjutatud : ' Need , kellele ei ole temast midagi kuulutatud , näevad ja need , kes ei ole kuulnud , hakkavad mõistma . '
45015022	Seepärast ongi mind palju kordi takistatud teie juurde tulemast .
45015023	Et mul nüüd ei ole aga neil aladel enam kohta ja ma olen nii palju aastaid igatsenud tulla teie juurde ,
45015024	siis Hispaaniasse reisides loodan ma teid näha ja teie saatel jõuda sinna , kui ma esmalt olen teie keskel end natuke kosutanud .
45015025	Aga nüüd ma lähen Jeruusalemma püha rahvast abistama .
45015026	Makedoonial ja Ahhaial on olnud meeltmööda üht-teist jagada osaduseanniks vaestele Jeruusalemma pühade seas .
45015027	Neile on see olnud meelepärane . Ka on nad nende võlglased , sest kui paganad on saanud osa nende vaimulikest andidest , siis on ka nende kohus teenida neid aineliselt .
45015028	Kui ma siis sellega olen valmis saanud ja selle vilja neile ustavalt üle andnud , tulen ma teie kaudu Hispaaniasse .
45015029	Aga ma tean , et teie juurde tulles tulen ma Kristuse rohke õnnistusega .
45015030	Ma kutsun teid üles , vennad , meie Issanda Jeesuse Kristuse läbi ja Vaimu armastuse läbi võitlema koos minuga palvetes Jumala poole minu eest ,
45015031	et ma pääseksin uskmatute käest Juudamaal ja et mu teenistus Jeruusalemma heaks oleks pühadele meelepärane
45015032	ning et ma Jumala tahtel võiksin rõõmuga tulla teie juurde ja koos teiega leiaksin hingamist .
45015033	Aga rahu Jumal olgu teie kõikidega ! Aamen .
45016001	Ma jätan teie hoolde meie õe Foibe , kes on Kenkrea koguduse teenistuses .
45016002	Võtke ta vastu Issandas nagu pühadele kohane ning toetage teda , milles tal iganes teid vaja läheb , sest tema isegi on olnud paljudele toeks , ka minule endale !
45016003	Tervitage minu kaastöölisi Kristuses Jeesuses , Priskat ja Akvilat ,
45016004	kes minu hinge eest oma pea on pannud kaalule , keda ei täna üksnes mina , vaid ka kõik paganate kogudused ;
45016005	tervitage ka kogudust nende kojas ! Tervitage mu armast Epainetost , kes oli Aasia provintsis esimene pöörduma Kristuse poole !
45016006	Tervitage Maarjat , kes on teie eest palju vaeva näinud !
45016007	Tervitage Andronikost ja Juniast , mu sugulasi ja vanglakaaslasi , kes on silmapaistvad apostlite seas ; nemad olid kristlased juba enne mind .
45016008	Tervitage Ampliatust , mu armast Issandas !
45016009	Tervitage Urbanust , meie kaastöölist Issandas , ja mu armast Stahhüst !
45016010	Tervitage Apellest , kes on tunnustatud kristlane ! Tervitage Aristobulose omi !
45016011	Tervitage Heroodioni , mu sugulast ! Tervitage Narkissose omadest neid , kes on Issandas !
45016012	Tervitage Trüfainat ja Trüfoosat , kes näevad vaeva Issandale ! Tervitage armast õde Persist , kes on palju vaeva näinud Issandale !
45016013	Tervitage Issandas valitud Ruufust ja tema ema , kes on ka minu emaks olnud !
45016014	Tervitage Asünkritost , Flegonit , Hermest , Patrobast , Hermast ja vendi , kes on nendega !
45016015	Tervitage Filologost ja Juuliat , Neereust ja ta õde ja Olümpast ning kõiki pühasid , kes on nendega !
45016016	Tervitage üksteist püha suudlusega ! Kõik Kristuse kogudused tervitavad teid !
45016017	Ma palun teid , vennad , pidada silmas neid , kes tekitavad lõhesid ja pahandusi õpetuse vastu , mida teie olete õppinud . Hoidke neist eemale ,
45016018	sest niisugused ei teeni meie Issandat Jeesust Kristust , vaid oma kõhtu , ja nad petavad libedate sõnade ja ilukõnedega lihtsameelsete südameid .
45016019	Teie kuulekus on ju kõigile saanud teatavaks . Seepärast olen ma teie üle rõõmus , ent ma tahaksin , et te oleksite targad heale , aga jääksite puutumatuks kurjast .
45016020	Aga rahu Jumal purustab peatselt saatana teie jalge alla . Meie Issanda Jeesuse Kristuse arm olgu teiega ! Aamen .
45016021	Teid tervitavad mu kaastööline Timoteos , ning Luukius ja Jaason ja Soosipatros , mu sugulased .
45016022	Mina , Tertius , kes ma selle kirja olen kirjutanud , tervitan teid Issandas !
45016023	Teid tervitab Gaius , minu ja terve koguduse võõrustaja . Teid tervitab Erastos , linna varahoidja , ja vend Kvartus .
45016024	[ Meie Issanda Jeesuse Kristuse arm olgu teie kõikidega ! Aamen . ]
45016025	[ Sellele aga , kes teid võib kinnitada minu evangeeliumi ja Jeesuse Kristuse kuulutuse kohaselt , selle saladuse ilmutuse kohaselt , millest on igavesest ajast vaikitud ,
45016026	nüüd aga on tehtud avalikuks ja prohvetite kirjade läbi igavese Jumala käsu kohaselt kõigile rahvastele antud teada kuulekuseks usule ,
45016027	ainsale , targale Jumalale - temale olgu kirkus igavesti Jeesuse Kristuse läbi ! Aamen . ]
46001001	Paulus , Kristuse Jeesuse apostliks kutsutud Jumala tahtmisel , ja vend Soostenes -
46001002	Korintoses olevale Jumala kogudusele , Kristuses Jeesuses pühitsetuile , kutsutud pühadele ning kõigile neile , kes kõigis paigus appi hüüavad meie Issanda Jeesuse Kristuse nime , kes on nende ja meie Issand :
46001003	Armu teile ja rahu Jumalalt , meie Isalt , ja Issandalt Jeesuselt Kristuselt !
46001004	Ma tänan alati oma Jumalat teie pärast Jumala armu eest , mis teile on antud Kristuses Jeesuses !
46001005	Te olete ju kõige poolest saanud rikkaks temas , igasuguses sõnas ja igasuguses mõistmises ,
46001006	kuna tunnistus Kristusest on teis kinnitatud ,
46001007	nii et teil ei ole puudu ühestki armuannist , oodates meie Issanda Jeesuse Kristuse ilmumist .
46001008	Tema kinnitab teid ka lõpuni , et te oleksite laitmatult puhtad meie Issanda Jeesuse Kristuse päeval .
46001009	Ustav on Jumal , kelle poolt te olete kutsutud osadusse tema Poja Jeesuse Kristuse , meie Issandaga .
46001010	Ma kutsun teid üles , vennad , meie Issanda Jeesuse Kristuse nime pärast , et te kõik räägiksite ühtviisi ja et teie seas ei oleks lõhesid , vaid et te oleksite ühte liidetud samas meeles ja samas nõus .
46001011	Kuid Kloe pere , mu vennad , on mulle teie kohta teatanud , et teie seas on riidu .
46001012	Ma räägin sellest , et igaüks teist ütleb : ' Mina olen Pauluse poolel ! ' või : ' Mina olen Apollose poolel ! ' või : ' Mina olen Keefase poolel ! ' või : ' Mina olen Kristuse poolel ! '
46001013	Kas Kristus on mitmeks jagatud ? ! Kas Paulus löödi risti teie eest ? Või ristiti teid Pauluse nimesse ?
46001014	Ma tänan Jumalat , et ma ei ole teie seast kedagi ristinud peale Krispuse ja Gaiuse ,
46001015	nii et keegi ei saa öelda teid olevat ristitud minu nimesse .
46001016	Siiski ma ristisin ka Stefanase pere ; kedagi muud ei tea ma olevat ristinud .
46001017	Sest Kristus ei läkitanud mind ristima , vaid evangeeliumi kuulutama , mitte aga inimliku tarkuse sõnadega , et Kristuse rist ei muutuks tühiseks .
46001018	Jah , sõna ristist on narrus neile , kes hukkuvad , aga meile , kes päästetakse , on see Jumala vägi ,
46001019	sest kirjutatud on : ' Ma hävitan tarkade tarkuse ja teen olematuks mõistlike mõistuse . '
46001020	Kus on tark ? Kus on õpetlane ? Kus on selle ajastu arutleja ? Kas mitte Jumal pole teinud maailma tarkuse narruseks ?
46001021	Kuna maailm Jumala tarkuses ei tundnud Jumalat ära tarkuse abil , siis oli Jumalale meelepärane päästa selle narri kuulutuse kaudu need , kes usuvad .
46001022	Sest juudid nõuavad tunnustähti ja kreeklased otsivad tarkust ,
46001023	meie aga kuulutame ristilöödud Kristust , kes on juutidele ärrituseks ja paganaile narruseks ,
46001024	ent neile , kes on kutsutud , olgu juutidele või kreeklastele , on ta Kristus , Jumala vägi ja Jumala tarkus .
46001025	Sest Jumala narrus on inimestest targem ja Jumala nõtrus inimestest tugevam .
46001026	Vaadake , vennad , iseendid , millistena te olete kutsutud : mitte palju tarku inimeste meelest , mitte palju vägevaid , mitte palju kõrgest soost .
46001027	Kuid Jumal on valinud maailma meelest narrid , et häbistada tarku , ja Jumal on valinud maailma meelest nõrgad , et häbistada tugevaid .
46001028	Jumal on valinud need , kes maailma meelest on alamast soost ja halvakspandud , need , kes midagi ei ole , et teha tühiseks need , kes midagi on ,
46001029	et ükski inimene ei kiitleks Jumala ees .
46001030	Aga teie olete tema tõttu Kristuses Jeesuses , kes on saanud meile tarkuseks Jumalalt ning õiguseks ja pühitsuseks ja lunastuseks ,
46001031	et läheks täide , nagu on kirjutatud : ' Kes tahab kiidelda , kiidelgu Issanda üle ! '
46002001	Kui ma teie juurde tulin , vennad , ei tulnud ma eriti üleva kõne või tarkusega kuulutama teile Jumala saladust .
46002002	Sest ma otsustasin teada teie keskel ainuüksi Jeesusest Kristusest ja temast kui ristilöödust .
46002003	Ja ma olin teie juures nõtruses ja kartuses ja suures värinas
46002004	ning mu kõne ja mu kuulutus ei püüdnud veenda tarkusega , vaid Vaimu ja väe osutamisega ,
46002005	et teie usk ei oleks inimlikus tarkuses , vaid Jumala väes .
46002006	Tarkusest me kõneleme täiuslike seas ; ent mitte praeguse ajastu ega selle kaduvate valitsejate tarkusest ,
46002007	vaid me kõneleme Jumala saladusse peidetud tarkusest , mille Jumal on ette määranud meie kirkuseks enne ajastuid .
46002008	Ükski praeguse ajastu valitsejaist ei ole seda ära tundnud , sest kui nad seda oleksid tundnud , ei oleks nad kirkuse Issandat risti löönud .
46002009	Kuid nõnda nagu on kirjutatud : ' Mida silm ei ole näinud ega kõrv kuulnud ja mis inimsüdamesse ei ole tõusnud - selle on Jumal valmistanud neile , kes teda armastavad . '
46002010	Aga meile on Jumal selle ilmutanud Vaimu kaudu , kuna Vaim uurib läbi kõik , ka Jumala sügavused .
46002011	Sest kes inimestest teab inimese mõtteid peale inimese vaimu , kes temas on ? Samuti ei tea ükski Jumala mõtteid peale Jumala Vaimu .
46002012	Aga meie ei ole saanud maailma vaimu , vaid Vaimu , kes on Jumalast , et me võiksime teada , mida Jumal meile armust kingib .
46002013	Seda me siis ka räägime mitte inimtarkuse õpetatud sõnadega , vaid Vaimu õpetatud sõnadega , võrreldes vaimseid asju vaimsetega .
46002014	Aga maine inimene ei võta vastu midagi , mis on Jumala Vaimust , sest see on temale narrus ja ta ei suuda seda tunnetada , sest seda tuleb mõista vaimselt .
46002015	Kuid vaimne inimene mõistab kõike , ent teda ennast ei suuda mõista keegi .
46002016	Sest kes on tundnud Issanda meelt , kes võib teda juhatada ? Aga meil on Kristuse meel .
46003001	Ka mina , vennad , ei võinud rääkida teile kui vaimsetele , vaid pidin rääkima kui lihalikele , nagu väetitele lastele Kristuses .
46003002	Ma jootsin teile piima ega andnud tahket rooga , sest seda te ei oleks veel talunud . Kuid ega te nüüdki veel talu ,
46003003	sest et olete ju alles lihalikud . Kui teie seas on kiivust ja riidu - eks te siis ole lihalikud ja eks te käitu inimlikult ?
46003004	Sest kui üks ütleb : ' Mina olen Pauluse poolel ! ' , teine aga : ' Mina Apollose ! ' - eks te siis ole nagu inimesed ikka ?
46003005	Mis on siis Apollos ? Mis on Paulus ? Teenrid , kelle kaudu te olete saanud usklikuks , nõnda nagu Issand igaühele on andnud .
46003006	Mina istutasin , Apollos kastis , kuid Jumal laskis kasvada .
46003007	Nõnda siis ei ole midagi see , kes istutab , ega see , kes kastab , vaid Jumal , kes kasvatab .
46003008	Istutaja ja kastja teevad sama tööd , aga kumbki saab oma palga vastavalt oma vaevanägemisele .
46003009	Sest Jumala kaastöölised oleme meie ; Jumala põllumaa , Jumala hoone olete teie .
46003010	Mulle antud Jumala armu järgi olen ma kui tark hooneehitaja rajanud aluse , aga teine ehitab sellele . Igaüks vaadaku siis , kuidas ta ehitab !
46003011	Jah , teist alust ei saa keegi rajada selle kõrvale , mis on juba olemas - see on Jeesus Kristus .
46003012	Kas keegi ehitab sellele alusele hoone kullast , hõbedast , kalliskividest , puudest , heintest või õlgedest -
46003013	kord saab igaühe töö avalikuks . Issanda päev teeb selle teatavaks , sest see ilmub tules , ja tuli katsub läbi igaühe töö , missugune see on .
46003014	Kui kellegi töö , mis ta on ehitanud , jääb püsima , siis ta saab palga .
46003015	Kui kellegi töö põleb ära , siis ta saab kahju , aga ta ise päästetakse otsekui läbi tule .
46003016	Eks te tea , et te olete Jumala tempel ja teie sees elab Jumala Vaim ?
46003017	Kui keegi rikub Jumala templi , siis Jumal rikub ka tema , sest Jumala tempel on püha , ja see olete teie .
46003018	Ärgu ükski petku ennast ! Kes teie seas tundub endale targana selles maailmas , see saagu narriks , et ta saaks targaks !
46003019	Jumala juures on ju praeguse maailma tarkus narrus , sest on kirjutatud : ' Tema tabab targad nende riugastelt . '
46003020	Ja taas : ' Issand tunneb ära tarkade arutlused , et need on tühised . '
46003021	Nõnda ärgu siis ükski kiidelgu inimestest , sest teie päralt on kõik :
46003022	olgu Paulus , olgu Apollos , olgu Keefas , olgu maailm , olgu elu , olgu surm , olgu käesolev , olgu tulev - kõik on teie päralt ,
46003023	teie olete aga Kristuse päralt ja Kristus on Jumala päralt .
46004001	Nõnda siis peetagu meid Kristuse sulaseiks ja Jumala saladuste majapidajaiks .
46004002	Ent majapidajailt nõutakse , et nad oleksid ustavad .
46004003	Aga see on mulle tähtsusetu , kui teie mõistate minu üle kohut või teeb seda mõni inimlik kohtupäev , ka ma ise ei mõista enda üle kohut ,
46004004	sest ma ei tea enesel olevat ühtegi süüd . Kuid selle põhjal ei ole ma veel õigeks mõistetud , sest Issand on see , kes minu üle kohut mõistab .
46004005	Nõnda siis ärge mõistke kohut enne õiget aega , enne kui tuleb Issand , kes toob valguse ette pimedusse varjunud asjad ning teeb avalikuks inimsüdamete kavatsused ; ja siis saab igaüks kiituse Jumalalt .
46004006	Aga neid sõnu , vennad , olen ma tarvitanud enese ja Apollose kohta teie pärast , et te võiksite meilt õppida - mitte üle selle , mis on kirjutatud - , et te omavahel ei hoopleks ühe ega teise vastu .
46004007	Sest mis sind siis esile tõstab ? Mis sul on , mida sa ei oleks saanud ? Aga kui sa selle oled saanud , mis sa siis kiitled , otsekui sa ei oleks seda saanud ?
46004008	Juba te olete küllalt söönud , juba te olete rikkaks läinud , juba te valitsete ilma meieta kuningatena ! Jah , kui te tõesti oleksite juba kuningad , siis oleksime ka meie koos teiega kuningad !
46004009	Mulle tundub , et Jumal on meid , apostleid , pannud kõige viimasele kohale nagu surmamõistetuid areenil kogu maailmale vaadata , nii inglitele kui inimestele .
46004010	Meie oleme Kristuse pärast arutud , aga teie olete arukad Kristuses ; meie oleme nõrgad , aga teie olete tugevad ; teie olete aulised , aga meie oleme autud .
46004011	Praeguse tunnini me kannatame nälga ja janu , ja oleme paljad , ja meid pekstakse rusikatega , ja meil ei ole kusagil asu .
46004012	Ning me näeme vaeva oma kätega tööd tehes . Kui meid sõimatakse , siis me õnnistame , kui meid taga kiusatakse , siis me kannatame ära ,
46004013	kui meid halvustatakse , siis me räägime lahkesti . Me oleme nagu maailma kõntsaks saanud , kõigi jätiseks tänini .
46004014	Ma ei kirjuta seda teie häbistamiseks , vaid et teid manitseda nagu oma armsaid lapsi .
46004015	Sest kui teil oleks ka kümme tuhat kasvatajat Kristuses , ometi ei ole teil mitut isa - evangeeliumi kaudu olen mina teid sünnitanud Jeesuses Kristuses .
46004016	Sellepärast ma kutsun teid üles : võtke mind eeskujuks !
46004017	Just seepärast ma saatsin teile Timoteose , kes on mu armas ja ustav laps Issandas , et ta tuletaks teile meelde minu teeradu Kristuses Jeesuses , nõnda nagu ma õpetan kõikjal igas koguduses .
46004018	Mõned on saanud suureliseks , nagu ma ei tulekski enam teie juurde .
46004019	Aga ma tulen varsti teie juurde , kui Issand tahab , ja siis ma saan selguse mitte suurustlejate sõnade , vaid väe kohta .
46004020	Sest Jumala riik ei ole ju sõnades , vaid väes .
46004021	Mida te tahate : kas ma pean teie juurde tulema vitsaga või armastuse ja malbusega ?
46005001	Üldse kuuldub teie seas olevat kõlvatust , ja veel niisugust kõlvatust , mida ei ole paganategi hulgas , et keegi elavat oma võõrasemaga .
46005002	Ent teie hooplete ega olegi kurvad ja ei kõrvaldagi oma keskelt seda , kes niisugust asja on teinud .
46005003	Sest mina , ehkki ihulikult eemal , ent vaimus kohal , olen otsekui teie juures viibides juba teinud otsuse selle kohta , kes nõnda on elanud :
46005004	meie Issanda Jeesuse nimel , kui teie ja minu vaim on kokku juhitud meie Issanda Jeesuse väega ,
46005005	see mees tuleb loovutada saatanale ihu hävitamiseks , et vaim võiks pääseda Issanda päeval .
46005006	Teie kiitlemine ei ole hea . Kas te ei tea , et pisut haputaignat teeb kogu taigna hapuks ?
46005007	Puhastage end vanast haputaignast , et te oleksite uus taigen , nõnda nagu te oletegi hapnemata leivad ; sest ka meie paasatall Jeesus Kristus on tapetud .
46005008	Pidagem siis pühi kasinuse ja tõe hapnemata leivaga , mitte vana haputaignaga , halbuse ja kurjuse haputaignaga .
46005009	Ma kirjutasin teile ühes kirjas , et ärge suhelge kõlvatutega .
46005010	Seda ma ei ütle üldiselt selle maailma kõlvatute või ahnete ja riisujate või ebajumalateenijate kohta , sest muidu peaksite maailmast ära minema .
46005011	Aga nüüd ma kirjutan teile , et ärge suhelge sellisega , keda nimetatakse vennaks ja kes on kõlvatu või ahne või ebajumalateenija või pilkaja või joodik või riisuja . Niisugusega ärge koos söögegi !
46005012	Sest kas on minu asi kohut mõista nende üle , kes on väljas ? Eks te mõista kohut nende üle , kes on sees ?
46005013	Nende üle , kes on väljas , mõistab kohut Jumal . Kõrvaldage siis kuri endi keskelt !
46006001	Kui kellelgi teie seast on teisega sekeldusi , kuidas ta julgeb lasta kohut mõista ülekohtustel ja mitte pühadel ?
46006002	Või ei tea teie , et ükskord mõistavad pühad kohut kogu maailma üle ? Ja kui te maailma üle kohut mõistate , kas te siis ei ole pädevad otsustama pisiasjus ?
46006003	Kas te ei tea , et ükskord me mõistame kohut inglitegi üle , miks siis mitte argielu asjus ?
46006004	Kui teil nüüd on sekeldusi argielus , kuidas te siis võite panna kohtumõistjateks neid , kellest kogudus ei pea üldse lugu ?
46006005	Seda ma ütlen teile häbistuseks . Kas siis teie seas ei ole ühtainsatki tarka , kes suudaks otsustada venna ja venna vahel ?
46006006	Vaid vend käib kohut vennaga , ja seda uskmatute ees !
46006007	Juba see on halb , et te käite kohut üksteisega . Miks te pigem ei kannata ülekohut ? Miks te pigem ei lase enesele kahju teha ?
46006008	Vaid teie ise teete ülekohut ja teete kahju , ja seda vendadele !
46006009	Või te ei tea , et ülekohtused ei päri Jumala riiki ? Ärge eksige : ei kõlvatud ega ebajumalateenijad , ei abielurikkujad ega lõbupoisid ega meestepilastajad ,
46006010	ei vargad ega ahned , ei joodikud ega pilkajad ega riisujad päri Jumala riiki !
46006011	Ja sellised olid mõned teiegi seast . Kuid teie olete puhtaks pestud , te olete pühitsetud , te olete õigeks tehtud Issanda Jeesuse Kristuse nimes ja meie Jumala Vaimus .
46006012	Öeldakse : ' Mulle on kõik lubatud ! ' - Siiski kõigest ei ole kasu . ' Mulle on kõik lubatud ! ' - Siiski miski ärgu saagu meelevalda minu üle !
46006013	' Toit on kõhu jaoks ja kõht toidu jaoks . ' - Siiski Jumal teeb lõpu nii sellele kui tollele . Aga ihu ei ole hooruse jaoks , vaid Issanda jaoks ja Issand ihu jaoks .
46006014	Ent Jumal on Issanda üles äratanud ja äratab meidki üles oma väe läbi .
46006015	Kas te ei tea , et teie ihud on Kristuse ihu liikmed ? Kas ma võiksin siis võtta Kristuse liikmed ning teha nad hoora liikmeteks ? Ei mingil juhul !
46006016	Või kas te ei tea , et see , kes hoiab hoora poole , on temaga üks ihu ? Sest nagu Jumal ütleb : ' Need kaks saavad üheks . '
46006017	Aga kes hoiab Issanda poole , see on temaga üks vaim .
46006018	Põgenege kõlvatuse eest ! Mis tahes patt , mida inimene iganes teeks , on väljaspool tema ihu . Kuid kes hoorab , see patustab iseenese ihu vastu .
46006019	Või kas te ei tea , et teie ihu on teis oleva Püha Vaimu tempel , kelle te olete saanud Jumalalt , ning et teie ei ole iseenese päralt ?
46006020	Sest te olete kallilt ostetud . Austage siis Jumalat oma ihus !
46007001	Nüüd selle kohta , millest te kirjutasite : ' On hea , kui mees ei puutuks naist . '
46007002	Aga igasuguse kõlvatuse vastu olgu igal mehel oma naine ja igal naisel oma mees .
46007003	Mees täitku oma kohustust naise vastu ja nõndasamuti ka naine mehe vastu .
46007004	Naisel ei ole meelevalda oma ihu üle , vaid tema mehel , ja samuti ei ole mehel meelevalda oma ihu üle , vaid tema naisel .
46007005	Ärge keelake end teineteisele muidu , kui ehk ainult kokkuleppel ajutiseks , et pühenduda palvetamisele , ja tulge jälle ühte , et saatan ei saaks teid kiusata teie taltsutamatuse kaudu .
46007006	Aga ma ei ütle seda käsuna , vaid mööndusena .
46007007	Ma tahaksin , et kõik inimesed oleksid nõnda nagu mina . Kuid igaühel on oma armuand Jumalalt , ühel nõnda , teisel teisiti .
46007008	Vallalistele ja leskedele ma ütlen , et neil läheks paremini , kuid nad jääksid nõnda nagu minagi .
46007009	Kui nad aga ei suuda end taltsutada , siis nad abiellugu , sest parem on abielluda kui himudes põleda .
46007010	Aga abielus olijaid ei käsi mina , vaid Issand : Naine ärgu mingu mehest lahku ;
46007011	kui ta aga siiski on lahkunud , siis ta jäägu üksikuks või leppigu oma mehega ära ! Ja mees ärgu hüljaku naist !
46007012	Aga muude kohta ei ütle Issand , vaid mina : Kui kellelgi vennal on uskmatu naine ja naisele meeldib temaga elada , siis ta ärgu lahutagu end naisest !
46007013	Ja kui kellelgi naisel on uskmatu mees ja mehele meeldib temaga elada , siis ta ärgu lahutagu end mehest ,
46007014	sest uskmatu mees on pühitsetud naise läbi ja uskmatu naine on pühitsetud mehe läbi , sest muidu oleksid teie lapsed rüvedad , aga nüüd on nad pühad .
46007015	Kui nüüd uskmatu pool lahkub , siis lahkugu pealegi , sellistel juhtudel ei ole vend ega õde orjastatud . Jumal on teid kutsunud elama rahus .
46007016	Sest millest sa tead , naine , et sa oma mehe päästad ? Või millest sa tead , mees , et sa oma naise päästad ?
46007017	Siiski , nagu Issand igaühele on jaganud , nagu Jumal igaühe on kutsunud , nii ta jätkaku ! Ja nõnda ma korraldan kõigis kogudustes .
46007018	Kui keegi on kutsutud ümberlõigatuna , ärgu ta seda varjaku ; kui keegi on kutsutud eesnahaga , ärgu lasku ennast ümber lõigata !
46007019	Ümberlõikamine ei ole midagi ja eesnahk ei ole midagi , vaid oluline on Jumala käskude pidamine .
46007020	Igaüks püsigu selles kutses , milles ta on kutsutud !
46007021	Kui sa oled kutsutud orjana , ära hooli sellest ; aga kui sa võiksid saada vabaks , kasuta pigem seda !
46007022	Sest orjana Issanda poolt kutsutu on Issanda vabakslastu , niisamuti vabana kutsutu on Kristuse ori .
46007023	Te olete kallilt ostetud , ärge saage inimeste orjaks !
46007024	Vennad , püsigu igaüks Jumala ees selles , milles ta on kutsutud !
46007025	Neitsite kohta mul ei ole Issanda käsku , aga ma annan nõu nagu see , kes on saanud usaldatavaks Issanda halastuse kaudu .
46007026	Niisiis pean ma heaks seda , et eelseisva kitsikuse pärast on inimesele kasulik olla nii , nagu ta on .
46007027	Kui sa oled seotud naisega , siis ära püüa vabaneda , kui sa oled naisest valla , siis ära otsi naist !
46007028	Aga kui sa ka abiellud , sa ei tee pattu , ja kui neitsi abiellub , ta ei tee pattu . Kuid ihulikku viletsust saavad niisugused küll kannatada , mina aga säästaksin teid .
46007029	Aga seda ma ütlen , vennad : aeg on piiratud . Sellepärast siis need , kellel on naised , olgu nii , otsekui neil ei oleks ,
46007030	ja need , kes nutavad , otsekui nad ei nutaks , ja kes rõõmustavad , otsekui nad ei rõõmustaks , ja kes ostavad , otsekui nad ei oleks omanikud ,
46007031	ja kes seda maailma kasutavad , otsekui nad ei kasutaks seda . Sest praeguse maailma pale on möödumas .
46007032	Aga mina tahaksin , et te oleksite ilma mureta . Vallaline mees muretseb Issandale kuuluva pärast , kuidas ta võiks meeldida Issandale .
46007033	Aga naisemees muretseb maailma asjade pärast , kuidas ta võiks meeldida naisele ,
46007034	ja nii on ta lõhestatud . Ja vallaline naine või neitsi muretseb Issandale kuuluva pärast , kuidas ta võiks olla püha nii ihu kui vaimu poolest , aga abielunaine muretseb maailma asjade pärast , kuidas ta võiks meeldida mehele .
46007035	Seda ma ütlen teie endi kasuks , mitte selleks , et teile kaela heita silmust , vaid et te elaksite viisakalt ja püsiksite kõrvalekaldumatult Issandas .
46007036	Aga kui keegi arvab , et ta ei käitu oma neitsiga sündsalt , kui selle paras iga on möödumas ja nõnda peab sündima , siis ta tehku , kuidas tahab ! Ta ei tee pattu ; nad abiellugu !
46007037	Kes aga jääb kindlaks oma südames , kellele abiellumine ei ole paratamatu , kellel on meelevald oma tahtmise üle ning kes on oma südames otsustanud jätta oma kaaslase neitsiks , see teeb hästi .
46007038	Niisiis , kes oma neitsiga abiellub , teeb hästi , aga kes ei abiellu , teeb paremini .
46007039	Naine on seotud niikaua , kui ta mees elab . Aga kui ta mees on läinud magama , on naine vaba abielluma kellega tahab , ent see sündigu Issandas .
46007040	Aga ta on õndsam , kui ta jääb , nagu ta on . See on minu arvamus . Aga ma mõtlen , et minulgi on Jumala Vaim .
46008001	Ebajumalatele ohverdatud liha kohta te ütlete : ' Me teame , et meil kõigil on tunnetus . ' Tunnetus teeb suureliseks , aga armastus ehitab .
46008002	Kui kellelegi tundub , et ta on midagi tunnetanud , siis ta pole veel tunnetanud , kuidas peab tunnetama .
46008003	Aga kui keegi armastab Jumalat , selle on Jumal ära tundnud .
46008004	Ebajumalatele ohverdatud liha söömise kohta te ütlete : ' Me teame , et maailmas ei ole olemas ühtegi ebajumalat ning et ei ole muud Jumalat kui üks . '
46008005	Jah , kui olekski nõndanimetatud jumalaid , olgu taevas või maa peal , nõnda nagu inimeste meelest on jumalaid palju ja isandaid palju ,
46008006	siis meie jaoks on ometi ainult üks Jumal , Isa , kellest on kõik asjad , ja meie tema juurde teel , ning üks Issand , Jeesus Kristus , kelle läbi on kõik , ja ka meie tema läbi .
46008007	Kuid kõikidel ei ole seda tunnetust . Mõned ju söövad harjumusest ebajumalatega tänini seda liha just nagu ebajumalale ohverdatut , ja nende sisetunne , nõrk nagu see on , saab määritud .
46008008	Söök ei vii meid Jumalale lähemale . Kui me ei söö , ei jää me millestki ilma , ega saa me mingit kasu , kui sööme .
46008009	Vaadake aga , et see teie meelevald kuidagi ei saaks komistuseks nõrkadele !
46008010	Sest kui sind , kellel on tunnetus , näeb ebajumala kojas lauas istuvat keegi , eks siis tema sisetunnet , nõrka nagu see on , juhatata ebajumalate ohvriliha söömisele ?
46008011	Siis hukkub ju sinu tunnetuse tõttu nõrk vend , kelle pärast Kristus on surnud .
46008012	Aga kui te nõnda patustate vendade vastu ja haavate nende nõrka sisetunnet , siis te patustate Kristuse vastu .
46008013	Seepärast , kui söök viib kiusatusse mu venna , siis ma enam kunagi ei söö liha , et ma oma venda ei viiks kiusatusse .
46009001	Eks ma ole vaba ? Eks ma ole apostel ? Eks ma ole näinud Jeesust , meie Issandat ? Eks teie ole minu töö Issandas ?
46009002	Kui ma teistele ei ole apostel , siis teile olen ma seda ometi , sest teie olete minu apostliameti pitser Issandas .
46009003	Minu kaitsekõne neile mu arvustajaile on see :
46009004	Kas meil ei ole õigust süüa ja juua ?
46009005	Kas meil ei ole õigust kaasa võtta õdede hulgast naist , nagu teevad muud apostlid ja Issanda vennad ning Keefas ?
46009006	Või ei ole ainult minul ja Barnabasel õigust olla vaba kehalisest tööst ?
46009007	Kes läheb iial sõduriks omal palgal ? Kes istutab viinamäe ega söö selle vilja ? Või kes hoiab karja ega joo kariloomade piima ?
46009008	Kas ma räägin seda inimlikul pinnal ? Eks ütle sedasama ka Seadus ?
46009009	On ju Moosese Seaduses kirjutatud : ' Ära seo kinni pahmast tallava härja suud ! ' Kas Jumal hoolitseb härgade eest ?
46009010	Eks ta ütle seda pigem meie pärast ? Meie pärast on ju kirjutatud , et kündja peab kündma lootuses ning rehepeksja peksma lootuses , et ta saab sellest osa .
46009011	Kui me oleme külvanud teile vaimulikke ande , on see siis suur asi , kui me tahaksime lõigata teie ainelisi ande ?
46009012	Kui juba teistel on niisugune õigus saada teilt see osa , eks meil ole siis ammugi ? Kuid me ei ole seda õigust kasutanud , vaid me lepime kõigega , et me kuidagiviisi ei saaks takistuseks Kristuse evangeeliumile .
46009013	Eks teie tea , et need , kes pühi toiminguid toimetavad , söövad pühakoja omast , ja et need , kes altari juures teenivad , saavad oma osa altarilt ?
46009014	Nõnda on Issand ka korraldanud , et evangeeliumi kuulutajad võivad elada evangeeliumist .
46009015	Kuid mina ei ole sellest kasutanud midagi . Aga ma ei kirjuta seda selleks , et mulle edaspidi nõnda peaks sündima , sest meelsamini ma pigem sureksin , kui . . . Keegi ei saa minu kiitlemist tühjaks teha .
46009016	Sest kui ma evangeeliumi kuulutan , ei saa ma sellega kiidelda , kuna see kohustus on pandud mu peale , ja häda mulle , kui ma evangeeliumi ei kuuluta !
46009017	Sest kui ma teen seda vabatahtlikult , siis ma saan palka , kui aga sunniviisil , siis on see ometi minu kätte usaldatud majapidamine .
46009018	Mis siis on minu palk ? See , et ma evangeeliumi kuulutades levitan evangeeliumi tasuta , nii et ma ei tarvita oma õigust , mis käib evangeeliumiga koos .
46009019	Sest ehk ma küll olen sõltumatu kõigist inimestest , hakkasin ma kõikide orjaks , et võita võimalikult palju .
46009020	Ma olen saanud juutidele juudiks , et võita juute , Seaduse all olijatele - ehkki ma ise küll ei ole seadusealune - olen saanud seadusealuseks , et võita seadusealuseid .
46009021	Seaduseta olijatele ma olen saanud seadusetuks - ehkki ma ise ei ole ilma Jumala seaduseta , vaid Kristuse seaduses - , et võita neid , kes elavad Seaduseta ,
46009022	nõrkadele ma olen saanud nõrgaks , et võita nõrku . Ma olen kõigile saanud kõigeks , et igal juhul mõned päästa .
46009023	Aga seda kõike ma teen evangeeliumi pärast , et saada selle kaasosaliseks .
46009024	Eks te tea , et kes võidu jooksevad , need jooksevad küll kõik , kuigi auhinna saab ainult üks ? Jookske nõnda , et teie selle saate !
46009025	Ent iga võistleja on kasin kõiges ; nemad küll selleks , et saada närtsivat pärga , aga meie , et saada närtsimatut .
46009026	Sellepärast ma jooksen , aga mitte nagu pimesi ; ma võitlen , aga mitte nagu tuult pekstes ,
46009027	vaid ma löön oma ihu ja teen ta oma orjaks , et muile jutlustades ma ise ei muutuks väärituks .
46010001	Vennad , ma ei taha , et teil jääks teadmata , et kõik meie esiisad olid pilve all ja kõik läksid läbi mere
46010002	ja kõik ristiti Moosesesse pilves ja meres ,
46010003	ja kõik sõid sama vaimulikku rooga
46010004	ja kõik jõid sama vaimulikku jooki , sest nad jõid vaimulikust kaljust , mis saatis neid ; see kalju oli aga Kristus .
46010005	Kuid enamik neist ei olnud Jumalale meelepärased ning nad löödi maha kõrbes .
46010006	Need lood on saanud meile näiteiks , et meie ei himustaks kurja , nii nagu nemad himustasid .
46010007	Ärge ka saage ebajumalateenijateks , nõnda kui mõned neist , nagu on kirjutatud : ' Rahvas istus maha sööma ja jooma ning tõusis üles mängima . '
46010008	Ärgem ka langegem kõlvatusse , nõnda kui mõned neist langesid ning ühel päeval hukkus kakskümmend kolm tuhat .
46010009	Ärgem ka kiusakem Issandat , nagu mõned neist kiusasid ning hukkusid madude läbi .
46010010	Ärge ka nurisege , nagu mõned neist nurisesid ning hukkusid laastaja käe läbi .
46010011	Aga kõik see sai neile osaks näite pärast ning on kirjutatud hoiatuseks meile , kelle ajal jõuab kätte ajastu lõpp .
46010012	Niisiis , kes enese arvab seisvat , vaadaku , et ta ei langeks !
46010013	Senini pole teid tabanud muu kui inimlik kiusatus . Aga Jumal on ustav , kes ei luba teid kiusata rohkem , kui te suudate taluda , vaid koos kiusatusega valmistab ka väljapääsu , nii et te suudate taluda .
46010014	Just seepärast , mu armsad , põgenege ebajumalateenistuse eest !
46010015	Ma räägin teile kui arusaajaile , otsustage ise , mida ma räägin :
46010016	Õnnistuse karikas , mida me õnnistame , - eks see ole Kristuse vere osadus ? Leib , mida me murrame , - eks see ole Kristuse ihu osadus ?
46010017	Et leib on üks , siis ka meie , paljud , oleme üks ihu , sest me kõik saame osa sellest ühest leivast .
46010018	Vaadake neid , kes ihu poolest on Iisrael ! Eks need , kes ohvreid söövad , ole altari osaduses ?
46010019	Mida ma siis nüüd ütlen ? Kas seda , et ebajumalaohver on midagi ? Või et ebajumal on midagi ?
46010020	Ei ! Vaid ma ütlen , et seda , mida ohverdatakse , ei ohverdata Jumalale , vaid kurjadele vaimudele . Aga ma ei taha , et teie saaksite kurjade vaimude kaaslasteks .
46010021	Te ei või juua Issanda karikast ja kurjade vaimude karikast , te ei või osa saada Issanda lauast ja kurjade vaimude lauast .
46010022	Või tahame Issandat teha kiivaks ? Kas oleme temast tugevamad ?
46010023	Öeldakse : ' Kõik on lubatud ! ' - Siiski kõigest ei ole kasu . ' Kõik on lubatud ! ' - Siiski kõik ei ehita kogudust .
46010024	Ärgu ükski otsigu oma , vaid teise kasu !
46010025	Kõike , mida lihaturul müüakse , sööge , ja ärge hakake kõhklema sisetunde pärast ,
46010026	sest maa ja tema täius on Issanda päralt !
46010027	Kui keegi uskmatuist kutsub teid külla ja te tahate minna , siis sööge kõike , mida teile ette pannakse , kõhklemata sisetunde pärast .
46010028	Kui aga keegi peaks teile ütlema : ' See on ohvriliha ' , siis ärge sööge selle inimese pärast , kes tegi märkuse , ning sisetunde pärast .
46010029	Aga ma ei räägi sinu , vaid teise sisetundest . Sa ehk ütled : ' Mispärast peab nüüd teise sisetunne minu vabaduse suhtes olema määrav ?
46010030	Kui mina seda tänuga vastu võtan , miks mind siis teotatakse selle pärast , mille eest ma tänan ? '
46010031	Niisiis , kas te nüüd sööte või joote või teete midagi muud - tehke seda Jumala austamiseks !
46010032	Ärge olge komistuseks ei juutidele ega kreeklastele ega Jumala kogudusele ,
46010033	nii nagu minagi püüan igati kõigile meeldida ning ei otsi oma , vaid paljude kasu , et nad päästetaks .
46011001	Võtke mind eeskujuks , nagu mina võtan Kristuse !
46011002	Ma kiidan teid , vennad , et te mind igati meeles peate ja hoiate pärimusi , nõnda nagu ma need teile andsin .
46011003	Aga ma tahan , et te teaksite : Kristus on iga mehe pea , aga mees on naise pea , ja Jumal on Kristuse pea .
46011004	Iga mees , kes kaetud peaga palvetab või prohvetlikult kõneleb , häbistab oma pead .
46011005	Ja iga naine , kes paljapäi palvetab või prohvetlikult kõneleb , häbistab oma pead , sest see on otse nõnda , nagu oleks ta paljakspöetu .
46011006	Kui naine ei kata oma pead , siis ta lasku ka oma juuksed maha lõigata ; kui aga naisele on häbiks lasta juukseid lõigata või pead paljaks pügada , siis ta katku oma pea kinni !
46011007	Mees ei ole kohustatud oma pead katma , kuna ta on Jumala kuju ja aupaiste , naine aga on mehe aupaiste .
46011008	Sest mees ei ole ju naisest , vaid naine mehest ,
46011009	ega ole ka mees loodud naise pärast , vaid naine mehe pärast .
46011010	Seepärast on naine kohustatud kandma meelevalla tunnust pea peal inglite pärast .
46011011	Ometi ei ole Issanda ees mees ilma naiseta midagi ega naine ilma meheta midagi ,
46011012	sest nii nagu naine on mehest , nõnda on ka mees naise läbi , aga kõik on Jumalast .
46011013	Otsustage ise : kas naisel on kohane paluda Jumalat paljapäi ?
46011014	Eks loodus ise õpeta teile , et mehele ei ole auks kanda pikki juukseid ,
46011015	aga kui naine kannab pikki juukseid , siis on see temale auks , sest pikad juuksed on talle antud katte eest .
46011016	Kui aga keegi kavatseb kiusu ajada , siis ta teadku , et meil ega Jumala kogudustel ei ole seesugust kommet .
46011017	Kuid seda käskides ma ei kiida teid , sest teie kokkutulekud ei ole teile kasuks , vaid kahjuks .
46011018	Sest esmalt ma kuulen , et kui te tulete kokku kogudusena , esineb teie seas lõhesid , ja osalt ma usun seda .
46011019	Teie seas peabki ju olema lahkarvamusi , et tunnustatud teie seast saaksid avalikuks .
46011020	Kui te nüüd kokku tulete , siis ei saa pidada Issanda õhtusöömaaega ,
46011021	sest igaüks võtab sööma asudes ette omaenda toidu , ja mõni jääb nälga , ja mõni on joobnud .
46011022	Kas teil siis tõesti ei ole kodasid , kus te võite süüa ja juua ? Või te põlastate Jumala kogudust ja häbistate neid , kel midagi ei ole ? Mis ma pean teile ütlema ? Kas pean teid kiitma ? Selle poolest ma teid küll ei kiida .
46011023	Sest mina olen Issandalt saanud , mida ma olen andnud teilegi : et Issand Jeesus sel ööl , mil tema ära anti , võttis leiva ,
46011024	tänas , murdis ja ütles : ' See on minu ihu , mis teie eest antakse . Tehke seda minu mälestuseks ! '
46011025	Selsamal kombel võttis ta ka karika pärast õhtusöömaaega ja ütles : ' See karikas on uus leping minu veres . Nii sagedasti kui te sellest joote , tehke seda minu mälestuseks ! '
46011026	Sest iga kord , kui te seda leiba sööte ja karikast joote , kuulutate teie Issanda surma , kuni tema tuleb .
46011027	Niisiis , kes iial seda leiba sööb või Issanda karikast joob vääritul viisil , on süüdi Issanda ihu ja vere vastu .
46011028	Inimene katsugu ennast läbi ja alles siis söögu sellest leivast ja joogu sellest karikast !
46011029	Sest kes sööb ja joob , see sööb ja joob enesele nuhtlust , kui ta ei anna aru sellest ihust .
46011030	Seepärast ongi teie seas palju nõrku ja põduraid ning paljud on surnud .
46011031	Kui me aga iseenda üle õigesti otsustame , siis ei mõisteta meid hukka ;
46011032	kui meie eneste üle mõistame kohut , siis Issand kasvatab meid , et meid koos maailmaga hukka ei mõistetaks .
46011033	Niisiis , mu vennad , kui te tulete kokku sööma , siis oodake üksteist .
46011034	Kui kellelgi on nälg , siis ta söögu enne kodus , et te ei tuleks kokku nuhtluseks . Muud asjad ma korraldan siis , kui tulen .
46012001	Vaimuandide suhtes , vennad , ei taha ma jätta teid teadmatusse .
46012002	Te teate , et kui te olite paganad , siis te läksite tummade ebajumalate juurde , just nagu oleks teid tagant sunnitud .
46012003	Seepärast ma teatan teile , et ükski , kes Jumala Vaimus räägib , ei ütle : ' Neetud olgu Jeesus ! ' ning ükski ei suuda öelda : ' Jeesus on Issand ! ' muidu kui Pühas Vaimus .
46012004	Armuandides on küll erinevusi , aga Vaim on seesama ,
46012005	ja teenimisviisides on erinevusi , aga Issand on seesama ,
46012006	ja väeavaldustes on erinevusi , aga Jumal on seesama , kes teeb kõike kõikides .
46012007	Aga igaühele antakse Vaimu avaldus ühiseks kasuks .
46012008	Nii antakse ühele Vaimu kaudu tarkusesõna , teisele aga tunnetusesõna sellesama Vaimu poolt ;
46012009	ühele usku sessamas Vaimus , teisele aga tervendamise armuande ikka samas Vaimus ;
46012010	ühele väge imetegudeks , teisele prohvetlikku kuulutamist , kolmandale võimet eristada vaime ; ühele mitmesuguseid võõraid keeli , teisele aga keelte tõlgendamist .
46012011	Aga kõike seda teeb üks ja sama Vaim , jagades igaühele eriosa , nõnda nagu tema tahab .
46012012	Sest nii nagu ihu on üks tervik ja sel on palju liikmeid , aga kõik selle ihu liikmed , kuigi neid on palju , on üks ihu , nõnda on ka Kristus .
46012013	Sest meie kõik oleme ühe Vaimuga ristitud üheks ihuks , olgu juudid või kreeklased , olgu orjad või vabad , ning me kõik oleme joodetud ühe Vaimuga .
46012014	Sest ihu ei ole üks liige , vaid paljud liikmed .
46012015	Kui jalg ütleks : ' Et ma ei ole käsi , siis ma ei kuulu ihusse ' , kas ta sellepärast ei kuulu ihusse ?
46012016	Ja kui kõrv ütleks : ' Et ma ei ole silm , siis ma ei kuulu ihusse ' , kas ta sellepärast ei kuulu ihusse ?
46012017	Kui kogu ihu oleks silm , kuhu jääks siis kuulmine ? Kui kogu ihu oleks kuulmine , kuhu jääks siis haistmine ?
46012018	Aga nüüd on Jumal seadnud iga üksiku liikme ihu külge , nõnda nagu tema tahtis .
46012019	Kui aga need kõik oleksid üks liige , kuhu jääks siis ihu ?
46012020	Nüüd on aga küll palju liikmeid , kuid üks ihu .
46012021	Ent silm ei või öelda käele : ' Mul ei ole sind tarvis ! ' või jälle pea jalgadele : ' Mul ei ole teid tarvis ! ' ,
46012022	vaid hoopis vastupidi - need ihuliikmed , mis tunduvad olevat nõrgemad , on tingimata vajalikud ,
46012023	ja neid , mis meile ihus tunduvad olevat autumad , ümbritseme erilise auga , ning oma näotuile liikmeile anname rohkem nägusust .
46012024	Meie nägusail liikmeil ei ole seda ju tarvis . Kuid Jumal on ihu nõnda seadnud , et ta on andnud puudulikumale rohkem au ,
46012025	et ihus ei oleks lõhestumist , vaid et liikmed üksmeelselt muretseksid üksteise eest .
46012026	Ja kui üks liige kannatab , siis kannatavad koos temaga kõik liikmed , ja kui ühte liiget austatakse , siis rõõmustavad sellest ühtlasi kõik liikmed .
46012027	Teie olete aga Kristuse ihu ning igaüks omast kohast tema liikmed .
46012028	Ja Jumal on seadnud koguduses esmalt mõned apostleiks , teiseks prohveteiks , kolmandaks õpetajaiks ; seejärel tulevad imeteod , seejärel armuannid tervendamiseks , abistamiseks , juhtimiseks , mitmesugusteks keelteks .
46012029	Ega kõik ole apostlid ? Ega kõik prohvetid ? Ega kõik õpetajad ?
46012030	Ega kõigil ole tervendamisandisid ? Ega kõik räägi keeli ? Ega kõik tõlgenda neid ?
46012031	Aga taotlege suuremaid armuande ! Ja ma näitan teile veel ülevama tee .
46013001	Kui ma räägiksin inimeste ja inglite keeli , aga mul ei oleks armastust , siis ma oleksin kumisev vasknõu või kõlisev kuljus .
46013002	Ja kui mul oleks prohvetianne ja ma teaksin kõiki saladusi ja ma tunnetaksin kõike ja kui mul oleks kogu usk , nii et ma võiksin mägesid teisale tõsta , aga mul ei oleks armastust , siis poleks minust ühtigi .
46013003	Ja kui ma kõik oma vara ära jagaksin ja kui ma oma ihu annaksin põletada , aga mul ei oleks armastust , siis ma ei saavutaks midagi .
46013004	Armastus on pika meelega , armastus hellitab , ta ei ole kade , armastus ei kelgi ega hoople ,
46013005	ta ei käitu näotult , ta ei otsi omakasu , ta ei ärritu . Ta ei jäta meelde paha ,
46013006	tal ei ole rõõmu ülekohtust , aga ta rõõmustab tõe üle .
46013007	Ta lepib kõigega , ta usub kõike , ta loodab kõike , ta talub kõike .
46013008	Armastus ei hääbu kunagi . Olgu ennustused - need kõrvaldatakse , olgu keeled - need vaibuvad , olgu tunnetus - see lõpeb ära .
46013009	Sest poolikult me tunnetame ja poolikult me ennustame ,
46013010	aga kui tuleb täielik , siis kõrvaldatakse poolik .
46013011	Kui ma olin väeti laps , siis ma rääkisin nagu väeti laps , mõtlesin nagu väeti laps , arutlesin nagu väeti laps . Aga kui ma sain meheks , jätsin ma kõrvale väeti lapse kombed .
46013012	Praegu me näeme aimamisi nagu peeglist , siis aga palgest palgesse . Praegu ma tunnetan poolikult , siis aga tunnetan täiesti , nagu minagi olen täiesti tunnetatud .
46013013	Ent nüüd jääb usk , lootus , armastus , need kolm , aga suurim neist on armastus .
46014001	Taotlege armastust ja olge innukad nõudma vaimuande , eriti prohvetlikult kõnelemist !
46014002	Sest kes räägib keeli , ei räägi inimestele , vaid Jumalale , sest keegi ei mõista teda , ta räägib vaimu ajel ju saladusi .
46014003	Aga kes prohvetlikult kõneleb , see kõneleb inimestele nende ehitamiseks ja julgustamiseks ja lohutamiseks .
46014004	Kes keeli räägib , ehitab iseennast , prohvetlikult kõneleja ehitab aga kogudust .
46014005	Ma tahaksin , et teie kõik räägiksite keeli , aga veel enam , et te kõneleksite prohvetlikult , sest see , kes kõneleb prohvetlikult , on suurem keelterääkijast , olgu siis , et ta ise neid ka tõlgendab , et see ehitaks kogudust .
46014006	Nüüd aga , vennad , kui ma tuleksin teie juurde ja räägiksin keeli - mis kasu ma teile tooksin , kui ma teile ei räägiks kas ilmutuse või tunnetuse alusel , või prohvetlikku sõna või õpetust ?
46014007	Nõnda on ka hingetute pillidega , olgu vile või keelpill : kui nende helid ei erineks , kuidas siis saadaks aru , mis on puhutud vilel või mängitud keelpillil ?
46014008	Sest kui pasun teeks ebaselget häält , kes siis hakkaks valmistuma sõjaks ?
46014009	Nõnda ka teie , kui te keelt kasutades ei anna selge tähendusega sõnu , kuidas siis võib mõista , mida räägitakse ? Te räägite siis ju tuulde .
46014010	Niipalju kui maailmas ongi keeli , ükski neist ei ole kõlatu .
46014011	Kui ma nüüd ei tea kõne tähendust , siis olen ma rääkijale umbkeelne ja rääkija on minule umbkeelne .
46014012	Nõnda ka teie , kui te juba nii innukalt taotlete vaimuandeid , siis püüdke , et teil oleks neid küllaga koguduse ehitamiseks .
46014013	Seepärast , kes räägib keeli , palvetagu , et ta võiks neid ka tõlgendada .
46014014	Kui ma keeli rääkides palvetan , siis palvetab mu vaim , aga mu mõistus on viljatu .
46014015	Kuidas siis nüüd ? Ma tahan palvetada vaimus , aga tahan palvetada ka mõistusega , tahan laulda vaimus , aga tahan laulda ka mõistusega .
46014016	Sest muidu , kui sa õnnistad vaimus , kuidas saab kõrvalseisja öelda sinu tänupalve peale ' Aamen ' , kuna ta ju ei tea , mida sa ütled ?
46014017	Sest sa võid küll tänada ilusasti , kuid teist see ei ehita .
46014018	Ma tänan Jumalat , et ma räägin keeli rohkem kui teie kõik ,
46014019	kuid koguduse keskel ma tahaksin rääkida pigem viis sõna oma mõistusega , et ka teisi õpetada , kui kümme tuhat sõna keeltega .
46014020	Vennad , ärge olge lapsed mõtlemise poolest ! Olge lapsed kurjas , mõtlemise poolest aga täiskasvanud !
46014021	Seadusesse on kirjutatud : ' Ma räägin sellele rahvale teiste keeltega ja teiste huultega , ent nad ei võta nõndagi kuulda , ' ütleb Issand .
46014022	Nii ei ole siis keeled tunnustäheks usklikele , vaid uskmatuile , ent prohvetlikult kõnelemine ei ole uskmatuile , vaid usklikele .
46014023	Kui nüüd terve kogudus tuleks kokku ühte paika ja kõik räägiksid keeli ning kõrvalseisjad või uskmatud astuksid sisse , kas nad ei ütleks , et te jampsite ?
46014024	Kui nad aga kõik kõneleksid prohvetlikult ja sisse astuks mõni uskmatu või kõrvalseisja , siis kõik tooksid esile tema olukorra ja arvustaksid teda .
46014025	Siis saaks avalikuks , mis on varjul tema südames , ning nõnda ta heidaks silmili maha , kummardaks Jumalat ja tunnistaks : Jumal on tõesti teie seas .
46014026	Kuidas siis nüüd , vennad ? Kui te tulete kokku , siis on igaühel midagi : on laulu , on õpetust , on ilmutust , on keelterääkimist , on nende tõlgendamist - see kõik toimugu ülesehitamiseks .
46014027	Kui keegi räägib keeli , siis rääkigu kaks või kõige rohkem kolm , ja järjekorras , ning üks tõlgendagu .
46014028	Aga kui tõlgendajat ei ole , siis ta olgu koguduses vait - rääkigu iseendale ja Jumalale .
46014029	Prohvetitest kõnelgu kaks või kolm ning teised hinnaku kõneldut .
46014030	Aga kui kellelegi teisele , kes istub , ilmutatakse midagi , siis esimene jäägu vait .
46014031	Te võite ju kõik ükshaaval prohvetlikult kõnelda , et kõik õpiksid ja kõik saaksid virgutust .
46014032	Ja prohvetite vaimud alistuvad prohvetitele .
46014033	Sest Jumal ei ole korratuse , vaid rahu Jumal . Nõnda nagu on kõigis pühade kogudustes :
46014034	olgu naised koguduses vait , sest neil ei ole lubatud rääkida , vaid nad alistugu , nagu ka Seadus ütleb .
46014035	Aga kui nad tahavad midagi õppida , siis küsigu kodus oma meeste käest . Sest naisele on häbiks koosolekul rääkida .
46014036	Kas Jumala sõna on lähtunud teist või üksnes teieni jõudnud ?
46014037	Kui keegi tundub endale prohvetina või vaimusaanuna , küll ta siis tunneb , et see , mis ma teile kirjutan , on Issanda käsk .
46014038	Kui aga mõni seda ära ei tunne , siis ei tunta tedagi .
46014039	Niisiis , mu vennad , taotlege innukalt prohvetlikult kõnelemist ja ärge keelake keelterääkimist ;
46014040	aga kõik sündigu viisakalt ja korra järgi .
46015001	Aga nüüd ma teen teile , vennad , teatavaks evangeeliumi , mida ma teile olen kuulutanud , mille te ka olete vastu võtnud , milles te ka seisate
46015002	ja mille läbi te ka pääsete . Kas te peate kinni sõnadest , millega ma teile evangeeliumi kuulutasin ? Muidu olete küll ilmaaegu saanud usklikuks .
46015003	Ma olen teile ju kõigepealt edasi andnud seda , mida ma ka ise olen vastu võtnud : et Kristus suri meie pattude eest , nagu on kirjutatud pühades kirjades ,
46015004	ja et ta maeti maha ja äratati kolmandal päeval üles pühade kirjade järgi
46015005	ja et ta näitas ennast Keefasele , seejärel neile kaheteistkümnele ,
46015006	seejärel näitas ta ennast ühtaegu enam kui viiesajale vennale , kellest enamik on veel praegugi elus , mõned aga on läinud magama ;
46015007	siis näitas ta ennast Jaakobusele , seejärel kõigile apostlitele .
46015008	Aga kõige viimaks näitas ta ennast ka minule kui äbarikule .
46015009	Mina ju olen apostlite seast kõige väiksem , see , keda ei kõlba hüüdagi apostliks , sest ma olen taga kiusanud Jumala kogudust .
46015010	Aga Jumala armust olen ma see , kes olen , ja tema arm minu vastu ei ole läinud tühja , vaid ma olen neist kõigist palju rohkem vaeva näinud . Aga seda ei ole teinud mina , vaid Jumala arm , mis on minuga .
46015011	Olgu nüüd mina või nemad - nõnda me kuulutame ja nõnda olete teie saanud usklikuks .
46015012	Kui aga Kristusest kuulutatakse , et ta on üles äratatud surnuist , kuidas siis mõned teie seast ütlevad , et surnute ülestõusmist ei ole ?
46015013	Aga kui surnute ülestõusmist ei ole , siis ei ole ka Kristust üles äratatud .
46015014	Aga kui Kristust ei ole üles äratatud , siis tähendab see , et ka meie jutlus on tühine ja tühine on ka teie usk .
46015015	Ja meid leitakse siis olevat Jumala valetunnistajad , sest me oleme tunnistanud Jumalale vastu , et ta on üles äratanud Kristuse , keda tema ei ole üles äratanud , - sel juhul , kui surnuid üles ei äratata .
46015016	Sest kui surnuid üles ei äratata , siis ei ole ka Kristust üles äratatud ;
46015017	kui aga Kristust ei ole üles äratatud , siis on teie usk tühine , siis te olete alles oma pattudes .
46015018	Nii on siis ka hukkunud need , kes on Kristuses magama läinud .
46015019	Kui me loodame Kristuse peale üksnes selles elus , siis me oleme kõigist inimestest armetumad .
46015020	Nüüd aga on Kristus üles äratatud surnuist , uudseviljana magamaläinutest .
46015021	Et surm on tulnud inimese kaudu , siis tuleb ka surnute ülestõusmine inimese kaudu ;
46015022	sest nõnda nagu kõik inimesed surevad Aadamas , nõnda tehakse ka kõik elavaks Kristuses .
46015023	Aga igaüks oma järjekorras : uudseviljana Kristus , pärast seda Kristuse omad tema taastulekul ;
46015024	ja siis tuleb lõpp , kui ta loovutab kuningriigi Jumalale ja Isale , olles kõrvaldanud iga valitsuse ja iga meelevalla ja väe .
46015025	Sest tema peab valitsema kuningana , kuni Jumal paneb kõik vaenlased tema jalge alla .
46015026	Viimse vaenlasena kõrvaldatakse surm .
46015027	Sest ' Jumal on kõik alistanud tema jalge alla ' . Aga kui ta ütleb , et kõik on alistatud , siis on ilmne , et kõik peale selle , kes temale kõik alistas .
46015028	Kui aga kõik on alistatud , siis alistub ka Poeg ise sellele , kes temale on kõik alistanud , et Jumal oleks kõik kõiges .
46015029	Mida teeksid muidu need , keda surnute eest ristitakse ? Kui surnuid üldse üles ei äratata , milleks nad lasevad end ristida surnute eest ?
46015030	Ja milleks ma siis olen iga päev surmasuus ?
46015031	Ma suren iga päev , nii tõesti kui teie , vennad , olete mu kiitlemine , mis mul on Kristuses Jeesuses , meie Issandas .
46015032	Kui ma võitlesin metsalistega Efesoses inimese kombel - mis kasu ma sellest sain ? Kui surnuid üles ei äratata , siis ' söögem ja joogem , sest homme sureme nagunii ' !
46015033	Ärge eksige ! ' Halb seltskond rikub head kombed . '
46015034	Saage täiesti kaineks ja ärge tehke pattu ! Jah , mõnel ei ole üldse jumalatunnetust . Seda ma ütlen teile häbiks .
46015035	Nüüd aga küsib mõni : ' Kuidas siis surnud üles äratatakse ? Millise ihuga nad tulevad ? '
46015036	Rumal ! See , mida sa külvad , ei saa elavaks , kui ta ei sure .
46015037	Ja see , mida sa külvad - sa ei külva seda ihu , mis peab tõusma , vaid palja iva , olgu see siis nisu või mingi muu vili .
46015038	Aga Jumal annab talle ihu , nõnda nagu ta on tahtnud , ning igale seemnele tema eriomase ihu .
46015039	Kõik liha ei ole sama liha , vaid isesugune on inimese liha ja isesugune veiste liha , isesugune lindude ja isesugune kalade liha .
46015040	On taevalikke ihusid ja maapealseid ihusid , kuid taevalike hiilgus on teistsugune kui maapealsete oma ,
46015041	isesugune on päikese kirkus ja isesugune kuu kirkus ja isesugune tähtede kirkus , sest ka täht erineb tähest kirkuse poolest .
46015042	Nõnda on ka surnute ülestõusmine : kaduvuses külvatakse , kadumatuses äratatakse üles ,
46015043	autuses külvatakse , kirkuses äratatakse üles , nõtruses külvatakse , väes äratatakse üles ,
46015044	maine ihu külvatakse , vaimne ihu äratatakse üles . Kui juba on olemas maine ihu , siis on olemas ka vaimne ihu .
46015045	Nõnda on ka kirjutatud : ' Esimene inimene Aadam sai elavaks hingeks . ' Viimne Aadam sai vaimuks , kes elustab .
46015046	Kuid esmalt ei ole vaimne , vaid maine , siis alles tuleb vaimne .
46015047	Esimene inimene oli maast muldne , teine inimene oli taevast .
46015048	Milline oli muldne , sellised on ka muldsed , ja milline oli taevane , sellised on ka taevased .
46015049	Ja nii nagu me kandsime muldset kuju , nii kanname kord ka taevast kuju .
46015050	Aga seda ma ütlen , vennad : liha ja veri ei või pärida Jumala riiki ega kaduvus pärida kadumatust .
46015051	Vaadake , ma ütlen teile saladuse : meie kõik ei lähegi magama , aga meid kõiki muudetakse ,
46015052	äkitselt , ühe silmapilguga , viimse pasuna hüüdes , sest pasun hüüab ja surnud äratatakse üles kadumatutena , ning meid muudetakse .
46015053	Sest see kaduv peab riietuma kadumatusega ja see surelik riietuma surematusega .
46015054	Aga kui see kaduv riietub kadumatusega ja see surelik riietub surematusega , siis läheb täide sõna , mis on kirjutatud : ' Surm on neelatud võidusse !
46015055	Surm , kus on sinu võit ? Surm , kus on sinu astel ? '
46015056	Aga surma astel on patt , ent patu vägi on Seadus .
46015057	Aga tänu olgu Jumalale , kes meile võidu annab meie Issanda Jeesuse Kristuse läbi !
46015058	Niisiis , mu armsad vennad , olge kindlad , kõigutamatud ning ikka innukad Issanda töös , teades , et teie vaevanägemine Issandas ei ole tühine .
46016001	Korjandusest pühade jaoks : nii nagu ma olen korraldanud selle Galaatia kogudustes , nõnda tehke ka teie .
46016002	Iga nädala esimesel päeval pangu igaüks teist midagi tallele oma jõudu mööda , kuidas ta käsi lubab , et raha ei korjataks alles siis , kui ma tulen .
46016003	Aga kui ma olen pärale jõudnud , siis ma saadan kirjadega need , keda te iganes arvate kõlbavat , viima teie anni Jeruusalemma ,
46016004	aga kui on sünnis , et minagi sinna lähen , tulgu nad minuga kaasa .
46016005	Aga ma tulen teie juurde , kui ma lähen läbi Makedoonia , sest mu tee läheb Makedoonia kaudu .
46016006	Teie juurde jään ma vahest kauemakski , ehk veedan ka talve , et te siis mind teele saadaksite , kuhu ma iganes lähen .
46016007	Sest praegu ma ei taha teid ainult möödumisi näha , vaid loodan mõneks ajaks jääda teie juurde , kui Issand lubab .
46016008	Efesosse jään ma aga nelipühani ,
46016009	sest mulle on siin avanenud uks suureks ja tõhusaks tööks , ent vastaseid on palju .
46016010	Aga kui Timoteos tuleb , siis vaadake , et ta võiks teie juures olla kartmata , ta ju teeb Issanda tööd nagu minagi .
46016011	Ärgu siis keegi pidagu teda halvaks , vaid saatke ta rahus teele , et ta tuleks minu juurde , sest mina koos vendadega ootan teda .
46016012	Vend Apollose kohta : olen teda tihti õhutanud , et ta koos vendadega tuleks teie juurde , aga tal polnud põrmugi tahtmist nüüd tulla ; ent ta tuleb , kui ta leiab mahti .
46016013	Valvake , seiske usus , olge mehised , saage tugevaks !
46016014	Kõik teie teod sündigu armastuses !
46016015	Aga ma palun teid , vennad : te teate Stefanase peret , et see pere oli Ahhaias esimene pöörduma Kristuse poole . Nemad on pühendunud pühade abistamisele .
46016016	Alistuge teiegi niisugustele ja kõigile , kes aitavad kaasa ja näevad vaeva .
46016017	Ent ma rõõmustan Stefanase ja Fortunatuse ja Ahhaikose tulekust , sest nemad on täitnud teie aset ,
46016018	nad on ju andnud hingamist minu ja teie vaimule . Tunnustage siis niisuguseid !
46016019	Aasia kogudused tervitavad teid ! Palju tervitusi teile Issandas Akvilalt ja Priskalt koos kogudusega nende kojas .
46016020	Kõik vennad tervitavad teid ! Tervitage üksteist püha suudlusega !
46016021	Tervitus on minu , Pauluse oma käega !
46016022	Kui keegi ei armasta Issandat , olgu ta ära neetud ! Maaranata !
46016023	Issanda Jeesuse arm olgu teiega !
46016024	Minu armastus on teie kõikidega Kristuses Jeesuses !
47001001	Paulus , Kristuse Jeesuse apostel Jumala tahtmisel , ja vend Timoteos - Korintoses olevale Jumala kogudusele ning kõigile pühadele kogu Ahhaias :
47001002	Armu teile ja rahu Jumalalt , meie Isalt , ja Issandalt Jeesuselt Kristuselt !
47001003	Kiidetud olgu Jumal ja meie Issanda Jeesuse Kristuse Isa , halastuse Isa ja kõige julgustuse Jumal !
47001004	Tema julgustab meid igas meie ahistuses , et me suudaksime julgustada neid , kes on mis tahes ahistuses , julgustusega , millega Jumal meid endid julgustab .
47001005	Sest otsekui meil on küllaga Kristuse kannatusi , nõnda on meil küllaga ka julgustust Kristuse kaudu .
47001006	Kui meid nüüd ahistatakse , siis sünnib see teie julgustamiseks ja päästmiseks ; kui meid julgustatakse , siis sünnib seegi teie julgustamiseks ; see saab teoks , kui te vapralt talute neidsamu kannatusi , mida meiegi kannatame .
47001007	Ja meie lootus teie peale on kindel , kuna me teame , et nii nagu teil on osa meie kannatustest , nõnda ka meie julgustusest .
47001008	Me ei taha ju , vennad , et teile jääks teadmata , kuidas meid Aasias ahistati : meid koormati üliväga üle meie jõu , nii et me koguni kahtlesime oma ellujäämises .
47001009	Jah , meil oli meie endi arvates surmakäsk juba käes , et me ei loodaks endi , vaid Jumala peale , kes surnud üles äratab .
47001010	Tema päästis meid sellest määratu suurest surmast ja päästab veelgi - tema , kelle peale me loodame . Jah , ta päästab edaspidigi ,
47001011	kui ka teie eestpalvetega meile appi tulete , nii et paljud tänaksid meile paljude inimeste eestpalvete tõttu Jumalalt osaks saanud armuanni eest .
47001012	Meie kiitlemine on just see : meie südametunnistus võib tõendada , et oleme käitunud siin maailmas , eriti aga teiega suheldes , Jumalalt saadud siiras ja selges meeles , mitte lihalikus tarkuses , vaid Jumala armus .
47001013	Me ei kirjuta teile ju midagi muud peale selle , mida te siit loete ja ehk ka mõistate . Ent ma loodan , et te kunagi täielikult mõistate seda ,
47001014	mida te praegu vaid osaliselt olete mõistnud , nii et te võite meie Issanda Jeesuse päeval kiidelda meist , nagu meie kiitleme teist .
47001015	Ja selle meelekindlusega ma tahtsingi esmalt tulla teie juurde , et te saaksite teistkordselt armu ,
47001016	ja teie kaudu matkata Makedooniasse ja Makedooniast tulla tagasi teie juurde ning lasta teil mind saata teele Juudamaale .
47001017	Tahtes nüüd seda , kas ma ei toiminud ehk kergemeelselt ? Ehk ma kavatsen loomu järgi seda , mida kavatsen , et minu juures oleks ' jah , jah ' ja ' ei , ei ' ühtaegu ?
47001018	Kui aga Jumal on ustav , siis meie sõna teie vastu ei ole ühtaegu ' jah ' ja ' ei ' .
47001019	Sest Jumala Poeg Jeesus Kristus , keda meie , mina , Silvanus ja Timoteos , oleme teie seas kuulutanud , ei olnud ' jah ' ja ' ei ' , vaid temas oli ' jah ' .
47001020	Sest Jumala tõotused , millised iganes need olid , on Kristuses ' jah ' . Seepärast tulgu ka meie suust tema läbi ' aamen ' Jumalale kiituseks .
47001021	Aga see , kes meid koos teiega on kinnitanud Kristusesse ja kes meid on võidnud , on Jumal ,
47001022	kes on meid ka pitseriga kinnitanud ning meile andnud käsirahaks Vaimu südamesse .
47001023	Mina aga kutsun Jumala tunnistajaks oma hinge vastu , et ainult teie säästmise pärast ei ole ma enam Korintosesse tulnud .
47001024	See pole nii . Meie ei taha ju olla isandad teie usu üle - usus te püsite niigi - , vaid me tahame olla kaasosalised teie rõõmus .
47002001	Ma ju tegin endamisi sellise otsuse , et ma ei tule taas teie juurde kurbuses .
47002002	Sest kui mina teid kurvastan , kes teine siis rõõmustaks mind kui see , keda ma olen kurvastanud ?
47002003	Ja just seepärast ma kirjutasin teile , et teie juurde tulles mind ei kurvastaks need , kelle üle ma oleksin pidanud rõõmustama . Olen ju veendunud teie kõigi suhtes , et minu rõõm on ka teie kõikide oma .
47002004	Ma küll kirjutasin teile suures ahistuses ja südamekitsikuses paljude pisaratega , aga ma ei teinud seda selleks , et teid kurvastada , vaid et te mõistaksite , kui väga ma teid armastan .
47002005	Aga kui keegi on kurvastust põhjustanud , siis ta ei ole kurvastanud mind , vaid mingil määral - et ma ei ütleks liiga rängalt - teid kõiki .
47002006	Niisugusele piisab noomimisest , mida ta enamiku käest on saanud ,
47002007	nii et nüüd te peate talle pigem andestama ja teda julgustama , et suur kurvastus teda ära ei neelaks .
47002008	Seepärast ma palun teid osutada armastust tema vastu .
47002009	Selleks ma ju kirjutasingi , et läbi katsuda teie meelsust , kas te kõiges olete kuulekad .
47002010	Kellele teie aga midagi andestate , sellele andestan minagi . Ja selle , mida minul on andestada - kui mul üldse on midagi andestada - , selle ma andestan teie pärast Kristuse palge ees ,
47002011	et saatan meid ei tüssaks . Sest tema mõtted ei ole meile teadmata .
47002012	Aga kui ma Troasesse tulin Kristuse evangeeliumi kuulutama ja mulle avanes uks Issandas ,
47002013	ei olnud siiski mu vaimul kergendust , sest ma ei leidnud oma venda Tiitust . Ma jätsin siis nendega hüvasti ja tulin Makedooniasse .
47002014	Aga tänu olgu Jumalale , kes meid Jeesuses Kristuses viib igal pool võidukäigus kaasa ja teeb kõigis paigus meie kaudu avalikuks oma tunnetuse lõhna .
47002015	Meie oleme ju Kristuse hea lõhn Jumalale nii nende seas , kes päästetakse , kui ka nende seas , kes hukkuvad :
47002016	ühtedele lõhn surmast surma , teistele aga lõhn elust ellu . Ja kes selleks kõlbab ?
47002017	Meie ei ole ju nii nagu mitmed , kes Jumala sõnaga hangeldavad , vaid meie räägime selge meelega , jah , nagu Jumalast lähtudes , Jumala palge ees , Kristuses .
47003001	Kas jälle peame hakkama ennast soovitama ? Või on meil vaja , nagu mõnel teisel , soovituskirju teie kätte või teie käest ?
47003002	Ei , teie ise olete meie kiri , kirjutatud meie südamesse , igale inimesele mõistetav ja loetav .
47003003	On ilmne , et teie olete Kristuse kiri , meie teenimistöö läbi valminud kiri , mis ei ole kirjutatud tindiga , vaid elava Jumala Vaimuga , ka mitte kivilaudadele , vaid lihastele südamelaudadele .
47003004	Niisugune usaldus Jumala vastu on meil aga Kristuse kaudu .
47003005	Meie ei ole ju iseendast kõlblikud midagi lugema oma teeneks , just nagu oleks see meist endist , vaid meie kõlblikkus tuleb Jumalalt ,
47003006	kes on teinud meid kõlblikuks teenima uut lepingut , mitte kirjatähe , vaid Vaimu lepingut , sest kirjatäht suretab , aga Vaim teeb elavaks .
47003007	Aga kui juba kirjatähtedega kividesse uuristatud surmateenistus sündis kirkuses , nii et Iisraeli lapsed ei suutnud vaadata Moosese palgesse selle kirkuse pärast , mis ometi oli kaduv ,
47003008	kuidas siis vaimuteenistus ei peaks sündima veelgi suuremas kirkuses ?
47003009	Kui juba hukkamõistuteenistusel oli kirkus , siis on õigeksmõistuteenistus veel palju suurem kirkuselt .
47003010	Ning toona kirgastatu ei olegi praegu enam kirgas selle võrratu kirkuse kõrval .
47003011	Jah , kui kõrvalejäetav juba oli täis kirkust , kui palju enam on kirkuses see , mis jääb !
47003012	Et meil nüüd on niisugune lootus , siis võime toimida täie julgusega
47003013	ega pane Moosese kombel katet oma palgele , et Iisraeli lapsed ei saaks vaadata selle lõppu , mis on kaduv .
47003014	Kuid nende mõtteviis on paadunud . Veel tänapäevani jääb Vana Testamendi lugemise peale seesama kate , seda ei kergitata , sest see eemaldatakse alles Kristuses .
47003015	Tänapäevani , iga kord kui Moosest loetakse , lasub kate nende südamel .
47003016	Aga kui nende süda pöördub Issanda poole , siis võetakse kate ära .
47003017	Ent Issand on Vaim , ja seal , kus on Issanda Vaim , on vabadus .
47003018	Aga meid kõiki , kes me katmata palgega vaatleme Issanda kirkust peegeldumas , muudetakse samasuguseks kujuks kirkusest kirkusesse . Seda teeb Issand , kes on Vaim .
47004001	Sellepärast et meil on selline amet , nagu see on antud meile halastuse kaudu , me ei tüdi ära .
47004002	Me oleme lahti öelnud häbiväärseist asjust , mida peidetakse , me ei kasuta riukaid ega moonuta Jumala sõna , vaid esitame end tõe avaldamisega kõikide inimeste südametunnistusele Jumala ees .
47004003	Kui meie evangeelium on siiski kinni kaetud , siis on see kinni kaetud neile , kes hukkuvad ,
47004004	neile uskmatuile , kellel praeguse aja jumal on mõtted sõgestanud , nii et neile ei koida evangeeliumi valgus Kristuse kirkuses , kes on Jumala kuju .
47004005	Me ei kuuluta ju iseendid , vaid Jeesust Kristust Issandana , endid aga teie sulastena Jeesuse pärast .
47004006	Sest see , kes ütles : ' Pimedusest paistku valgus ! ' , on Jumal , kes on hakanud särama meie südames , et tekiks tunnetuse valgus Jeesuse Kristuse isikus olevast Jumala kirkusest .
47004007	See aare on meil aga saviastjates , et võrratult suur vägi oleks Jumala oma ja ei midagi meist .
47004008	Meid ahistatakse igati , kuid me ei ole kitsikuses ; me oleme nõutud , kuid mitte meeleheitel ;
47004009	meid kiusatakse taga , kuid me pole hüljatud ; meid rõhutakse maha , kuid me ei hukku ;
47004010	me kanname alati oma ihus Jeesuse surma , et ka Jeesuse elu avalduks meie ihus .
47004011	Sest meid , kes me elame , antakse alatasa surma Jeesuse pärast , et ka Jeesuse elu avalduks meie surelikus ihus .
47004012	Nii on surm tegev meis , elu aga teis .
47004013	Aga et meil on sellesama usu vaim , millest on kirjutatud : ' Ma usun , seepärast ma räägin ' , siis meiegi usume ja ka räägime ,
47004014	teades , et see , kes äratas üles Issanda Jeesuse , äratab meidki koos Jeesusega üles ja seab enda ette koos teiega .
47004015	Kõik sünnib ju teie heaks , et arm üha enamate inimeste tänu kaudu rohkenedes kasvaks Jumala austuseks .
47004016	Seepärast me ei tüdi , vaid kuigi meie väline inimene kulub , uueneb seesmine inimene ometi päev-päevalt .
47004017	Sest see praeguse hetke kerge ahistus saavutab meile määratult suure igavese au ,
47004018	meile , kes me ei pea silmas nähtavat , vaid nähtamatut , sest nähtav on mööduv , nähtamatu aga igavene .
47005001	Me ju teame , et kui meie maine telkhoone maha kistakse , on meil elamu Jumala käest , käteta tehtud igavene hoone taevas ,
47005002	sest selles maises me ägame , igatsedes rõivastuda taevasesse eluasemesse ,
47005003	et meid ka lahti rõivastatuna ei nähtaks olevat alasti .
47005004	Meie , kes oleme selles telgis , ägame ju koorma all , sest me ei taha lahti rõivastuda , vaid olla taevaselt rõivastatud , et elu neelaks ära sureliku .
47005005	See , kes meid selleks valmistab , on Jumal , kes on andnud meile käsirahaks Vaimu .
47005006	Nii me oleme siis alati kindlad , teades , et kuni me oleme ihus , oleme eemal Issanda juurest ;
47005007	sest me käime usus , mitte nägemises ,
47005008	ent me oleme kindlad ning meile meeldib pigem ära olla ihust ja viibida Issanda juures .
47005009	Seepärast me püüamegi olla temale meelepärased , kas oleme siis kodus või võõrsil ,
47005010	sest me kõik peame saama avalikuks Kristuse kohtujärje ees , et igaüks saaks kätte , mida ta ihus olles on teinud , olgu head või halba .
47005011	Teades nüüd , mis on Issanda kartus , me püüame veenda inimesi uskuma . Jumalale me oleme täiesti avalikud ja ma loodan ka teie südametunnistuses olla täiesti avalik .
47005012	Me ei hakka end taas teile soovitama , vaid anname teile alust kiidelda meist , et teil oleks midagi öelda nende vastu , kes võivad kiidelda sellega , mis on silma ees , ent mitte sellega , mis on südames .
47005013	Sest kui me oleme olnud arust ära , siis on see Jumalale , kui oleme selge aruga , siis teile .
47005014	Sest Kristuse armastus sunnib meid , kes me otsustame nõnda : kui üks on surnud kõikide eest , siis on kõik surnud ;
47005015	ja ta on surnud kõikide eest , et elavad ei elaks enam enestele , vaid temale , kes on nende eest surnud ja üles äratatud .
47005016	Seepärast ei tunne me nüüdsest peale kedagi inimliku loomuse poolest ; kui me ka oleksime tundnud Kristust inimliku loomuse poolest , siis nüüd me ei tunne teda enam nõnda .
47005017	Niisiis , kui keegi on Kristuses , siis ta on uus loodu , vana on möödunud , vaata , uus on sündinud .
47005018	See kõik on Jumalast , kes meid on enesega Kristuse läbi lepitanud ja andnud meile lepitusameti ;
47005019	kuna see oli Jumal , kes Kristuses lepitas maailma enesega ega arvestanud neile nende üleastumisi ning on pannud meisse lepitussõna .
47005020	Meie oleme nüüd Kristuse käskjalad , otsekui Jumal ise julgustaks meie kaudu . Me palume Kristuse asemel : Andke endid lepitada Jumalaga !
47005021	Ta on teinud patuks meie asemel selle , kes patust midagi ei teadnud , et meie saaksime Jumala õiguseks tema sees .
47006001	Aga olles kaasabilised me manitsemegi teid , et te Jumala armu ilmaasjata vastu ei võtaks ,
47006002	ta ütleb ju : ' Ma olen sind kuulnud soodsal ajal ja aidanud sind päästepäeval . ' Ennäe , nüüd on ülisoodus aeg ! Ennäe , nüüd on päästepäev !
47006003	Me ei anna mitte milleski põhjust komistamiseks , et seda ametit ei laimataks ,
47006004	vaid näitame end Jumala abilistena kõiges : suures kannatlikkuses , ahistustes , hädades , kitsikustes ,
47006005	hoopide all , vangis , mässudes , vaevanägemistes , valvamistes , paastumistes ,
47006006	puhtuses , tunnetuses , pikameelsuses , helduses , Pühas Vaimus , siiras armastuses ,
47006007	tõe sõnas , Jumala väes , õiguse relvadega paremas ja vasakus käes ,
47006008	aus ja häbis , laituse all ja kiituse all ; kui eksitajad , ja siiski tõerääkijad ;
47006009	kui tundmatud , ent ometi tuntud ; kui surijad - ja ennäe , me elame ! ; kui karistatud , aga mitte surmatud ;
47006010	kui kurvad , aga ikka rõõmsad ; kui vaesed , kes siiski paljusid rikkaks teevad ; kui need , kellel ei ole midagi ja kelle päralt on kõik .
47006011	Meie suu on teile avatud , korintlased , meie süda on avardunud .
47006012	Teil ei ole meie sees kitsas , vaid teil on kitsas teie oma südames .
47006013	Ma ütlen teile kui lastele : Vastutasuks avarduge teiegi !
47006014	Ärge hakake vedama võõras ikkes koos uskmatutega ! Mis ühist on õigusel ja ülekohtul või mis osadust valgusel pimedusega ?
47006015	Mis kooskõla on Kristusel Beliariga või mis osa on usklikul uskmatuga ?
47006016	Kuidas sobib Jumala tempel kokku ebajumalatega ? Meie oleme ju elava Jumala tempel , nõnda nagu Jumal on öelnud : ' Ma tahan nende seas elada ja käia ja olla nende Jumal , ja nemad on minu rahvas .
47006017	Seepärast minge ära nende keskelt ja eralduge neist , ' ütleb Issand , ' ja ärge puudutage rüvedat , siis ma võtan teid vastu
47006018	ja olen teile Isaks , ja teie olete mulle poegadeks ja tütardeks , ' ütleb Kõigeväeline Issand .
47007001	Armsad , et meil nüüd on niisugused tõotused , siis puhastagem endid ihu ja vaimu kogu rüvedusest , täiustades oma pühadust Jumala kartuses .
47007002	Andke meile ruumi oma südames ! Me ei ole kellelegi ülekohut teinud , me ei ole kedagi laostanud , me ei ole kedagi petnud .
47007003	Ma ei ütle seda teie hukkamõistmiseks , sest ma olen juba enne öelnud , et teie olete meie südames , et me üheskoos sureksime ja üheskoos elaksime .
47007004	Mul on rohkelt julgust teie ees , mul on teie üle palju kiitlemist , ma olen täis lohutust , mul on ülikülluses rõõmu igas meie kitsikuses .
47007005	Sest tõesti , kui me tulime Makedooniasse , ei olnud meie ihul mingit hõlpu , vaid meid vaevati igati - väljas olid tülid , sees kartused .
47007006	Aga Jumal , kes julgustab alandlikke , on meid julgustanud Tiituse tuleku kaudu .
47007007	See ei olnud üksnes tema tulek , vaid ka julgustus , millega teie teda olete julgustanud , nii et ma veel enam rõõmustasin , kui ta meile jutustas teie igatsemisest , teie kurtmisest , teie innukusest minu pärast .
47007008	Sest kuigi ma teid kirjaga kurvastasin , ei kahetse ma seda . Ja kui ma kahetsesingi - ma näen , et see kiri on teid ikkagi mõneks ajaks kurvastanud - ,
47007009	siis nüüd ma rõõmustan . Ma ei rõõmusta , et teie kurvastasite , vaid et te kurvastasite meeleparanduseks . Te olete ju Jumalale meelepäraselt kurvastanud , nii et meie ei ole teile millegagi kahju teinud .
47007010	Jah , Jumalale meelepärane kurvastus toob meeleparanduse päästeks , mida ei kahetseta , maailma kurvastus toob aga surma .
47007011	Sest vaadake , millise innukuse on teis tekitanud just see , et te Jumalale meelepäraselt kurvastasite , millise kaitsekõne , millise meelepaha , millise kartuse , millise igatsuse , millise innu , millise karistuse ! Teie olete end kõigiti näidanud puhtana selles asjas .
47007012	Niisiis , kui ma teile kirjutasin , ei sündinud see selle pärast , kes tegi ülekohut , ega selle pärast , kellele tehti ülekohut , vaid selleks , et teie keskel saaks avalikuks teie hool meie heaks Jumala ees .
47007013	Selle tõttu me oleme nüüd julgustatud . Peale oma julgustuse oleme aga veel palju rohkem rõõmustanud Tiituse rõõmu pärast , et ta vaim on leidnud kosutust teie kõikide poolt ,
47007014	ja et ma ei ole jäänud häbisse , kui ma olen teid temale kiitnud , vaid nagu me teile oleme kõike rääkinud tões , nii on ka meie kiitlemine Tiituse ees tõeks läinud .
47007015	Ja tema süda on veel rohkem teile lahti , kui ta meenutab teie kõikide kuulekust , kuidas teie ta vastu võtsite kartuse ja värinaga .
47007016	Olen rõõmus , et võin kõiges teie peale kindel olla .
47008001	Vennad , ma tahan teile teatada , mida Jumala arm Makedoonia kogudustes on korda saatnud .
47008002	Rohked katsumused , millega neid on läbi proovitud , on andnud neile ohtrasti rõõmu ning nende põhjatu vaesus on kasvanud siira headuse rohkeks rikkuseks .
47008003	Nad on ju andnud oma jõudu mööda - mina olen tunnistaja - , koguni üle oma jõu . Nad ise on vabatahtlikult
47008004	anunud meilt paljude palvetega , et neil võiks olla osa eesõigusest aidata pühasid .
47008005	Ja nende annid ületasid kõik meie lootused , sest nad andsid Jumala tahtmise läbi iseendid , esmalt Issandale ja siis ka meile .
47008006	Nii me siis julgustasime Tiitust , et ta teie keskel viiks lõpule selle korjanduse , nii nagu ta seda kord on alustanud .
47008007	Jah , nii nagu te olete ülevoolavad usult ja sõnalt ja tunnetuselt ja innukuselt ja meie armastuselt teie vastu , olge ülevoolavad ka selles armastustöös .
47008008	Ma ei ütle seda käsuna , vaid proovides teiste innukuse varal ka teie armastuse ehtsust .
47008009	Te ju teate meie Issanda Jeesuse Kristuse armu , et tema , kuigi ta oli rikas , sai teie pärast vaeseks , et teie saaksite rikkaks tema vaesusest .
47008010	Ma annan selles asjas vaid nõu : see oleks ju teile kasulik , kui te nüüd lõpetaksite oma tegemise , mida te alustasite juba mullu . Tollal olite teie esimesed nii tegema kui tahtma .
47008011	Lõpetage nüüd oma tegemine , et nõnda nagu teil oli valmidust tahta , nõnda oleks seda ka lõpetamiseks oma võimalusi mööda .
47008012	Sest kui on olemas valmidust , siis on see meeldiv selles , mis kellelgi on , mitte selles , mida tal pole .
47008013	Sest ei tohi olla nii , et mis teistele on kergenduseks , ahistaks teid , vaid võrdsuse saamiseks
47008014	olgu teie jõukus praegu nende puudusele toeks , et ka nende jõukus kunagi saaks toeks teie puudusele , nii et tekiks võrdsus ,
47008015	nagu on kirjutatud : ' Kellel oli palju , sellel ei olnud liiast , ja kellel oli pisut , sellel ei olnud vähe . '
47008016	Aga tänu olgu Jumalale , kes andis Tiituse südamesse niisuguse hoole teie heaks ,
47008017	et ta võttis kuulda manitsust , aga olles veel hoolsam , on tulnud teie juurde vabatahtlikult .
47008018	Temaga koos me saatsime selle venna , keda on evangeeliumi kuulutamises kiidetud kõigis kogudustes ,
47008019	ja vähe sellest , ta on käte pealepanemisega ka valitud koguduste poolt meie reisikaaslaseks kohale viima seda andi , mida me kogume Issanda ülistuseks ja iseendi kinnitamiseks .
47008020	Me püüame teha nii , et keegi meid ei saaks laimata selle rohke anni pärast , mida me kogume .
47008021	Me ei püüa ju ainult seda , et kõik oleks hea Issanda silmis , vaid ka inimeste silmis .
47008022	Me saatsime aga koos nendega veel oma venna , keda me mitmes asjas sageli oleme leidnud hoolsa olevat , kes aga nüüd on veel palju hoolsam suure usalduse pärast , mis tal on teie suhtes .
47008023	Olgu tegemist Tiitusega , kes on minu kaasosaline ja abiline teie juures , olgu meie vendadega , kes on koguduste saadikud , - nad on Kristuse kirkus !
47008024	Näidake siis nendele oma armastust ja õigustage meie kiitlemist teie üle , et seda võiksid näha kõik kogudused !
47009001	Pühade abistamisest ei ole mul ju vaja teile kirjutada ,
47009002	sest ma tean teie valmidust , mille pärast ma kiidan teid makedoonlaste ees , et Ahhaia on juba mullu olnud valmis ja et teie innukus on paljusid innustanud .
47009003	Ma olen läkitanud need vennad , et meie kiitlemine teie üle ei läheks selles osas tühja , vaid et te oleksite valmis , nagu ma olen rääkinud ,
47009004	et mitte siis , kui makedoonlasi tuleb minuga kaasa ja kui nad leiavad , et te ei ole valmis , meie - ma ei tahaks öelda ' teie ' - ei jääks häbisse selles usalduses .
47009005	Olen siis pidanud hädavajalikuks julgustada vendi , et nad tuleksid enne meid teie juurde ja valmistaksid ette teie varem tõotatud tänuandi , et see oleks valmis nagu tänu ja mitte nagu ihnutsemine .
47009006	Aga see on nii : kes kasinasti külvab , see ka lõikab kasinasti , ja kes rohkesti külvab , see ka lõikab rohkesti .
47009007	Igaüks andku nii , nagu ta süda on lubanud , mitte nördinult või sunnitult , sest Jumal armastab rõõmsat andjat .
47009008	Jumal on vägev andma teile kogu armu rikkalikult , et teil ikka oleks kõike küllaldaselt ning et te oleksite rikkad iga teo tarvis ,
47009009	nagu on kirjutatud : ' Ta on jaganud , andnud vaestele , tema õigus kestab igavesti . '
47009010	Tema , kes annab seemne külvajale , annab ka leiva toiduseks , teeb rohkeks teie külvi ja kasvatab teie õiguse vilja .
47009011	Te saate kõigiti rikkaks igasuguse siira headuse poolest , mis meie läbi valmistab tänu Jumalale ,
47009012	sest selle teenistuse kaudu antud abi mitte ainult ei leevenda pühade puudust , vaid muutub ka rikkalikuks Jumalale antud rohke tänu kaudu .
47009013	Selle abistamise ehtsuse tõttu te ülistate Jumalat oma kuulekuses Kristuse evangeeliumi tunnistamisel ja oma osaduse siiruses nende ja kõikidega .
47009014	Oma palvetes teie eest nad igatsevad teie järele Jumala võrratu armu tõttu , mis teie peal on .
47009015	Tänu olgu Jumalale tema ütlemata suure anni eest !
47010001	Aga mina , Paulus , julgustan teid Kristuse tasaduse ja leebuse läbi , mina , kes ma teie palge ees olevat alandlik , kuid eemal viibides julge teie vastu .
47010002	Ma palun teid , et ma teie juures viibides ei peaks olema julge selles meelekindluses , millega ma kavatsen vastata nendele , kes arvavad meid lihaliku loomuse järgi kõndivat .
47010003	Sest ka lihalikus ihus elades ei sõdi me selle loomuse järgi ,
47010004	meie võitluse relvad ei ole ju lihalikud , vaid need on Jumalas vägevad kindluste mahalõhkumiseks . Me kummutame targutused
47010005	ja purustame iga kõrkuse , mis tõstab end jumalatunnetuse vastu , ja me võtame vangi Kristuse sõnakuulmisse kõik mõtted
47010006	ja oleme valmis nuhtlema iga sõnakuulmatust , kui teie sõnakuulelikkus on saanud täielikuks .
47010007	Vaadake silmanähtavat ! Kui keegi on veendunud , et ta on Kristuse päralt , arvestagu siis eneses ka seda , et nagu tema ise on Kristuse päralt , nii oleme seda ka meie .
47010008	Sest kui ma ka kiitleksin meie meelevallast , mille Issand on andnud teie ehitamiseks ja mitte mahalõhkumiseks , siis ma ei jääks häbisse .
47010009	Aga ma ei taha jätta muljet , nagu püüaksin ma teid kirjadega hirmutada .
47010010	' Jah , tema kirjad , ' öeldakse , ' on küll kaalukad ja võimsad , kuid ihulikult meie juures olles on ta nõder ja ta sõna on armetu . '
47010011	Niisugused arvestagu , et me oleme kohal olles samasugused kui eemalt oma kirjade sõnades .
47010012	Me ei söanda endid nende sekka arvata või nendega kõrvutada , kes end ise teile soovitavad , sest nemad ei mõista , et nad mõõdavad end iseendaga ja kõrvutavad end iseendaga .
47010013	Aga me ei taha kiidelda mõõtu pidamata , vaid selle korra mõõdu kohaselt , mille Jumal meile on mõõduks määranud , et jõuda ka teieni .
47010014	Ei ole ju nõnda , et me end küllalt ei pinguta , nagu me ei olekski teieni ulatunud , sest me oleme ju Kristuse evangeeliumiga teieni jõudnud .
47010015	Me ei kiitle mõõtu pidamata võõraste vaevaga , meil on aga lootus , et kui teie usk teie sees kasvab , siis kasvame ka meie üliväga meile määratud korra kohaselt ,
47010016	nii et me võime kuulutada evangeeliumi teist kaugematele maadele , kiitlemata sellega , mis on juba valmis kellelegi teisele antud korra kohaselt .
47010017	Kes tahab kiidelda , kiidelgu Issanda üle !
47010018	Kõlblik ei ole ju see , kes ennast ise soovitab , vaid see , keda soovitab Issand .
47011001	Oh et te salliksite ometi pisut minu rumalust ! Te ju sallite mind !
47011002	Sest ma olen kiivas teie pärast jumaliku kiivusega , kuna ma olen teid kihlanud üheleainsale mehele , et teid puhta neitsina esitada Kristusele .
47011003	Ma kardan aga , et nõnda nagu madu pettis Eevat oma kurikavaluses , nii rikutakse ka teie lihtne ja puhas Kristusest arusaamise võime .
47011004	Sest kui keegi tuleb ja kuulutab mingit teist Jeesust , keda meie ei ole kuulutanud , või kui te saate teise vaimu , keda te ei ole saanud , või teise evangeeliumi , mida te ei ole vastu võtnud , siis te sallite seda küll .
47011005	Ma arvan ometi , et mina ei ole milleski kehvem neist ' ülivõrratuist apostleist ' .
47011006	Kui ma olengi koolitamata kõnekunstis , ei ole ma seda tunnetuses , mille me oleme teile alati kõiges teatavaks teinud .
47011007	Kas ma olen teinud pattu , kui ma ennast alandasin , et teid ülendataks , ja kuulutasin teile Jumala evangeeliumi päris muidu ?
47011008	Teisi kogudusi ma riisusin neilt palka võttes , et teenida teid ,
47011009	ja kui ma tundsingi teie juures olles puudust , ei olnud ma kellelegi vaevaks , sest mis mul puudu jäi , seda leevendasid vennad , kes tulid Makedooniast . Ja ma olen kõigiti püüdnud mitte olla teile koormaks ning püüan edaspidigi .
47011010	Nii tõesti kui Kristuse tõde on minus , ei vaigistata seda mu kiitlemist Ahhaia maakohtades .
47011011	Miks ? Kas ma siis teid ei armasta ? Küll Jumal teab !
47011012	Aga nagu ma praegu ei võta midagi teie käest , nii ma teen ka edaspidi , et kõrvaldada neil valevendadel mis tahes võimalus kiidelda ja väita endid olevat niisugused nagu meie .
47011013	Sest niisugused inimesed on valeapostlid , petised töötegijad , kes on moondanud ennast Kristuse apostleiks .
47011014	Ja see ei ole ime , sest saatan ise moondab ennast valguse ingliks .
47011015	Seepärast ei ole midagi erilist , kui ka tema teenrid endid moondavad õiguse teenriteks . Nende eluots tuleb nende tegude järgi !
47011016	Taas ma ütlen : Ärgu keegi arvaku mind rumala olevat ! Ja kui ometi , siis võtke mind vastu kui rumalat , et ka mina võiksin pisut kiidelda .
47011017	Mida ma nüüd räägin , seda ma ei räägi kui Issandalt saadut , vaid otsekui rumaluses , olles kindel , et mul on õigus kiitlemiseks .
47011018	Aga et paljud kiitlevad lihaliku loomuse poolest , siis kiitlen minagi .
47011019	Te sallite meeleldi rumalust , olles ise arukad .
47011020	Te ju sallite , kui keegi teid orjastab , kui keegi teid paljaks sööb , kui keegi teid koorib , kui keegi ülbitseb , kui keegi lööb teid näkku .
47011021	Häbi pärast tunnistan , et meie oleme olnud liiga nõdrad . Mida aga keegi söandab - ma räägin rumaluses - , seda söandan minagi .
47011022	Nemad on heebrea mehed . Mina ka . Nemad on Iisraeli lapsed . Mina ka . Nemad on Aabrahami sugu . Mina ka .
47011023	Nemad on Kristuse teenrid . Ma räägin pööraselt - mina olen rohkem . Ma olen palju rohkem vaeva näinud , palju rohkem vangis olnud , saanud palju enam hoope , tihti olnud surmasuus .
47011024	Ma olen juutide käest viis korda saanud ühe hoobi vähem kui nelikümmend ,
47011025	mind on kolm korda keppidega pekstud , üks kord püütud kividega surnuks visata , kolm korda olen üle elanud laevahuku , terve öö ja päeva olen olnud veevoogudes ;
47011026	tihti olen olnud teekondadel , ohus jõgedel , ohus teeröövlite käes , ohus oma rahva seas , ohus paganate seas , ohus linnades , ohus kõrbes , ohus merel , ohus valevendade käes ,
47011027	töös ja vaevas , tihti valvamises , näljas ja janus , tihti paastumises , külmas ja alasti ;
47011028	peale kõige muu päevast päeva rahva kokkuvool minu juurde , mure kõigi koguduste pärast .
47011029	Kes on nõder , ja mina ei oleks nõder ? Keda kiusatakse , ja mina ei süttiks ?
47011030	Kui tuleb kiidelda , siis ma kiitlen oma nõtruse üle .
47011031	Jumal ja meie Issanda Jeesuse Kristuse Isa , kes olgu kiidetud igavesti , teab , et ma ei valeta .
47011032	Damaskuses valvas kuningas Aretase ametimees damasklaste linna , et mind kinni võtta ,
47011033	ja mind lasti korviga läbi müüriakna alla ning ma pääsesin tema käest .
47012001	Tuleb kiidelda , ehkki sellest pole kasu . Nüüd tahan ma tulla nägemuste ja Issanda ilmutuste juurde .
47012002	Ma tean ühte inimest Kristuses , keda neljateistkümne aasta eest - kas ta oli ihus , seda ma ei tea , või kas ta oli ihust väljas , seda ma ei tea , Jumal teab - tõmmati kolmanda taevani .
47012003	Ja ma tean , et sama inimest - kas ta oli ihus või ihust lahus , seda ma ei tea , Jumal teab -
47012004	tõmmati paradiisi ja ta kuulis öeldamatuid sõnu , mida inimene ei tohi rääkida .
47012005	Selle inimese üle ma kiitlen , iseenesest ei kiitle ma aga muu kui nõtruse üle .
47012006	Jah , kui ma tahaksingi kiidelda , ei oleks ma rumal , sest ma räägiksin tõtt . Aga ma loobun sellest , et mõni ei arvaks minust enamat , kui ta mind näeb olevat või mida ta minult kuuleb ,
47012007	ka võrratult suurte ilmutuste tõttu . Seepärast , et ma ei läheks kõrgiks , on mulle liha sisse antud vai , saatana ingel , mind rusikatega peksma , et ma ei läheks kõrgiks .
47012008	Ma olen selle pärast kolm korda Issandat palunud , et see minust lahkuks .
47012009	Kuid tema ütles mulle : ' Sulle piisab minu armust , sest nõtruses saab vägi täielikuks . ' Nii ma siis kiitlen meelsamini oma nõtrusest , et Kristuse vägi laskuks elama minu peale .
47012010	Seepärast mul ongi hea meel nõtruses , vägivalla all , hädades , tagakiusamistes ja ahistustes Kristuse pärast , sest kui ma olen nõder , siis ma olen vägev .
47012011	Ma olen läinud rumalaks , teie olete mind selleks sundinud . Teil tulnuks mind soovitada , sest mul ei puudu midagi , mis on neil ' võrratuil apostleil ' , ehk ma küll ei ole midagi .
47012012	Apostli tunnusteod on ju teie seas täide saadetud kogu kannatlikkusega , nii tunnustähtede , imede kui ka vägevate tegudega .
47012013	Jah , mille muu poolest teie olete olnud teistest kogudustest alamad kui vaid selle poolest , et mina ise ei ole olnud teile koormaks ? Andke mulle andeks see süü !
47012014	Vaata , ma olen valmis kolmandat korda tulema teie juurde ja ei kavatse olla teile koormaks , sest ma ei otsi teie oma , vaid teid endid . Ei ole ju lastel vaja koguda vanematele varandust , vaid vanematel lastele .
47012015	Aga ma teen meeleldi kulu ja kulutan iseennast teie hingede heaks . Kui mina teid rohkem armastan , kas siis mind tuleb armastada vähem ?
47012016	Aga olgu pealegi , mina ei ole teid koormanud , kuid ' olles kelm , olen teid kavalusega kätte saanud ' .
47012017	Kas ma olen teid petnud kellegi kaudu , keda ma teie juurde läkitasin ?
47012018	Ma julgustasin Tiitust ja saatsin temaga kaasa ühe venna . Kas Tiitus on teid petnud ? Eks me ole käinud ühesuguses vaimus ? Eks ka samades jälgedes ?
47012019	Teie ehk arvate juba ammu , et me õigustame iseendid . Ent meie räägime Kristuses Jumala ees ja seda kõike , armsad , teie ehitamiseks .
47012020	Ma ju kardan , et ma tulles ei leia teid niisugustena , nagu tahan , ja teie leiate minu niisugusena , nagu teie ei taha . Ma kardan , et vahest on teie seas riidu , kadedust , raevutsemist , isepäisust , keelepeksu , salanõusid , hooplemist , korralagedust ;
47012021	ja kui ma tulen taas , kas mu Jumal ei alanda mind teie ees ega tule mul kurvastada nende paljude pärast , kes varem on pattu teinud ega ole meelt parandanud oma rüvedusest ja hoorusest ja kõlvatusest , mida nad on teinud .
47013001	Ma tulen nüüd kolmandat korda teie juurde . Kahe ja kolme tunnistaja suu läbi tehakse iga asi kindlaks .
47013002	Ma olen öelnud enne ja ütlen veel ette ära - teist korda teie pool olles ja nüüd eemal olles - neile , kes on seni patustanud , ja kõigile muudele : kui ma jälle tulen , siis ma ei säästa teid !
47013003	Te ju otsite tõendust , kas minus räägib Kristus , kes ei ole nõder teie suhtes , vaid on vägev teie sees .
47013004	Sest kuigi ta löödi risti nõtruses , ometi elab ta Jumala väest . Nii oleme meiegi nõdrad temas , kuid elame koos temaga Jumala väest teie jaoks .
47013005	Katsuge iseendid läbi , kas te olete usus ! Pange end proovile ! Või te ei tunne endast , et Jeesus Kristus on teie sees ? Kui ei , siis te olete ju kõlbmatud !
47013006	Aga ma loodan , et te tunnetate , et meie ei ole kõlbmatud .
47013007	Me palume Jumalat , et teie ei teeks mingit kurja - mitte et meie seeläbi paistaksime kõlblikena , vaid me tahame , et teie teeksite head , ehkki meie oleksime nagu kõlbmatud .
47013008	Sest me ei suuda midagi tõe vastu , vaid üksnes tõe poolt .
47013009	Meid rõõmustab , kui meie oleme nõdrad , teie aga vägevad . Ja me palvetame , et teie asjad saaksid korda .
47013010	Ma kirjutan seda eemal olles sellepärast , et ma teie juures olles võiksin seda meelevalda , mille Issand mulle on andnud , kasutada ülesehitamiseks ja mitte karmilt mahalõhkumiseks .
47013011	Lõppeks , vennad , olge rõõmsad ! Seadke oma asjad korda , laske endid julgustada , olge üksmeelsed , pidage rahu ! Küll siis armastuse ja rahu Jumal on teiega !
47013012	Tervitage üksteist püha suudlusega ! Teid tervitavad kõik pühad !
47013013	
47013014	Issanda Jeesuse Kristuse arm , Jumala armastus ja Püha Vaimu osadus olgu teie kõikidega !
48001001	Paulus , apostel mitte inimeste poolt ega mõne inimese kaudu , vaid Jeesuse Kristuse ja Jumala Isa läbi , kes Tema on üles äratanud surnuist ,
48001002	ning kõik vennad , kes on minu juures - Galaatia kogudustele :
48001003	Armu teile ja rahu Jumalalt , meie Isalt , ja Issandalt Jeesuselt Kristuselt ,
48001004	kes andis enese meie pattude eest , et meid välja kiskuda praegusest kurjuse ajastust Jumala ja meie Isa tahtmist mööda ,
48001005	kellele olgu kirkus igavesest ajast igavesti ! Aamen .
48001006	Ma imestan , et teie nii ruttu pöördute ära temast , kes teid Kristuse armu kaudu on kutsunud , mingi teistsuguse evangeeliumi poole .
48001007	Mingit teist evangeeliumi ei ole , on vaid mõningaid , kes teid segadusse ajavad ja tahavad Kristuse evangeeliumi pahupidi pöörata .
48001008	Aga kui ka meie ise või ingel taevast kuulutaks mingit evangeeliumi selle asemel , mida meie oleme teile kuulutanud - see olgu neetud !
48001009	Nagu me oleme teile juba ütelnud ja praegu ma ütlen jälle : Kui keegi kuulutab teile mingit evangeeliumi selle asemel , mis te olete vastu võtnud - see olgu neetud !
48001010	Kas ma nüüd otsin toetust inimestelt või Jumalalt ? Kas ma püüan meeldida inimestele ? Sest kui ma veel tahaksin meeldida inimestele , siis ma ei oleks Kristuse sulane .
48001011	Sest ma teatan teile , vennad , et evangeelium , mida ma olen kuulutanud , ei ole inimestelt ,
48001012	sest mina ei ole seda vastu võtnud ega õppinud inimeste käest , vaid Jeesuse Kristuse ilmutuse kaudu .
48001013	Te olete ju kuulnud minu endisest elust juudi usus , et ma üliväga kiusasin taga Jumala kogudust ja püüdsin teda hävitada
48001014	ning ma jõudsin juudi usus ette paljudest eakaaslastest oma rahva hulgas , olles palju innukam oma vanemate pärimuste suhtes .
48001015	Kui aga Jumalale , kes minu on ema ihust alates välja valinud ja oma armu läbi kutsunud , oli meelepärane
48001016	ilmutada mulle oma Poega , et ma kuulutaksin evangeeliumi temast paganate seas , siis ma ei hakanud arutlema liha ja verega
48001017	ega läinud ka üles Jeruusalemma nende juurde , kes enne mind olid apostlid , vaid läksin Araabiasse ja seejärel pöördusin jälle tagasi Damaskusesse .
48001018	Seejärel , kolme aasta pärast , läksin ma üles Jeruusalemma Keefasega tutvuma ning jäin tema juurde viieteistkümneks päevaks .
48001019	Kedagi teist apostlitest ma ei näinud kui vaid Jaakobust , Issanda venda .
48001020	Ent mida ma teile kirjutan , vaata , ma kinnitan Jumala ees , et ma ei valeta !
48001021	Seejärel ma tulin Süüria ja Kiliikia maakohtadesse .
48001022	Kuid Juudamaa kogudustele , kes on Kristuses , jäin ma palge poolest tundmatuks .
48001023	Nad ainult kuulsid räägitavat : ' See , kes meid enne taga kiusas , kuulutab nüüd selle usu evangeeliumi , mida ta varem püüdis hävitada . '
48001024	Ja nad ülistasid Jumalat minu pärast .
48002001	Seejärel , neljateistkümne aasta pärast , läksin ma taas üles Jeruusalemma koos Barnabasega ning võtsin ka Tiituse kaasa .
48002002	Ma läksin sinna ilmutuse kohaselt ja kõnelesin neile evangeeliumi , mida ma kuulutan paganate seas ; tegin seda eraldi tunnustatud meestele , et ma tühja ei oleks jooksnud ega jookseks .
48002003	Isegi Tiitust , kes oli minuga , ei sunnitud laskma end ümber lõigata , kuigi ta on kreeklane .
48002004	Aga sissepugenud valevendade pärast , kes olid kõrvalt tulnud varitsema meie vabadust , mis meil on Kristuses Jeesuses , et meid orjastada ,
48002005	ei andnud me hetkekski järele ega alistunud neile , et teile jääks evangeeliumi tõde .
48002006	Aga need tunnustatud mehed - ükskõik , millised nad olid , Jumal ei pea ju ühest inimesest rohkem lugu kui teisest - jah , tunnustatud mehed ei lisanud mulle midagi juurde .
48002007	Vastupidi , kui nad nägid , et mulle on usaldatud evangeeliumi kuulutamine ümberlõikamatutele nõnda nagu Peetrusele ümberlõigatutele kuulutamine -
48002008	sest see , kes tegutseb Peetruse läbi tema apostliametis ümberlõigatute heaks , see tegutseb ka minu läbi paganate heaks - ,
48002009	ja kui Jaakobus ja Keefas ja Johannes , keda peetakse sambaiks , tundsid ära mulle antud armu , siis nad sirutasid parema käe osaduseks mulle ja Barnabasele , et meie mingu paganate juurde , nemad aga ümberlõigatute juurde .
48002010	Ainult et meil tuleb pidada meeles vaeseid , ja just seda ma olengi hoolega teinud .
48002011	Aga kui Keefas tuli Antiookiasse , siis ma astusin tema silma ees talle vastu , kuna teda oli tarvis hukka mõista .
48002012	Sest enne kui mõned olid Jaakobuse juurest tulnud , sõi ta koos paganatega , aga kui need tulid , siis ta tõmbus eemale ja eraldus , kartes ümberlõigatuid .
48002013	Koos temaga hakkasid silmakirjatsema teisedki juudid , nii et nende silmakirjatsemine tõmbas kaasa ka Barnabase .
48002014	Kui ma nägin , et nad ei käinud otseteed evangeeliumi tõe järgi , siis ma ütlesin Keefasele kõikide ees : ' Kui sina , kes sa oled juut , elad paganate , aga mitte juudi kombel , kuidas sa siis sunnid paganaid juudi kombeid pidama ?
48002015	Meie oleme sünnilt juudid ega ole patused paganate seast ,
48002016	aga teades , et inimene ei saa õigeks Seaduse tegude kaudu , vaid ainult usu läbi Kristusesse Jeesusesse , siis oleme ka meie uskunud Kristusesse Jeesusesse , et saada õigeks usust Kristusesse ja mitte Seaduse tegude kaudu , sest Seaduse tegude kaudu ei mõisteta õigeks ühtegi inimest . '
48002017	Kui aga meid meie püüdes saada õigeks Kristuses ometi leitakse patused olevat , kas see tähendab siis , et Kristus on patu teenija ? Ei mingil juhul !
48002018	Sest kui ma ehitaksin jälle üles selle , mille ma olen maha kiskunud , siis ma näitaksin end olevat üleastuja .
48002019	Sest ma olen Seaduse läbi Seadusele surnud , et elada Jumalale . Ma olen ühes Kristusega risti löödud ;
48002020	nüüd ei ela enam mina , vaid Kristus elab minus . Ja mida ma nüüd elan ihus , seda ma elan usus Jumala Pojasse , kes mind on armastanud ja on iseenese loovutanud minu eest .
48002021	Ma ei taha tühistada Jumala armu , sest kui õigus tuleks Seaduse läbi , siis tähendaks see , et Kristus on asjatult surnud .
48003001	Oh mõistmatud galaatlased , kes on teid ära sõnunud , teid , kelle silme ette Jeesus Kristus oli joonistatud ristilööduna ?
48003002	Ma tahan teie käest teada ainult seda , kas te saite Vaimu Seaduse tegude tõttu või ususõnumi kuulamise tõttu .
48003003	Kas te olete nii mõistmatud ? Te alustasite Vaimus , kas tahate nüüd lõpetada lihas ?
48003004	Kas te olete ilmaasjata nii palju kogenud ? Kui see iialgi võiks olla ilmaasjata !
48003005	See , kes nüüd annab teile Vaimu ja laseb imevägedel tegutseda teie sees , kas ta teeb seda Seaduse tegude või ususõnumi kuulamise tõttu ?
48003006	Nii nagu ' Aabraham uskus Jumalat ja see arvestati talle õiguseks ' ,
48003007	nii mõistate teie , et need , kes on usust , on Aabrahami lapsed .
48003008	Kuna aga Pühakiri nägi ette , et Jumal teeb paganad õigeks usust , siis ta kuulutas ette Aabrahamile rõõmusõnumit : ' Sinus õnnistatakse kõiki paganaid . '
48003009	Nõnda siis õnnistatakse neid , kes on usust , koos uskliku Aabrahamiga .
48003010	Kuid kõik need , kes rajavad end Seaduse tegudele , on needuse all , sest on kirjutatud : ' Neetud on igaüks , kes ei püsi kõiges , mis on kirjutatud Seaduse raamatusse , et ta seda täidaks . '
48003011	Et aga Seaduse kaudu ei saa ükski õigeks Jumala ees , on ilmne , sest usust õige jääb elama .
48003012	Aga Seadus ei ole usust , vaid ' kes seda täidab , jääb elama selle kaudu ' .
48003013	Ent Kristus on meid Seaduse needusest lahti ostnud , kui ta sai needuse meie eest - sest on kirjutatud : ' Neetud on igaüks , kes puu küljes ripub ' - ,
48003014	selleks et Aabrahami õnnistus saaks paganatele osaks Kristuses Jeesuses ja et me tõotatud Vaimu saaksime usu kaudu .
48003015	Vennad , ma toon inimliku näite . Teatavasti ei saa inimese tehtud testamenti keegi tühistada ega sellele midagi juurde lisada .
48003016	Aga tõotused on antud Aabrahamile ja tema soole . Ei öelda : ' Ja sinu sugudele ' , otsekui paljude kohta , vaid nagu ühe kohta : ' Ja sinu soole ' , kes on Kristus .
48003017	Ma ütlen seda : Jumala poolt varem tehtud testamenti ei saa nelisada kolmkümmend aastat hiljem antud Seadus muuta kehtetuks , nii et see tühistaks tõotuse .
48003018	Sest kui pärand tuleks Seaduse alusel , siis see ei tuleks enam tõotuse alusel ; Jumal on aga Aabrahamile armu osutanud tõotusega .
48003019	Milleks siis Seadus ? See on üleastumiste pärast juurde lisatud , kuni tuleb sugu , kelle kohta oli antud tõotus , ja see on seatud inglite kaudu vahendaja käe läbi .
48003020	Üksainus ei vaja vahendajat , Jumal on ju üks .
48003021	Kas Seadus on siis Jumala tõotuse vastu ? Ei mingil juhul ! Sest vaid siis , kui oleks antud seadus , mis suudab teha elavaks , tuleks õigus tõepoolest seadusest .
48003022	Kuid Pühakiri on kõik oleva allutanud patule , et tõotus antaks neile , kes usuvad , usust Jeesusesse Kristusesse .
48003023	Aga enne usu tulekut me olime Seaduse valve alla suletud kuni usu ilmumiseni tulevikus .
48003024	Nõnda siis on Seadus olnud meie kasvatajaks Kristuse poole , et me saaksime õigeks usust .
48003025	Aga et usk on tulnud , siis me ei ole enam kasvataja meelevalla all .
48003026	Nüüd te olete kõik usu kaudu Jumala lapsed Kristuses Jeesuses ,
48003027	sest kõik , kes te olete Kristusesse ristitud , olete Kristusega rõivastatud .
48003028	Ei ole siin juuti ega kreeklast , ei ole siin orja ega vaba , ei ole siin meest ega naist , sest te kõik olete üks Kristuses Jeesuses .
48003029	Kui te olete aga Kristuse päralt , siis te olete järelikult Aabrahami sugu ja pärijad tõotuse järgi .
48004001	Ma tahan öelda : Niikaua kui pärija on väeti laps , ei erine ta milleski orjast , ehkki ta on kõige isand ,
48004002	vaid ta on eestkostjate ja majapidajate meelevalla all kuni isa määratud tähtajani .
48004003	Nõnda on ka meiega : kui me olime väetid lapsed , siis olime orjuses maailma algainete meelevalla all .
48004004	Aga kui aeg sai täis , läkitas Jumal oma Poja , kes sündis naisest , sündis Seaduse alla ,
48004005	lahti ostma seadusealuseid , et me saaksime pojaseisuse .
48004006	Et te olete aga pojad , siis on Jumal läkitanud teie südamesse oma Poja Vaimu , kes hüüab : ' Abba ! Isa ! '
48004007	Nõnda ei ole sa enam ori , vaid poeg , aga kui sa oled poeg , siis sa oled ka pärija Jumala kaudu .
48004008	Kuid siis , kui te ei teadnud midagi Jumalast , te orjasite neid , kes loomult ei olegi jumalad .
48004009	Nüüd aga , kui te olete Jumala ära tundnud - pigem küll on Jumal teid ära tundnud - , kuidas te pöördute jälle nõrkade ja viletsate algainete poole , mida te jälle uuesti tahate orjata ?
48004010	Te peate päevi ja kuid ja aegu ja aastaid .
48004011	Ma kardan teie pärast , et ma olen asjata teie heaks vaeva näinud .
48004012	Saage , vennad , niisuguseks nagu mina , sest minagi olen nagu teie . Ma anun teid ! Te ei ole mulle mingisugust ülekohut teinud .
48004013	Te ju teate , et ma esimesel korral kuulutasin teile evangeeliumi oma ihu nõtruses
48004014	ning teie võitsite kiusatuse ega põlastanud mind mu keha pärast ega sülitanud maha , vaid võtsite mu vastu nagu Jumala ingli , nagu Kristuse Jeesuse .
48004015	Kus on nüüd teie õndsakskiitmine ? Ma ju tunnistan teile , et kui oleks olnud võimalik , siis te oleksite oma silmad välja kiskunud ja andnud minule .
48004016	Kas ma olen saanud teie vaenlaseks , rääkides teile tõtt ?
48004017	Nemad ei lipitse teie ümber hea pärast , vaid nad tahavad teid tõrjuda eemale minust , et te innukalt lipitseksite nende ümber .
48004018	Alati on hea olla innukas hea suhtes , mitte ainult siis , kui mina teie juures olen .
48004019	Mu lapsed , kelle pärast ma olen jälle lapsevaevas , kuni Kristus teie sees saab kuju !
48004020	Küll ma tahaksin nüüd olla teie juures ja muuta oma häältki , sest ma olen teie pärast nõutu .
48004021	Öelge mulle teie , kes te tahate olla Seaduse all , kas te ei kuule Seadust ?
48004022	On ju kirjutatud , et Aabrahamil oli kaks poega , üks teenijaga ja teine vaba naisega .
48004023	Teenija poeg oli sündinud lihaliku loomuse järgi , vaba naise poeg aga tõotuse kaudu .
48004024	Siin on võrdpildid : need kaks naist tähendavad kahte lepingut , üks Siinai mäelt orjapõlveks , see on Haagar -
48004025	Haagar on ju Siinai mägi Araabias ja vastab nüüdsele Jeruusalemmale , sest see orjab koos oma lastega ;
48004026	ent ülalasuv Jeruusalemm on vaba naine , kes on meie ema .
48004027	Sest on kirjutatud : ' Rõõmusta , sigimatu , kes sa ei kanna ilmale ; hõiska ja hüüa , kes sa ei ole lapsevaevas , sest üksildasel on enam lapsi kui sellel , kellel on mees ! '
48004028	Teie aga , vennad , olete Iisaki kombel tõotuselapsed .
48004029	Kuid just nagu tollal lihaliku loomuse järgi sündinu kiusas taga vaimu järgi sündinut , nõnda ka nüüd .
48004030	Kuid mida ütleb kirjasõna ? ' Kihuta välja teenija ja tema poeg , sest teenija poeg ei tohi pärida koos vaba naise pojaga ! '
48004031	Niisiis , vennad , meie ei ole teenija , vaid vaba naise lapsed .
48005001	Vabaduseks on Kristus meid vabastanud . Püsige siis selles ja ärge laske endid jälle panna orjaikkesse !
48005002	Vaata , mina , Paulus , ütlen teile : Kui te lasete end ümber lõigata , siis ei ole teil Kristusest mingit kasu .
48005003	Ma tunnistan jälle igale inimesele , kes laseb end ümber lõigata , et tema kohus on täita kogu Seadust .
48005004	Teie , kes te tahate saada õigeks Seaduse kaudu , olete Kristusest eemale viidud , olete armust kõrvale jäetud .
48005005	Me ootame usust õiguse lootust Vaimu kaudu .
48005006	Sest Kristuses Jeesuses ei maksa ümberlõikamine ega ümberlõikamatus , vaid usk , mis on tegev armastuse läbi .
48005007	Te jooksite hästi . Kes on teid takistanud tõele kuulekad olemast ?
48005008	See veenmine ei tule sellelt , kes teid kutsub .
48005009	' Pisut haputaignat teeb kogu taigna hapuks . '
48005010	Mina olen Issandas veendunud teie suhtes , et te ei hakka mõtlema midagi muud . Aga kes teid segadusse viib , peab kandma karistust , olgu ta kes tahes !
48005011	Ent mina , vennad , kui ma tõesti veel kuulutan ümberlõikamist , miks mind siis veel taga kiusatakse ? Siis oleks ju kiusatus risti pärast kõrvaldatud .
48005012	Oh , kui teie ässitajad laseksid end hoopis ära lõigata !
48005013	Teie , vennad , olete kutsutud vabaduseks . Ärge ainult tehke vabadusest õigustust lihalikule loomusele , vaid teenige üksteist armastuses !
48005014	Sest kogu Seadus sisaldub täielikult ühes lauses : ' Armasta oma ligimest nagu iseennast ! '
48005015	Kui te aga üksteisega purelete ja kisklete , siis vaadake , et te üksteist hoopis alla ei neela !
48005016	Ma tahan öelda : Käige Vaimus , siis te ei täida lihalikke himusid .
48005017	Sest lihalik loomus himustab Vaimu vastu ja Vaim lihaliku vastu , need on teineteise vastased , nii et teie ei saa teha seda , mida tahaksite .
48005018	Kui aga Vaim juhib teid , siis te ei ole Seaduse all .
48005019	Lihaliku loomuse teod on ilmsed , need on : hoorus , rüvedus , kõlvatus ,
48005020	ebajumalateenistus , nõidus , vaen , riid , kiivus , raevutsemine , isemeelsus , lõhed , lahknemised ,
48005021	kadetsemine , purjutamised , prassimised ja muu sarnane , mille eest ma teid hoiatan , nagu ma varemgi olen hoiatanud , et need , kes midagi niisugust teevad , ei päri Jumala riiki .
48005022	Aga Vaimu vili on armastus , rõõm , rahu , pikk meel , lahkus , headus , ustavus ,
48005023	tasadus , enesevalitsus - millegi niisuguse vastu ei ole Seadus .
48005024	Jeesuse Kristuse omad on lihaliku loomuse risti löönud koos kirgede ja himudega .
48005025	Kui me elame Vaimus , siis käigem ka Vaimus !
48005026	Ärgem olgem auahned , üksteise ärritajad , üksteise kadestajad !
48006001	Vennad , kui inimest peaks ka tabatama mingilt üleastumiselt , siis teie , vaimusaanud , parandage niisugust tasase vaimuga , jälgides ennast , et te ise ei satuks kiusatusse .
48006002	Kandke üksteise koormaid , nõnda te täidate Kristuse seadust .
48006003	Sest kui keegi arvab enese midagi olevat , olemata aga midagi , see petab iseennast .
48006004	Aga igaüks katsugu läbi oma töö ja siis ta võib kiidelda üksi iseendas , mitte teistele ,
48006005	sest igaühel on kanda oma koorem .
48006006	Aga see , keda õpetatakse sõnaga , jagagu kõike head õpetajale .
48006007	Ärge eksige : Jumal ei lase ennast pilgata , sest mida inimene iganes külvab , seda ta ka lõikab .
48006008	Kes oma lihalikule loomusele külvab , see lõikab lihalikust loomusest kaduvust , kes aga Vaimule külvab , see lõikab Vaimust igavest elu .
48006009	Ärgem tüdigem head tehes , küll me omal ajal ka lõikame , kui me enne ära ei nõrke !
48006010	Niisiis , kuni meil on veel aega , tehkem head kõikidele , eriti aga usukaaslastele !
48006011	Vaadake , kui suurte tähtedega olen ma teile kirjutanud oma käega !
48006012	Kõik , kes iganes tahavad olla heas kuulsuses inimeste seas , sunnivad teid ümberlõikamisele üksnes selleks , et neid Kristuse risti pärast taga ei kiusataks .
48006013	Sest ka ümberlõigatud ise ei pea Seadust , kuid nad tahavad teie ümberlõikamist , et nad teie ihu üle saaksid kiidelda .
48006014	Aga mulle olgu olemata , et ma kiitleksin muu kui meie Issanda Jeesuse Kristuse risti üle , mille läbi maailm on minule risti löödud ja mina maailmale .
48006015	Sest ei ümberlõikamine ega ümberlõikamatus ole midagi , vaid uus loodu .
48006016	Ja kõigile , kes seda juhtnööri mööda käivad , neile olgu rahu ja halastus , ja ka Jumala Iisraelile !
48006017	Viimaks veel , ärgu tehku keegi mulle vaeva , sest ma kannan Jeesuse vermeid oma ihu küljes .
48006018	Meie Issanda Jeesuse Kristuse arm olgu teie vaimuga , vennad ! Aamen .
49001001	Paulus , Jumala tahtmisel Kristuse Jeesuse apostel - pühadele , kes on Efesoses , ja usklikele Kristuses Jeesuses :
49001002	Armu teile ja rahu Jumalalt , meie Isalt , ja Issandalt Jeesuselt Kristuselt !
49001003	Kiidetud olgu Jumal ja meie Issanda Jeesuse Kristuse Isa , kes meid on taevast õnnistanud kõige vaimuliku õnnistusega Kristuses ;
49001004	nõnda nagu tema on meid Kristuses valinud enne maailma rajamist olema pühad ja laitmatud tema palge ees armastuses ,
49001005	meid ette määrates lapseõiguse osalisteks Jeesuse Kristuse kaudu enese juurde oma tahtmise heameelt mööda ,
49001006	tema armu kirkuse kiituseks , mille ta meile on kinkinud selles Armastatus .
49001007	Temas on meil lunastus tema vere läbi , üleastumiste andekssaamine tema armu rikkust mööda ,
49001008	millega ta meid on ülirikkalikuks teinud kõiges tarkuses ja arukuses ,
49001009	tema on teatanud meile oma tahtmise saladuse oma hea nõu kohaselt , mille ta Kristuses oli kavandanud
49001010	aegade täiuse korraldamiseks , et Kristuses võtta kokku kõik , mis on taevas ja mis on maa peal .
49001011	Temas oleme ka meie saanud liisuosa ettemääratult kõiges toimivat kavandamist mööda tema tahtmise nõu järgi ,
49001012	et me oleksime tema kirkuse kiituseks , kes me varem oleme lootnud Kristusele .
49001013	Temas olete ka teie sellest ajast peale , mil te saite kuulda tõe sõna , oma pääste evangeeliumi ; ja kelles teiegi , saanud usklikuks , olete kinnitatud tõotatud Püha Vaimu pitseriga ; selle Vaimu ,
49001014	kes on meie pärandi tagatis omandi lunastamiseni - tema kirkuse kiituseks .
49001015	Seepärast ka mina , kui ma sain kuulda teie usust Issandasse Jeesusesse ja armastusest kõigi pühade vastu ,
49001016	ei lakka tänamast teie eest , teid oma palvetes meenutades ,
49001017	et meie Issanda Jeesuse Kristuse Jumal , kirkuse Isa , teile annaks tarkuse ja ilmutuse Vaimu tema äratundmisel ,
49001018	valgustades teie südame silmi , et te teaksite , milline lootus on tema kutsumises , milline on tema pärandi kirkuse rikkus pühade sees
49001019	ja milline on tema väe võrratu suurus meie heaks , kes me usume tema tugevuse jõu mõjul .
49001020	See sai tegevaks Kristuses , kui ta tema üles äratas surnuist ja pani istuma oma paremale käele taevas ,
49001021	kõrgele üle iga valitsuse ja meelevalla ja väe ja ülemuse ning üle iga nime , mida nimetatakse mitte üksnes nüüdsel , vaid ka tulevasel ajastul ,
49001022	ja ta alistas tema jalge alla kõik ning pani tema kõigi asjade üle peaks kogudusele ,
49001023	kes on tema ihu , tema täius , kes täidab kõik kõiges .
49002001	Jumal on teinud elavaks ka teid , kes te olite surnud oma üleastumistes ja pattudes ,
49002002	milles te varem käisite selle maailma ajastu viisil , vürsti viisil , kellel on meelevald õhus , vaimu viisil , kes nüüdki on tegev sõnakuulmatute laste seas ;
49002003	kelle seas ka meie kõik varem käisime oma lihalikes himudes , tehes liha ja mõtete tahtmist mööda , ning me olime loomu poolest viha lapsed nagu teisedki .
49002004	Aga Jumal , kes on rikas halastuselt , on meid koos Kristusega teinud elavaks oma suure armastuse pärast , millega ta meid on armastanud ,
49002005	kuigi me olime surnud üleastumistes - armu läbi te olete päästetud ! - ,
49002006	ning on meid koos temaga üles äratanud ja asetanud taevasesse olukorda Kristuses Jeesuses ,
49002007	et näidata tulevastel aegadel oma armu võrratut rikkust helduses meie vastu Kristuses Jeesuses .
49002008	Sest teie olete armu läbi päästetud usu kaudu - ja see ei ole teist enestest , vaid see on and Jumalalt - ,
49002009	mitte tegudest , et ükski ei saaks kiidelda .
49002010	Sest meie oleme tema teos , Kristuses Jeesuses loodud heade tegude tegemiseks , nii nagu Jumal on juba enne meile seadnud , et me teeksime seda .
49002011	Seepärast tuletage meelde , et teie , kes te varem olite loomu poolest paganad ja keda ümberlõikamatuteks nimetasid need , keda kutsuti ümberlõigatuteks ihu ümberlõikamise tõttu ,
49002012	- teie olite tol ajal ilma Kristuseta , kaugel eemal Iisraeli kodakondsuse õigusest ja võõrad tõotuselepingule , teil ei olnud lootust ega Jumalat siin maailmas .
49002013	Nüüd aga Kristuses Jeesuses olete teie , kes te varem olite Jumalast võõrdunud , saanud lähedaseks Kristuse vere läbi .
49002014	Sest tema on meie rahu , kes on mõlemad liitnud üheks ja lõhkunud maha vaheseina - see tähendab vaenu - oma ihu kaudu ,
49002015	kui ta muutis kehtetuks käskude Seaduse , et luua eneses need kaks üheksainsaks uueks inimeseks , tehes rahu ,
49002016	ning et lepitada Jumalaga mõlemad ühesainsas ihus risti kaudu , surmates risti peal vaenu .
49002017	Ta on tulnud ja kuulutanud rõõmusõnumit rahust teile , kaugelolijaile , ja rahu lähedalolijaile ,
49002018	sest tema läbi on meil mõlemal ühesainsas Vaimus ligipääs Isa juurde .
49002019	Järelikult ei ole te nüüd enam võõrad ja majalised , vaid pühade kaaskodanikud ja Jumala kodakondsed ,
49002020	ehitatud hooneks apostlite ja prohvetite alusele , mille nurgakiviks on Kristus Jeesus ise .
49002021	Tema , kelles kogu hoone kokkuliidetuna kasvab pühaks templiks Issandas
49002022	ja kelles teidki üheskoos ehitatakse Jumala eluasemeks Vaimus .
49003001	Seetõttu mina , Paulus , olen Kristuse Jeesuse vang teie , paganate heaks .
49003002	Jah , küllap te olete kuulnud Jumala armu majapidamisest , mis minu kätte on antud teie heaks !
49003003	Jumal on mulle ilmutuse kaudu teatanud saladuse , nagu ma eespool lühidalt kirjutasin .
49003004	Seda lugedes te võite mõista minu arusaamist Kristuse saladustest ,
49003005	mida muistsete põlvede aegu ei antud teada inimlastele nii , nagu see nüüd on ilmutatud tema pühadele apostlitele ja prohvetitele Vaimus :
49003006	et paganadki on tõotuse kaaspärijad ja sama ihu liikmed ja kaasosalised Kristuses Jeesuses evangeeliumi kaudu .
49003007	Selle evangeeliumi teenriks olen ma saanud Jumala armu kingituse kohaselt , mis mulle on antud tema väe toimel .
49003008	Minule , kõige vähemale kõigi pühade seast , on antud see arm : kuulutada paganate seas evangeeliumi Kristuse äraarvamatust rikkusest
49003009	ja valge ette tuua kõigile , mis on selle saladuse korraldus , mis on kätketud aegade algusest peale Jumalas , kes kõik on loonud .
49003010	Nii saab nüüd Jumala mitmekülgne tarkus teatavaks koguduse kaudu taevastele valitsustele ja meelevaldadele
49003011	ajastute ettemääramise järgi , mille ta on teinud teoks meie Issandas Kristuses Jeesuses ,
49003012	kelle sees usu läbi temasse on meil julgus ja usaldav ligipääs Jumalale .
49003013	Seetõttu ma kutsun teid üles mitte loobuma , kui mind ahistatakse teie pärast - see on teie kirkus .
49003014	Sellepärast ma põlvitan Isa ees ,
49003015	kelle käest iga suguvõsa taevas ja maa peal saab nime ,
49003016	et ta teile oma kirkuse rikkust mööda annaks väge saada tema Vaimu läbi tugevaks seesmise inimese poolest ,
49003017	et Kristus usu kaudu elaks teie südameis ning te oleksite juurdunud ja kinnitatud armastuses ,
49003018	et te suudaksite koos kõigi pühadega tunnetada , milline on armastuse laius ja pikkus ja sügavus ja kõrgus ,
49003019	ning ära tunda Kristuse armastust , mis ületab iga tunnetuse , et te oleksite täidetud Jumala kogu täiusega .
49003020	Aga Jumalale , kes meis tegutseva väega võib korda saata palju rohkem , kui oskame paluda või isegi mõelda ,
49003021	temale olgu kirkus koguduses ja Kristuses Jeesuses igavesest ajast igavesti kõigi sugupõlvedeni ! Aamen .
49004001	Mina , kes olen vang Kristuse pärast , kutsun teid üles elama selle kutsumise vääriliselt , millega te olete kutsutud ,
49004002	kogu alandlikkuse ja tasadusega , pika meelega , üksteist sallides armastuses ,
49004003	ning olles usinad rahusideme kaudu pidama Vaimu antud ühtsust .
49004004	Üks ihu ja üks vaim , nagu te olete ka kutsutud üheks lootuseks oma kutsumise poolest ;
49004005	üks Issand , üks usk , üks ristimine ,
49004006	üks Jumal ja kõikide Isa , kes on kõikide üle ja kõikide läbi ja kõikide sees .
49004007	Ent igaühele meist on antud armu Kristuse kingi kohaselt .
49004008	Seepärast ütleb Kiri : ' Tema on läinud üles kõrgesse , viies vangiviidud vangidena kaasa , ning on andnud inimestele ande . '
49004009	Aga see , et ta on läinud üles , mis on see muud , kui et ta on esmalt tulnud alla maa sügavamatesse paikadesse ?
49004010	Niisiis see , kes on tulnud alla , on sama , kes on ka läinud üles üle kõigi taevaste , et ta täidaks kõiksuse .
49004011	Tema on see , kes on pannud mõned apostleiks ja mõned prohveteiks ja mõned evangelistideks , mõned karjaseiks ja õpetajaiks ,
49004012	et pühi inimesi valmistada abistamistööle Kristuse ihu ülesehitamiseks ,
49004013	kuni meie kõik jõuame usu ja Jumala Poja tundmise ühtsusesse , saades täismeheks Kristuse täisea mõõtu mööda ,
49004014	et me ei oleks enam väetid lapsed , keda pillutab ja kõigutab iga õpetusetuul , et inimliku pettemänguga eksitusse kavaldada ,
49004015	vaid et me tõtt rääkides armastuses kasvaksime kõigiti selle sisse , kes on pea - Kristus .
49004016	Temas on kogu ihu liidetud kokku ja hoitakse koos kõigi üksteist toetavate liikmete abil , nii nagu on iga üksikliikme ülesanne . Sel viisil saab ihu kasvujõu iseenese ülesehitamiseks armastuses .
49004017	Ma ütlen seda nüüd ja tunnistan Issandas , et keegi teist ei elaks enam nii , nagu paganad elavad oma tühises meeles ,
49004018	olles oma mõtlemisega sattunud pimedusse ning võõrdunud Jumala elust neis oleva teadmatuse ja südame paadumuse tõttu .
49004019	Nende tunnetus on nüristunud ja nad on loovutanud end kõlvatusse tegema ahnelt kõike roppust .
49004020	Teie ei ole aga niimoodi Kristust tundma õppinud ,
49004021	kui te üldse olete temast kuulnud ja temas õpetatud , nii nagu tõde on Jeesuses .
49004022	Teil tuleb jätta oma endise eluviisi poolest vana loomus , kes laostub petlike himude käes ,
49004023	ning saada uueks oma mõttelaadilt
49004024	ja riietuda uue inimesega , kes on loodud Jumala poolt elama tõe õiguses ja vagaduses .
49004025	Seepärast jätke vale ja rääkige tõtt oma ligimesega , sest me oleme üksteise liikmed .
49004026	Kui vihastute , siis ärge tehke pattu ! Ärgu päike loojugu teie vihastumise üle !
49004027	Ärge andke ka maad kuradile !
49004028	Kes seni varastas , ärgu varastagu enam , selle asemel tehku tööd oma kätega , teenides ausalt elatist , et tal oleks jagada sellele , kellel on puudus .
49004029	Ühtegi nurjatut sõna ärgu tulgu teie suust , vaid rääkige ainult seda , mis on hea teiste ülesehitamiseks , et kuuljad saaksid armu .
49004030	Ja ärge kurvastage Jumala Püha Vaimu , kes on kinnitanud teid oma pitseriga lunastuspäevani !
49004031	Kõik kibedus ja raev ja viha ja kisa ja teotamine jäägu teist kaugele eemale koos kogu kurjusega .
49004032	Olge üksteise vastu lahked , halastajad , andestage üksteisele , nii nagu ka Jumal on teile andestanud Kristuses .
49005001	Võtke nüüd Jumal eeskujuks nagu armastatud lapsed ,
49005002	ja käige armastuses , nõnda nagu Kristus meid on armastanud ja on iseenese loovutanud meie eest anniks ja ohvriks , magusaks lõhnaks Jumalale .
49005003	Aga hoorusest ja kogu rüvedusest ja ahnusest ärgu olgu teie seas juttugi , nõnda nagu on kohane pühadele .
49005004	Samuti riivatus ja rumalad sõnad ja sündsusetu lõõpimine ei sobi teile , vaid selle asemel olgu tänu .
49005005	Seda teadke kindlasti , et ühelgi hoorajal ega kõlvatul ega ahnitsejal - tähendab ebajumalateenreil - ei ole pärandit Kristuse ja Jumala riigis .
49005006	Ärgu ükski petku teid tühjade sõnadega , sest niisuguste asjade pärast tuleb Jumala viha sõnakuulmatute laste peale !
49005007	Ärge siis saage nende kaaslasteks !
49005008	Sest varem te olite pimedus , nüüd aga olete valgus Issandas . Käige nagu valguse lapsed -
49005009	valguse vili on ju igasuguses headuses ja õigluses ja tões - ,
49005010	uurige , mis on Issandale meelepärane ,
49005011	ja ärge hakake pimeduse viljatute tegude kaasosaliseks , vaid pigem paljastage neid !
49005012	Sest mida nad salajas teevad , seda on nimetadagi häbi .
49005013	Aga kõik valguse poolt paljastatu saab avalikuks ;
49005014	sest kõik , mis saab avalikuks , on valguse käes . Seepärast on öeldud : ' Ärka üles , kes sa magad , ja tõuse üles surnuist , siis särab sulle Kristus ! '
49005015	Vaadake siis hoolega , kuidas te elate : mitte nagu arutud , vaid nagu targad ,
49005016	kasutades aega õigesti , sest päevad on kurjad .
49005017	Seepärast ärge olge rumalad , vaid mõistke , mis on Issanda tahtmine .
49005018	Ja ärge joovastuge veinist , millest tuleb liiderlikkus , vaid saage täis Vaimu ,
49005019	lauldes omavahel psalme , hümne ja vaimulikke laule , lauldes ja pilli mängides kogu oma südamega Issandale ,
49005020	tänades alati Jumalat ja Isa meie Issanda Jeesuse Kristuse nimel .
49005021	Alistuge üksteisele Kristuse kartuses ,
49005022	naised oma meestele otsekui Issandale ,
49005023	sest mees on naise pea , nagu Kristus on koguduse pea , olles ise ihu päästja .
49005024	Nagu kogudus alistub Kristusele , nõnda alistugu ka naised meestele kõigis asjus .
49005025	Mehed , armastage naisi , otsekui Kristus on armastanud kogudust ja loovutanud iseenese tema eest ,
49005026	et teda pühitseda , olles ta puhastanud vees pesemisega sõna läbi ,
49005027	et kogudust iseenda ette seada kirkana , nii et tal ei oleks plekki ega kortsu ega muud sellesarnast , vaid et ta oleks püha ja laitmatu .
49005028	Nõnda peavad mehedki armastama oma naisi nagu iseenese ihu . Kes oma naist armastab , armastab iseennast .
49005029	Keegi pole ju kunagi vihanud iseenese ihu , vastupidi , ta toidab ja hellitab seda nii nagu Kristus kogudust ,
49005030	sest me oleme tema ihu liikmed .
49005031	' Seepärast jätab mees maha oma isa ja ema ning hoiab oma naise poole , ja need kaks saavad üheks . '
49005032	See saladus on suur : ma räägin Kristusest ja kogudusest .
49005033	Igal juhul armastagu ka igaüks teie seast oma naist nii nagu iseennast , aga naine kartku meest !
49006001	Lapsed , olge kuulekad oma vanemaile Issandas , sest see on õige !
49006002	' Austa oma isa ja ema , ' see on esimene käsusõna tõotusega ,
49006003	' et su käsi käiks hästi ja sa elaksid kaua maa peal ! '
49006004	Ja teie , isad , ärge ärritage oma lapsi vihale , vaid kasvatage neid juhatamise ja manitsemisega Issanda tahte järgi !
49006005	Orjad , olge oma maistele isandatele kuulekad nagu Kristusele kartuse ja värinaga siiras südames ,
49006006	mitte silmapetteks otsekui inimeste ees lipitsemiseks , vaid nagu Kristuse sulased , kes kõigest hingest teevad Jumala tahtmist ,
49006007	teenides heal meelel otsekui Issandat ja mitte nagu inimesi ,
49006008	teades , et igaüks , kui ta on teinud midagi head , saab selle eest tasu Issanda käest , olgu ta ori või vaba .
49006009	Ja teie , isandad , tehke sedasama neile ning jätke maha ähvardamine , teades , et nii neil kui teil on Isand taevas ning tema juures ei ole mingit erapoolikust .
49006010	Viimaks veel : saage vägevaks Issandas ja tema tugevuse jõus !
49006011	Pange ülle Jumala sõjavarustus , et te suudaksite seista kuradi salanõude vastu !
49006012	Meil ei tule ju võidelda inimestega , vaid meelevaldade ja võimudega , selle pimeduse maailma valitsejatega , kurjade taevaaluste vaimudega .
49006013	Seepärast võtke kätte kõik Jumala sõjavarustus , et te suudaksite vastu panna kurjal päeval ja jääda püsima , kui te olete kõik teinud .
49006014	Seiske nüüd ja teie niuded olgu vöötatud tõega ja teil olgu seljas õiguse soomusrüü
49006015	ja teie jalgades olgu valmidus minna kuulutama rõõmusõnumit rahust !
49006016	Kõigepealt aga võtke kätte usukilp , millega te võite kustutada kõik kurja põlevad nooled !
49006017	Võtke ka päästekiiver ja vaimumõõk , see on Jumala sõna !
49006018	Ja palve ja anumisega palvetage igal ajal Vaimus ning selleks valvake kogu püsivusega ja eestpalvetega kõigi pühade eest
49006019	ja minugi eest , et mulle antaks arukust , kui ma avan suu , julgelt teada anda evangeeliumi saladust ,
49006020	mille käskjalana ma olengi ahelais , et ma selles julgust saades hakkaksin rääkima nii , nagu ma pean .
49006021	Et teiegi saaksite teada , kuidas mu käsi käib ja mida ma teen , siis jutustab seda teile Tühhikos , armas vend ja ustav abiline Issandas .
49006022	Ma saadan tema teie juurde just sellepärast , et te saaksite teada , kuidas on lugu meiega , ja et ta julgustaks teie südameid .
49006023	Rahu vendadele ja armastust koos usuga Jumalalt Isalt ja Issandalt Jeesuselt Kristuselt !
49006024	Arm olgu nende kõikidega , kes armastavad meie Issandat Jeesust Kristust kadumatuses !
50001001	Paulus ja Timoteos , Kristuse Jeesuse sulased , - kõigile Filippis olevatele pühadele Kristuses Jeesuses ning ülevaatajaile ja abilistele :
50001002	Armu teile ja rahu Jumalalt , meie Isalt , ja Issandalt Jeesuselt Kristuselt !
50001003	Ma tänan oma Jumalat iga kord , kui ma teid meenutan ,
50001004	alati igas oma palves teie kõigi eest rõõmuga tehes eestpalvet .
50001005	Ma tänan Jumalat teie osaduse pärast evangeeliumiga esimesest päevast tänaseni
50001006	ja olen veendunud selles , et see , kes teis on alustanud head tööd , lõpetab selle enne Kristuse Jeesuse päeva .
50001007	Nõnda ju ongi õige mul teist kõigist mõelda , sest teie olete minu südames . Kui ma siis olen ahelais või kui ma kostan evangeeliumi eest ja seda kinnitan , olete teie kõik kaasosalised mulle antud armus .
50001008	Sest Jumal on mu tunnistaja , kuidas ma teid kõiki igatsen Kristuse Jeesuse südamlikkusega .
50001009	Ja ma palvetan , et teie armastus üha enam ja enam kasvaks tunnetuses ja kõiksuguses kogemises
50001010	olulise kindlaksmääramiseks , et te oleksite puhtad ja laitmatud Kristuse päevani ,
50001011	täidetud õiguse viljaga , mis tuleb Jeesuse Kristuse läbi , Jumala kirkuseks ja kiituseks .
50001012	Vennad , ma tahan , et te teaksite : see , mis minuga on toimunud , on evangeeliumile tulnud pigem kasuks ,
50001013	nii et kogu kohtukojale ja kõigile muudele on saanud avalikuks , et ma olen vangis Kristuse pärast .
50001014	Enamik vendi Issandas on söandanud mu vangipõlve tõttu hakata veel suurema julgusega ja kartmatumalt rääkima Jumala sõna .
50001015	Mõned küll kuulutavad Kristust kadeduse ja riiu pärast , mõned aga ka heast tahtest .
50001016	Ühed teevad seda armastusest , teades , et ma viibin siin evangeeliumi eest kostmiseks ,
50001017	teised kuulutavad aga Kristust kiusu pärast , mitte puhta meelega , arvates võivat suurendada mu vangipõlve viletsust .
50001018	Aga mis sellest ! Kui Kristust kuulutatakse igal kombel , olgu tagamõttega , olgu tõemeeli , siis selle üle ma rõõmustan . Kuid tahan ka edaspidi rõõmustada ,
50001019	sest ma tean , et see tuleb mulle päästeks teie eestpalve ja Jeesuse Kristuse Vaimu abi kaudu
50001020	minu ootust ja lootust mööda , et ma ei jää häbisse milleski , vaid et - nagu alati , nii ka nüüd - Kristus saab täiesti avalikult ülistatud minu ihus , olgu elu või surma läbi .
50001021	Jah , mulle on elamine Kristus ja suremine kasu !
50001022	Aga kui ihus elamine toob mu tööle vilja , siis ma ei tea , kumba valida .
50001023	Mind paeluvad mõlemad . Ma himustan siit lahkuda ja olla Kristusega , sest see on väga palju parem ,
50001024	ent ihusse jäämine on vajalikum teie pärast .
50001025	Ja selles veendunult ma tean , et jään elama ja jään teie kõikide juurde teie usu edenemiseks ja rõõmuks ,
50001026	et teie kiitlemine Kristuses Jeesuses rohkeneks minu kaudu selle tõttu , et ma tulen tagasi teie juurde .
50001027	Ainult käituge Kristuse evangeeliumi vääriliselt , et mina , olgu tulles ja teid nähes või tulemata jäädes , kuuleksin teie kohta , et te püsite ühes vaimus ja ühel meelel , võideldes evangeeliumi usu eest ,
50001028	ega lase vastastel end heidutada millegagi , mis on neile hukatuse , teile aga pääste tähiseks , ning seda Jumalalt .
50001029	Sest teile ei ole ju kingitud ainult armu uskuda Kristusesse , vaid ka kannatada tema pärast
50001030	ning võidelda sedasama võitlust , mida te minust olete näinud ja nüüd minust kuulete .
50002001	Kui nüüd on mingisugune julgustus Kristuses , kui mingisugune armastuse lohutus , kui mingisugune Vaimu osadus , kui mingisugune südamlikkus ja kaastunne ,
50002002	siis tehke mu rõõm täielikuks sellega , et te mõtlete ühtmoodi , et teil on sama armastus , et olete üksmeelsed ja ühtviisi mõtlejad
50002003	ega tee midagi kiusu ega auahnuse pärast , vaid peate alandlikkuses üksteist ülemaks kui iseennast ,
50002004	nii et ükski ei pea silmas mitte ainult oma , vaid ka teiste kasu .
50002005	Mõtelge iseenestes sedasama , mida Kristuses Jeesuses :
50002006	kes , olles Jumala kuju , ei arvanud osaks olla Jumalaga võrdne ,
50002007	vaid loobus iseenese olust , võttes orja kuju , saades inimese sarnaseks ; ja ta leiti välimuselt inimesena .
50002008	Ta alandas iseennast , saades kuulekaks surmani , pealegi ristisurmani .
50002009	Seepärast on Jumal tõstnud ta kõrgemaks kõrgest ja annetanud talle selle nime , mis on üle iga nime ,
50002010	et Jeesuse nimes nõtkuks iga põlv nii taevas kui maa peal kui maa all ,
50002011	ja et iga keel tunnistaks : Jeesus Kristus on Issand - Jumala Isa kirkuseks .
50002012	Nõnda siis , mu armsad , otsekui te olete ikka olnud kuulekad , ärge olge seda ainult siis , kui ma olen kohal , vaid veel kindlamalt nüüd minu äraolekul ; valmistage endile päästet kartuse ja värinaga !
50002013	Sest Jumal on see , kes teis tegutseb , et te tahate ja toimite tema hea nõu kohaselt .
50002014	Tehke kõik nurisemata ja vaidlemata ,
50002015	et te oleksite laitmatud ja puhtad , veatud Jumala lapsed keset põikpäist ja rikutud sugupõlve , kelle seas te paistate nagu tähed maailmas ,
50002016	pidades kinni elusõnast . Nii saan kiidelda Kristuse päeval , et ma ei ole tühja jooksnud ega tühja vaeva näinud .
50002017	Ja kuigi minu veri peaks joogiohvrina valatama teie usu ohvri ja teenistuse peale , ma rõõmustan ja olen rõõmus koos teie kõikidega .
50002018	Niisamuti siis rõõmustage ka teie ja olge rõõmsad koos minuga !
50002019	Ent ma loodan Issandas Jeesuses peatselt saata teie juurde Timoteose , et ka minu meel läheks kergeks , kui ma saan teada , kuidas teie käsi käib .
50002020	Mul ei ole kedagi teist niisama tublit , kes tõeliselt teie eest muretseks .
50002021	Kõik taotlevad ju enda oma , mitte Kristuse Jeesuse oma .
50002022	Aga tema ustavust te teate , sest nagu laps oma isaga , nõnda on tema koos minuga teeninud evangeeliumi .
50002023	Teda ma loodangi nüüd saata , otsekohe kui ma näen , kuidas mu asjad arenevad .
50002024	Ma olen aga veendunud Issandas , et ma ka ise tulen peatselt .
50002025	Ma olen pidanud vajalikuks saata teie juurde vend Epafroditose , oma kaastöölise ja kaasvõitleja , teie saadiku ja minu vajaduste eest hoolitseja ,
50002026	sest ta igatses teie järele ja muretses , sest te olite kuulnud ta haige olevat .
50002027	Ta ju oligi suremas haige , kuid Jumal halastas tema peale , aga mitte üksnes tema , vaid ka minu peale , et mulle ei tuleks kurbust kurbusele lisaks .
50002028	Nüüd ma siis saadan tema seda rutemini , et teie teda nähes jälle saaksite rõõmsaks ja mul oleks kurbust vähem .
50002029	Võtke ta siis vastu Issandas kogu rõõmuga ja pidage lugu niisugustest meestest ,
50002030	sest ta oli Kristuse töö pärast surmasuus ega hoolinud oma elust , et täita teie aset minu eest hoolitsemisel .
50003001	Viimaks veel , mu vennad , rõõmustage Issandas ! Üht ja sedasama teile kirjutada ei ole mulle tüütav , aga teid teeb see kindlaks .
50003002	Vältige koeri , vältige halbu töölisi , vältige mahalõikamist !
50003003	Sest ümberlõigatud oleme meie , kes Jumalat teenime vaimus ja kiitleme Kristusest Jeesusest ega looda päritolu peale ,
50003004	kuigi mul võiks olla lootust ka päritolu tõttu . Kui keegi teine arvab , et temal võib olla lootust päritolu tõttu , siis minul veel enam :
50003005	ma olen ümber lõigatud kaheksandal päeval , olen Iisraeli soost , Benjamini suguharust , heebrea rahvast sündinud heebrea mees , Seaduse järgi variser ,
50003006	innukuse poolest koguduse tagakiusaja , Seadusest tuleneva õiguse poolest laitmatu .
50003007	Kuid mis mulle oli kasuks , seda ma olen arvanud kahjuks Kristuse pärast .
50003008	Jah , enamgi : ma pean kõike kahjuks Issanda Kristuse Jeesuse kõikeületava tunnetuse kõrval . Tema pärast olen ma minetanud kõik selle ja pean seda pühkmeiks , et saada kasuks Kristust
50003009	ja et mind leitaks tema seest ega oleks mul oma õigust , mis tuleb Seadusest , vaid see õigus , mis tuleb Kristusesse uskumisest , see , mille Jumal annab usu peale .
50003010	Ma püüan ära tunda teda ja tema ülestõusmise väge ja tema kannatuste osadust , saades tema surma sarnaseks ,
50003011	et ma kuidagi jõuaksin ülestõusmisele surnuist .
50003012	Mitte et ma selle oleksin saanud või oleksin juba täiuslik , aga ma püüan kätte saada seda , mille pärast Kristus Jeesus on minu kätte saanud .
50003013	Vennad , ma ei arva endast , et ma selle olen kätte saanud , ühte aga ma ütlen : Ma unustan kõik , mis on taga , ja sirutun eesoleva poole ,
50003014	ma püüdlen sihtmärgi poole , Jumala üleva kutsumise võiduhinna poole Kristuses Jeesuses .
50003015	Kes meist on täiuslikud , mõtelgem just samal viisil , ent kui te mõtlete midagi teisiti , küll Jumal ilmutab teile ka selle .
50003016	Ometi , sealt , kuhu oleme jõudnud , astugem edasi sama rada !
50003017	Vennad , võtke mind eeskujuks ja jälgige neid , kes elavad nõnda , nagu meie teile eeskujuks oleme .
50003018	Sest paljud , kellest ma teile sagedasti olen rääkinud ning nüüd nuttes räägin , elavad Kristuse risti vaenlastena .
50003019	Nende lõpp on hukatus , nende jumal on kõht ja nende au on nende häbis ; nad mõtlevad maapealsetest asjadest .
50003020	Aga meie kodupaik asub taevas , kust me ka ootame Päästjat - Issandat Jeesust Kristust ,
50003021	kes meie alanduse ihu muudab oma kirkuse ihu sarnaseks selle väe toimel , millega ta suudab ka alistada enesele kõik .
50004001	Niisiis , mu armsad ja igatsetud vennad , minu rõõm ja aupärg , püsige nõnda Issandas , armsad !
50004002	Euodiat ma keelitan ja Süntühhet ma keelitan mõtlema ühtmoodi Issandas .
50004003	Jah , ma palun ka sind , aus teekaaslane , võta oma hoolde need naised , kes on võidelnud evangeeliumi eest koos minu , Kleemensi ja mu teiste kaastöölistega , kelle nimed on eluraamatus .
50004004	Olge ikka rõõmsad Issandas ! Taas ma ütlen : Olge rõõmsad !
50004005	Teie leebus saagu teatavaks kõigile inimestele . Issand on ligidal !
50004006	Ärge muretsege ühtigi , vaid teie vajadused saagu kõiges Jumalale teatavaks tänuütlemisega palumises ja anumises .
50004007	Ja Jumala rahu , mis on ülem kui kogu mõistmine , hoiab teie südamed ja mõtted Kristuses Jeesuses .
50004008	Viimaks veel , vennad , mis iganes on tõene , mis auväärne , mis õige , mis puhas , mis armastusväärne , mis ülendav , ja kui miski on vooruslik ja kui miski on kiidetav , seda arvestage !
50004009	Mida te olete õppinud ja saanud ja kuulnud ja näinud minult , seda tehke , ning rahu Jumal on siis teiega .
50004010	Väga suureks rõõmuks Issandas oli mulle see , et te viimaks jälle virgusite mõtlema minule ; sest teie olete ju mõelnud , aga teil polnud sobivat juhust .
50004011	Ma ei ütle seda puuduse pärast , kuna ma olen õppinud olema rahul sellega , mis mul on .
50004012	Oskan elada kehvalt ja oskan elada ka jõukalt , olen kõigega ja kõigi oludega tuttav : nii kõhtu täis sööma kui nälgima , elama nii jõukuses kui puuduses .
50004013	Ma suudan kõik tema läbi , kes teeb mind vägevaks .
50004014	Ometi , te tegite hästi , et võtsite osa minu kitsikusest .
50004015	Teie , filiplased , ju teate , et evangeeliumi kuulutamise alguses , kui ma Makedooniast lahkusin , ei olnud ükski kogudus peale teie andmise ja võtmise arvestamisel minuga osaduses ,
50004016	sest teie saatsite minu vajadusteks abi ka Tessaloonikasse rohkem kui ühe korra .
50004017	See pole nii , et ma otsin andi , vaid ma otsin vilja , mis kasvatab teiepoolset arvet .
50004018	Mul on nüüd kõike ja küllaga ! Mu käed said täis , kui ma Epafroditoselt võtsin vastu teiepoolse anni hea lõhnana , soodsa ohvrina , mis on Jumalale meelepärane .
50004019	Küll mu Jumal täidab kõik teie vajadused oma rikkust mööda kirkusega Kristuses Jeesuses .
50004020	Aga Jumalale ja meie Isale olgu kirkus igavesest ajast igavesti ! Aamen .
50004021	Tervitage kõiki pühasid Kristuses Jeesuses ! Teid tervitavad minuga olevad vennad .
50004022	Teid tervitavad kõik pühad , eriti aga need , kes on keisri kojast .
50004023	Meie Issanda Jeesuse Kristuse arm olgu teie vaimuga !
51001001	Paulus , Jumala tahtmisel Kristuse Jeesuse apostel , ja vend Timoteos - pühadele , kes on Kolossas , ustavatele vendadele Kristuses :
51001002	Armu teile ja rahu Jumalalt , meie Isalt [ ja meie Issandalt Jeesuselt Kristuselt ] !
51001003	Me täname Jumalat ja meie Issanda Jeesuse Kristuse Isa alati , kui me teie eest palvetame ,
51001004	sest me oleme kuulnud teie usust Kristusesse Jeesusesse ja armastusest kõigi pühade vastu
51001005	lootuse pärast , mis teile on tallele pandud taevas . Sellest lootusest te olete juba kuulnud evangeeliumi tõesõnas ,
51001006	mis on tulnud teie juurde , nõnda nagu see kogu maailmas on vilja kandmas ja kasvamas . Nii on see ka teie seas sellest päevast peale , mil te kuulsite ja tõeliselt ära tundsite Jumala armu ;
51001007	nõnda nagu te olete õppinud Epafrase , meie armsa kaassulase käest , kes on ustav Kristuse teener teie heaks .
51001008	See ongi tema , kes meile on teatanud teie armastusest Vaimus .
51001009	Seepärast ei ole ka meie , sellest päevast peale kui me seda kuulsime , lakanud teie eest palvetamast ega palumast , et teid täidetaks tema tahtmise tundmisega kogu tarkuses ja vaimulikus mõistmises ,
51001010	et te käiksite Issanda vääriliselt talle kõigiti meeldida püüdes , kandes vilja igasuguses heas töös ja kasvades Jumala tundmises
51001011	ning saaksite vägevaks kogu väega tema kirkuse tugevust mööda kõigeks püsivuseks ja pikaks meeleks , rõõmuga
51001012	tänades Isa , kes teid on teinud kõlblikuks osa saama pühade pärandist valguse riigis ,
51001013	kes meid on kiskunud välja pimeduse meelevallast ja asetanud oma armsa Poja kuningriiki ,
51001014	kelles meil on lunastus , pattude andeksandmine .
51001015	Tema on nähtamatu Jumala kuju , kogu loodu esmasündinu ,
51001016	sest tema läbi on loodud kõik , mis on taevais ja maa peal , mis on nähtav ja nähtamatu , olgu troonid või ülemused , olgu valitsused või meelevallad - kõik on loodud tema läbi ja tema poole .
51001017	Tema ise on enne kõike ja kõik püsib koos temas
51001018	ja ta on oma ihu , koguduse pea . Tema on algus , esmasündinu surnuist , et ta kõiges saaks esimeseks .
51001019	Sest Jumalal on olnud hea meel lasta kogu täiusel temas elada
51001020	ja lepitada tema läbi enesega kõik , niihästi maapealsed kui taevalised , tehes rahu tema ristivere läbi .
51001021	Ka teid , kes te varem olite Jumalast võõrdunud ja oma mõtlemise poolest tema vaenlased oma kurjade tegudega ,
51001022	on Kristus lepitanud nüüd oma lihalikus ihus surma läbi , et teid seada pühadena ja veatutena ja laitmatutena Jumala palge ette ,
51001023	kui te vaid jääte kindlaks ja rajatuks usule ega lase end kõrvale viia evangeeliumis olevast lootusest , mida te olete kuulnud ja mida on kuulutatud kogu loodule taeva all ja mille teenriks olen saanud mina , Paulus .
51001024	Nüüd ma rõõmustan oma kannatustes teie pärast , ja oma ihus ma täidan puuduvat osa Kristuse kannatustest tema ihu , see tähendab koguduse heaks ,
51001025	kelle teenriks ma olen saanud Jumala korralduse järgi , mis mu kätte on antud teie heaks , et teile täielikult kuulutada Jumala sõna ,
51001026	seda saladust , mis oli varjatud endiste aegade ja sugupõlvede eest , nüüd on aga avaldatud tema pühadele ,
51001027	kellele Jumal tahtis teada anda , mis on selle saladuse kirkuse rikkus kõigi rahvaste seas ; see on - Kristus teie sees , kirkuse lootus .
51001028	Meie kuulutame teda , manitsedes iga inimest ja õpetades iga inimest kogu tarkuses , et seada iga inimest Jumala ette täiuslikuna Kristuses .
51001029	Selleks ka mina näen vaeva ja võitlen tema jõu toimel , mis minus on tegev väega .
51002001	Ma tahan , et te teaksite , kui suur võitlus on mul teie ja laodikeialaste pärast ning kõikide pärast , kes mind ennast ei ole näinud ,
51002002	et julgustada nende südameid , kes on kokku liidetud armastuses ja täieliku mõistmise kogu rikkuse , Jumala saladuse - Kristuse - tunnetamises ,
51002003	kelles peituvad kõik tarkuse ja tunnetuse aarded .
51002004	Ma ütlen seda selleks , et keegi teid ei eksitaks ilukõnedega ,
51002005	sest ehk ma küll ihulikult olen eemal , olen ma vaimu poolest ometi teiega , rõõmustades , kui ma näen teie korda ning teie kindlat usku Kristusesse .
51002006	Nii nagu te nüüd olete Kristuse Jeesuse võtnud vastu Issandaks , nõnda käige temas ,
51002007	olles juurdunud ja ülesehitatud temas ning kinnitatud usus , nõnda nagu teid on õpetatud , ja olge ülevoolavad tänus .
51002008	Vaadake , et keegi teid ei riisuks tarkuseõpetuse ja tühja pettuse abil , mis vastavad inimeste pärimusele , maailma algainetele , ja mitte Kristusele .
51002009	Sest temas elab kogu jumalik täius ihulikult ,
51002010	ja teie olete saanud osa tema täiusest , kes on iga valitsuse ja meelevalla pea .
51002011	Temas te olete ka ümber lõigatud kätega tehtamatu ümberlõikamisega , lihaliku ihu äraheitmisega , Kristuse ümberlõikamisega ,
51002012	kui teid koos temaga ristimises maha maeti ja ka koos temaga üles äratati usu läbi Jumala väesse , kes tema üles äratas surnuist
51002013	ning teid , kes olite surnud üleastumistes ja oma ihu ümberlõikamatuses - teid on Jumal koos Kristusega elavaks teinud , andestades meile kõik üleastumised ,
51002014	kustutades ära meie võlakirja koos määrustega , mis olid meie vastu , ning selle on ta kõrvaldanud , naelutades selle risti külge .
51002015	Jumal on paljastanud valitsused ja meelevallad , häbistanud neid avalikult , võidutsedes nende üle Kristuses .
51002016	Ärgu siis keegi mõistku teie üle kohut sööma või jooma ega mingi püha või noorkuu või hingamispäevade pärast ,
51002017	mis on tulevaste asjade vari , aga Kristuse ihu on tõelisus .
51002018	Ärgu võtku teie võiduandi ükski , kes seda tahab alandlikkuse ja inglite teenimise kaudu , ja kes selle üle , mis ta on näinud , asjata oma lihalikus mõistuses hoopleb
51002019	ega hoia kinni peast , kelles kogu ihu kokku liidetakse ja koos hoitakse kõõluste ja sidemete abil , ning kasvab Jumala kasvamist .
51002020	Kui te koos Kristusega olete maailma algainetele surnud , miks te siis lasete endale teha korraldusi , nagu elaksite alles maailmas :
51002021	' Ära hakka kinni ! Ära maitse ! Ära puuduta ! ' ?
51002022	See kõik on määratud kuluma kasutamise läbi . Need on vaid inimeste käskimised ja õpetused ,
51002023	mis on küll tarkuse moodi isetehtud vagaduse ja alandlikkuse ja karmuse tõttu ihu vastu , aga neil ei ole mingit kaalu himude ohjeldamiseks .
51003001	Kui te nüüd koos Kristusega olete üles äratatud , siis otsige seda , mis on ülal , kus Kristus istub Jumala paremal käel ;
51003002	mõtelge sellele , mis on ülal , mitte sellele , mis on maa peal ,
51003003	sest te olete surnud ja teie elu on koos Kristusega Jumalas .
51003004	Kui Kristus , teie elu , saab avalikuks , siis saate ka teie koos temaga avalikuks kirkuses .
51003005	Surmake nüüd need liikmed , mis on maa peal : hoorus , rüvedus , kirg , kuri himu ja ahnus , mis on ebajumalateenistus .
51003006	Nende pärast tuleb Jumala viha [ sõnakuulmatute laste peale ] .
51003007	Nendes käisite muiste ka teie , kui te elasite selliselt .
51003008	Nüüd aga jätke teiegi maha see kõik : viha , raev , kurjus , teotamine , siivutud sõnad oma suust .
51003009	Ärge valetage üksteisele , sest te olete seljast võtnud vana inimese tema tegudega
51003010	ja olete rõivastunud uude inimesse , kes pidevalt uueneb tunnetama oma Looja näo kohaselt .
51003011	Kui see sünnib , siis ei ole enam kreeklast ega juuti , ei ümberlõigatut ega ümberlõikamatut , ei umbkeelset ega sküüti , ei orja ega vaba , vaid kõik ja kõikides on Kristus .
51003012	Rõivastuge siis nagu Jumala valitud pühad ja armastatud südamliku kaastundega , lahkusega , alandlikkusega , tasadusega ja pika meelega ,
51003013	üksteist taludes ja üksteisele andestades , kui kellelgi on teise vastu kaebust . Nii nagu Issand teile on andeks andnud , nõnda tehke teiegi !
51003014	Aga üle kõige selle olgu armastus - see on täiuslik side !
51003015	Ja teie südameis valitsegu Kristuse rahu , millesse te olete kutsutud ühe ihuna . Ja olge tänulikud !
51003016	Kristuse sõna elagu rikkalikult teie seas , kõiges tarkuses õpetage ja manitsege üksteist psalmide , hümnide ja vaimulike lauludega , laulge kogu südamest tänulikult Jumalale !
51003017	Ja kõik , mida te iial teete sõnaga või teoga , seda tehke Issanda Jeesuse nimel , tema läbi Jumalat Isa tänades !
51003018	Naised , alistuge meestele , nagu on sünnis Issandas !
51003019	Mehed , armastage naisi ja ärge olge karmid nende vastu !
51003020	Lapsed , olge oma vanemaile kuulekad kõigis asjus , sest see on Issandale meelepärane !
51003021	Isad , ärge riielge oma lastega , et nad ei muutuks araks !
51003022	Orjad , olge oma maistele isandatele kuulekad kõiges , mitte silmapetteks nagu inimeste ees lipitsemiseks , vaid siira südamega , kartes Issandat .
51003023	Mida te iial teete , seda tehke kogu hingest , nõnda nagu Issandale ja mitte nagu inimestele ,
51003024	teades , et te saate Issandalt palgaks pärisosa . Teenige Issandat Kristust !
51003025	Sest kes teeb ülekohut , saab kätte , mis ta on teinud ülekohut , ja ei ole mingit erapoolikust .
51004001	Isandad , andke orjadele , mis on õiglane ja kohane , teades , et ka teil on isand taevas !
51004002	Palvetage püsivalt , valvake tänupalves !
51004003	Palvetage ühtlasi ka meie eest , et Jumal avaks meile sõna ukse kuulutada Kristuse saladust , mille pärast ma ju olen ahelais ,
51004004	et ma seda oskaksin avaldada nõnda , nagu ma pean rääkima .
51004005	Käige tarkuses nende ees , kes on väljaspool , kasutades aega õigesti !
51004006	Teie kõne olgu alati armu sees , soolaga maitsestatud , et te teaksite , kuidas teil tuleb igaühele kosta .
51004007	Kuidas mu käsi käib , küll seda kõike teatab teile Tühhikos , armas vend ning ustav abiline ja kaassulane Issandas ,
51004008	kelle ma selleks teie juurde saadan , et te teaksite , kuidas minu käsi käib , ja et ta julgustaks teie südameid .
51004009	Ma saadan ta koos ustava ja armsa venna Oneesimosega , kes on pärit teie seast . Küll nemad teatavad teile kõik , kuidas lugu siin on .
51004010	Teid tervitab Aristarhos , mu vanglakaaslane , ja Markus , Barnabase õepoeg , kelle kohta te olete juba käsu saanud , et kui ta peaks tulema teie juurde , te võtaksite ta vastu ;
51004011	terviseid Jeesuselt , keda nimetatakse Justuseks . Nemad on ümberlõigatutest olnud ainukesed kaastöölised Jumala riigi heaks , kes on olnud mulle lohutuseks .
51004012	Teid tervitab Epafras , kes on pärit teie seast , Kristuse Jeesuse sulane , kes alati võitleb teie eest palvetades , et te püsiksite täiuslikena ja oleksite täidetud kõigega , mis on Jumala tahtmine .
51004013	Ma tunnistan temast , et ta kannab väga suurt hoolt teie eest ja nende eest , kes on Laodikeias ja Hierapolises .
51004014	Teid tervitavad armas arst Luukas ja Deemas .
51004015	Tervitage vendi Laodikeias ning Nümfat ja kogudust tema kojas !
51004016	Ja kui see kiri teie juures on ette loetud , siis tehke nii , et seda loetaks ka Laodikeia koguduses ning et teie loeksite ka Laodikeiast tulevat kirja .
51004017	Ja öelge Arhipposele : ' Vaata , et sa täidad seda teenimiseametit , mille sa oled saanud Issandas ! '
51004018	Tervitus on mu enese , Pauluse käega . Mõtelge mu vangipõlvele ! Arm olgu teiega !
52001001	Paulus ja Silvanus ja Timoteos - tessalooniklaste kogudusele Jumalas Isas ja Issandas Jeesuses Kristuses : Armu teile ja rahu !
52001002	Me täname alati Jumalat teie kõikide eest , meenutades teid oma palvetes , alatasa
52001003	meelde tuletades teie teokat usku ja töökat armastust ning vastupidavat lootust meie Issanda Jeesuse Kristuse peale Jumala ja meie Isa palge ees .
52001004	Me teame , et teie , Jumalale armsad vennad , olete valitud ,
52001005	sest meie evangeelium ei ole teie juurde tulnud palja sõnana , vaid ka väes ja Pühas Vaimus ning täieliku veendumusega . Te ju teate ise , missugused me olime teie juures teie heaks .
52001006	Ja te võtsite eeskujuks meid ning Issandat , kui te rohkest viletsusest hoolimata sõna vastu võtsite Püha Vaimu rõõmuga ,
52001007	nii et te olete saanud eeskujuks kõigile usklikele Makedoonias ja Ahhaias .
52001008	Sest teie juurest on Issanda sõna kostnud mitte üksnes Makedooniasse ja Ahhaiasse , vaid kõikidesse paikadesse on levinud teated teie usust Jumalasse , nii et meil pole vaja enam midagi rääkida .
52001009	Nad ju ise teatavad , kuidas te meid vastu võtsite ning kuidas te olete ebajumalaist pöördunud Jumala poole , teenima elavat ja tõelist Jumalat
52001010	ning ootama taevast tema Poega Jeesust , kelle ta on surnuist üles äratanud ja kes meid tõmbab välja tulevasest vihast .
52002001	Teie , vennad , teate ju meie tulekut teie juurde , et see ei ole läinud tühja .
52002002	Kuigi me just enne , nagu te teate , olime kannatanud ja meid teotati Filippi linnas , andis Jumal meile siiski julguse kuulutada Jumala evangeeliumi suure võitlusega .
52002003	Meie manitsused ei tulene eksitusest ega ebapuhtusest ega pettusest .
52002004	Vastupidi , me räägime nõnda , nagu Jumal meid on arvanud kõlblikuks , et usaldada meie kätte evangeelium : me ei räägi , et meeldida inimestele , vaid Jumalale , kes meie südamed läbi katsub .
52002005	Sest nagu te teate , ei ole me kunagi tulnud lipitsevate kõnedega ega ajendatuna ahnusest , Jumal on tunnistajaks .
52002006	Me ei otsi kiitust inimestelt , ei teilt ega muilt ,
52002007	kuigi me kui Kristuse apostlid oleksime võinud olla tähtsad ; vaid me olime malbed teie keskel , nii nagu toitja ema hellitab oma lapsi ;
52002008	nõnda oleksime meiegi hellusest teie vastu andnud heameelega teile mitte üksnes Jumala evangeeliumi , vaid ka oma hinge , kuna te olite saanud meile armsaks .
52002009	Teie ju mäletate , vennad , meie vaeva ja pingutust ! Töötades ööd ja päevad , et mitte saada koormaks kellelegi teist , kuulutasime teile Jumala evangeeliumi .
52002010	Teie ja Jumal olete tunnistajaks , kui vagalt ja õiglaselt ja laitmatult me oleme käitunud teiega , kes te usute ;
52002011	nagu te teate sedagi , kuidas me igaühte teie seast otsekui isa oma lapsi
52002012	julgustasime ja lohutasime ja keelitasime , et te elaksite Jumala vääriliselt , kes teid kutsub oma kuningriiki ja kirkusse .
52002013	Ja seepärast me tänamegi alatasa Jumalat , et kui te meie käest saite kuulda Jumala sõna , siis te ei võtnud seda vastu mitte inimeste sõnana , vaid sellena , mida see tõepoolest on - Jumala sõnana , mis on tegev ka teis , kes te usute .
52002014	Sest teie , vennad , olete saanud nende Kristuses Jeesuses olevate Jumala koguduste järgijaiks , mis on Juudamaal , sest teiegi olete saanud kannatada oma suguvendade poolt , niisamuti nagu nemad juutide poolt ,
52002015	kes tapsid ka Issanda Jeesuse ning prohvetid ja kiusasid meid taga ; nemad ei ole Jumalale meelepärased ja on kõigi inimeste vastased ,
52002016	takistades meid rääkimast paganaile nende päästmiseks ; nii täidavad nad igati oma pattude mõõtu . Aga viha on jõudnud nende peale lõplikult .
52002017	Meie aga , vennad , olles mõnda aega teist lahutatud küll palge , mitte südame poolest , oleme suure igatsusega soovinud näha teie palet .
52002018	Seepärast oleme tahtnud - mina , Paulus , küll rohkem kui korra - tulla tagasi teie juurde , kuid saatan on meid takistanud .
52002019	Sest kes on meie lootus , meie rõõm , meie kiitlemise aupärg meie Issanda Jeesuse Kristuse palge ees tema tulemisel kui mitte teie ?
52002020	Jah , teie olete meie kirkus ja rõõm !
52003001	Seepärast meie , kui me enam ei läbenud kannatada , arvasime heaks jääda Ateenasse
52003002	ja läkitasime Timoteose , oma venna ja Jumala kaastöölise Kristuse evangeeliumi kuulutamises , kinnitama ja julgustama teid teie usus ,
52003003	et ükski ei lööks kõikuma nendes viletsustes . Te ju teate , et me oleme nendesse pandud .
52003004	Sest juba siis , kui me olime teie juures , ütlesime teile ette , et meid hakatakse taga kiusama , nagu see on ka sündinud ja on teile teada .
52003005	Seepärast ka mina , maldamata enam , saatsingi tema , et teada saada teie usku , kas vahest kiusaja pole teid kiusanud ning meie vaevanägemist tühjaks teinud .
52003006	Aga kui nüüd Timoteos tuli teie juurest tagasi ning tõi meile häid sõnumeid teie usust ja teie armastusest ning et teie meid alati heaga mäletate , igatsedes meid näha saada , nii nagu meie teidki ,
52003007	siis saime julgustatud teie kaudu , vennad , kogu oma kitsikuses ja ahistuses teie usu läbi ,
52003008	sest nüüd me võime elada , kui teie püsite Issandas .
52003009	Mis tänu me võiksime küll Jumalale anda teie pärast kogu selle rõõmu eest , millega me rõõmustame teie üle oma Jumala palge ees ?
52003010	Me anume ööd ja päevad üliväga , et saada näha teie palet ja parandada seda , mis on veel puudulik teie usus .
52003011	Aga tema , meie Jumal ja Isa , ning meie Issand Jeesus Kristus tasandagu meie tee teie juurde !
52003012	Ning Issand kasvatagu teie armastust ja tehku see rohkeks üksteise ja kõikide vastu , nii nagu see meilgi on teie vastu ,
52003013	et kinnitada teie südameid olema pühaduses laitmatud Jumala ja meie Isa palge ees , kui meie Issand Jeesus tuleb kõigi oma pühadega . [ Aamen . ]
52004001	Viimaks nüüd veel , vennad , me palume ja keelitame teid Issandas Jeesuses , et nagu te olete meilt saanud teada , kuidas teil tuleb elada ja Jumalale meeldida - nõnda te ju elategi - , et te selles veelgi enam edeneksite .
52004002	Te ju teate , millised korraldused me teile oleme Issandas Jeesuses andnud .
52004003	Jah , see on Jumala tahtmine : teie pühitsus , et te hoiduksite hooruse eest ,
52004004	et igaüks teie seast oskaks pidada oma astjat pühitsuses ja aus ,
52004005	mitte himude kires , nõnda nagu paganad , kes ei tea midagi Jumalast ,
52004006	et ükski ei oleks üleastuja ega petaks oma venda asjaajamises , sest Issand maksab kõige säärase eest kätte , nii nagu me oleme seda teile ka enne ütelnud ja tunnistanud .
52004007	Jumal ei ole meid ju kutsunud rüvedusele , vaid pühitsusele .
52004008	Seepärast siis , kes on selle suhtes hoolimatu , see on hoolimatu mitte inimese , vaid Jumala vastu , kes oma Püha Vaimu teisse annab .
52004009	Aga vennaarmastusest ei ole vaja teile kirjutada , sest Jumal on teid endid õpetanud armastama üksteist ,
52004010	ja seda teie osutategi kõigile vendadele terves Makedoonias . Meie aga manitseme teid , vennad , et te veelgi edeneksite .
52004011	Ja arvake auks elada vaikselt , ajada oma asju ning teha tööd oma kätega , nagu meie teid oleme käskinud ,
52004012	nii et te elaksite kombekalt nende ees , kes on väljaspool , ega oleks teil kelleltki midagi vaja .
52004013	Meie ei taha aga , vennad , et teil jääks teadmata nende järg , kes on läinud magama , et teie ei oleks kurvad nagu need teised , kellel ei ole lootust .
52004014	Sest kui me usume , et Jeesus on surnud ja üles tõusnud , siis usume ka , et Jumal äratab Jeesuse kaudu üles need , kes koos temaga on läinud magama .
52004015	Jah , seda me ütleme teile Issanda sõnana , et meie , kes me üle jääme elama Issanda tulekuni , ei jõua ette magamaläinutest ,
52004016	sest Issand ise tuleb sõjahüüu , peaingli hääle ja Jumala pasuna saatel alla taevast ning esmalt tõusevad üles surnud , kes on läinud magama Kristuses ,
52004017	pärast kistakse meid , kes me oleme üle jäänud elama , ühtviisi koos nendega pilvedes üles õhku Issandale vastu , ja nõnda me saame alati olla koos Issandaga .
52004018	Julgustage siis üksteist nende sõnadega !
52005001	Aegade ja tundide kohta , vennad , ei ole aga vaja teile kirjutada ,
52005002	sest te teate täpselt , et Issanda päev tuleb just nii nagu varas öösel .
52005003	Kui öeldakse : ' Nüüd on rahu ja kindel olek ' , siis langeb äkiline hukatus nende peale nagu sünnitusvalud lapseootel naise peale , ja nad ei pääse pakku .
52005004	Teie aga , vennad , ei ole pimeduses , nii et see päev saaks teid tabada nagu varas .
52005005	Teie kõik olete ju valguse lapsed ja päeva lapsed . Meie ei ole öö ega pimeduse lapsed .
52005006	Niisiis , ärgem magagem nagu teised , vaid olgem ärkvel ja kained ,
52005007	sest magajad magavad öösel ja joomarid on joobnud öösel .
52005008	Aga meie , kes me oleme päeva lapsed , olgem kained , rõivastatud usu ja armastuse kaitserüüga ning päästelootuse kiivriga ,
52005009	sest Jumal ei ole meid asetanud viha alla , vaid pääste saamiseks meie Issanda Jeesuse Kristuse läbi ,
52005010	kes meie eest on surnud , et meie , kas me oleme ärkvel või magame , üheskoos temaga elaksime .
52005011	Seepärast julgustage üksteist ja igaüks kosutagu teist , nagu te seda teetegi !
52005012	Ent me palume teid , vennad , tunnustada neid , kes teie seas tööd teevad ja teid Issandas juhatavad ning noomivad ,
52005013	ja pidada neist armastuses üliväga lugu nende töö pärast . Hoidke omavahel rahu !
52005014	Meie aga manitseme teid , vennad : noomige korratuid , julgustage pelglikke , aidake nõrku , olge pika meelega kõikide vastu !
52005015	Vaadake , et keegi teisele kurja ei tasuks kurjaga , vaid taotlege alati head üksteisele ja kõikidele !
52005016	Rõõmustage alati ,
52005017	palvetage lakkamatult ,
52005018	tänage kõige eest - sest see on , mida Jumal teilt tahab Jeesuses Kristuses !
52005019	Ärge kustutage Vaimu ,
52005020	ärge põlastage prohvetiandi ,
52005021	katsuge läbi kõik , pidage kinni heast ,
52005022	hoiduge igasuguse kurja eest !
52005023	Aga rahu Jumal ise pühitsegu teid läbinisti ning teie vaim ja hing ja ihu olgu tervikuna hoitud laitmatuna meie Issanda Jeesuse Kristuse tulemiseks !
52005024	Ustav on see , kes teid kutsub ; küll tema teebki seda .
52005025	Vennad , palvetage meie eest !
52005026	Tervitage kõiki vendi püha suudlusega !
52005027	Ma vannutan teid Issanda nimel , et see kiri loetaks ette kõikidele vendadele !
52005028	Meie Issanda Jeesuse Kristuse arm olgu teiega !
53001001	Paulus ja Silvanus ja Timoteos - tessalooniklaste kogudusele Jumalas , meie Isas , ja Issandas Jeesuses Kristuses :
53001002	Armu teile ja rahu Jumalalt , meie Isalt , ja Issandalt Jeesuselt Kristuselt !
53001003	Meil tuleb alati tänada Jumalat teie eest , vennad , nõnda nagu on kohus , kuna teie usk jõudsasti kasvab ja armastus , mis teil igaühel on üksteise vastu , rohkeneb ,
53001004	nii et ka meie ise kiitleme teist Jumala kogudustes , teie vastupidavusest ja ustavusest kõigis tagakiusamistes ja kitsikustes , mida te talute
53001005	Jumala õiglase kohtu märgiks selle kohta , et teid on arvatud Jumala riigi vääriliseks , mille pärast te ka kannatate .
53001006	See on tõepoolest Jumala poolt õiglane , et teie vaevajaile tasutakse viletsusega
53001007	ja teile , keda vaevatakse , antakse hingamist koos meiega , siis kui Issand Jeesus ilmub taevast oma väe inglitega
53001008	leegitsevas tules , karistades neid , kes ei tunne Jumalat ega ole kuulekad meie Issanda Jeesuse evangeeliumile .
53001009	Need saavad karistuseks igavese hukatuse eemal Issanda palgest ja tema vägevuse kirkusest ,
53001010	kui ta tuleb , et tol päeval olla kirgastatud oma pühade hulgas ja imetletud kõigi usklike seas ; sest teie juures on meie tunnistust peetud usutavaks .
53001011	Sellepärast me palvetamegi alati teie eest , et meie Jumal teeks teid oma kutsumise vääriliseks ja et ta oma väes teeks täielikuks kogu teie headuse meelepärasuse ja usu teo ,
53001012	et meie Issanda Jeesuse nimi kirgastuks teis ja teie temas , meie Jumala ja Issanda Jeesuse Kristuse armu mööda .
53002001	Me palume aga teid , vennad , meie Issanda Jeesuse Kristuse tulemise pärast , siis kui meid kogutakse tema juurde ,
53002002	et te ei laseks end nii ruttu ajada segadusse ega heidutada - ei vaimu ega sõna ega kirja läbi , mis nagu pärineks meilt - , otsekui Issanda päev oleks juba käes .
53002003	Ärgu ükski teid mingil kombel petku ! Sest see ei juhtu enne , kui on tulnud ärataganemine ja ilmunud seadusevastane inimene , hukatuse poeg ,
53002004	kes paneb vastu ja tõstab enese üle kõige , mida nimetatakse jumalaks või jumalateenistuseks , nii et ta istub Jumala templisse , lastes end paista Jumalana .
53002005	Kas te ei mäleta , et ma ütlesin seda teile , kui ma veel teie juures olin ?
53002006	Ja nüüd te teate , mis teda takistab , nii et ta saab ilmuda alles omal ajal .
53002007	Vägivalla saladus on juba toimimas , ainult vahelt peab ära kaduma see , kes teda seni takistab .
53002008	Alles siis ilmub seadusevastane , kelle Issand Jeesus hukkab oma suu hingusega ja kelle ta kõrvaldab oma avalikuks saamisega , kui ta tuleb .
53002009	Seadusevastase tulemine sünnib saatana mõjul igasuguste vägevate tegude ja tunnustähtedega ja valeimedega
53002010	ja igasuguse ülekohtu pettusega neile , kes hukkuvad , sellepärast et nad ei võtnud vastu tõe armastust , et nad oleksid pääsenud .
53002011	Ja seepärast saadabki Jumal neile eksitava jõu , et nad hakkaksid uskuma valet ,
53002012	ja nii saavad kohtualuseks kõik , kes ei ole uskunud tõde , vaid kellele on meeldinud ülekohus .
53002013	Meil tuleb aga alati tänada Jumalat teie eest , Issandale armsad vennad , et Jumal on teid valinud uudseviljana päästeks Vaimu pühitsuse läbi ja tõe usu varal .
53002014	Selleks on ta kutsunud teid meie evangeeliumi kaudu meie Issanda Jeesuse Kristuse kirkuse saamiseks .
53002015	Niisiis , vennad , seiske kindlalt ja pidage kinni nendest pärimustest , mida te olete õppinud kas meie sõna või kirja kaudu .
53002016	Aga meie Issand Jeesus Kristus ise ja Jumal , meie Isa , kes meid on armastanud ja armust meile andnud igavese julgustuse ja hea lootuse ,
53002017	julgustagu teie südant ja kinnitagu teid igasuguses heas teos ja sõnas !
53003001	Viimaks veel , vennad , palvetage meie eest , et Issanda sõna leviks ja kirgastuks nõnda nagu teiegi juures
53003002	ning et meid kistaks välja üleannetute ja kurjade inimeste käest . Sest usku ei ole kõikidel .
53003003	Aga ustav on Issand , kes teid kinnitab ja kurja eest hoiab .
53003004	Me oleme ju Issandas veendunud teie suhtes , et te olete teinud ja teete , mida me käsime .
53003005	Issand aga suunaku teie südamed Jumala armastuse ja Kristuse kannatlikkuse poole !
53003006	Aga meie käsime teid , vennad , meie Issanda Jeesuse Kristuse nimel vältida kõiki vendi , kes logelevad ja ei ela mitte pärimuse järgi , mille nad on meilt saanud .
53003007	Te teate ju ise , kuidas te peate meid võtma eeskujuks , sest meie ei ole teie keskel logelnud
53003008	ega ole kellegi juures leiba muidu söönud , vaid oleme vaeva nähes ja rühmates töötanud nii ööd kui päevad , et me ei koormaks kedagi teie seast .
53003009	Mitte et meil poleks seda meelevalda , vaid me tahaksime anda teile head eeskuju .
53003010	Sest ka siis , kui olime teie juures , käskisime teid : ' Kes ei taha töötada , ärgu ka söögu ! '
53003011	Me kuuleme ju , et mõned teie keskel elavad korratult ja ei tööta , vaid janditavad .
53003012	Niisuguseid me käsime ja manitseme Issandas Jeesuses Kristuses , et nad vaikselt töötades sööksid oma leiba .
53003013	Teie aga , vennad , ärge tüdige head tehes !
53003014	Aga kui mõni ei kuula , mida me oleme ütelnud selles kirjas , siis pange teda tähele ja ärge suhelge temaga , et ta hakkaks häbenema .
53003015	Kuid ärge pidage teda vaenlaseks , vaid noomige teda kui venda .
53003016	Aga rahu Issand ise andku teile rahu alati ja igal viisil . Issand olgu teie kõikidega !
53003017	See tervitus on minu , Pauluse käega . See on tähiseks igas kirjas - nii kirjutan mina !
53003018	Meie Issanda Jeesuse Kristuse arm olgu teie kõikidega !
54001001	Paulus , Kristuse Jeesuse apostel , Jumala , meie Päästja , ja Kristuse Jeesuse , meie lootuse käskimist mööda -
54001002	Timoteosele , oma tõelisele pojale usus : Armu , halastust , rahu Jumalalt , meie Isalt , ja Kristuselt Jeesuselt , meie Issandalt !
54001003	Makedooniasse minnes manitsesin ma sind jääma Efesosse keelama mõningaid , et nad ei õpetaks võõriti
54001004	ega hooliks müütidest ja lõpututest sugupuudest , mis soodustavad pigem vaidlusi kui Jumala majapidamist , mis on usus .
54001005	Selle korralduse eesmärk on armastus puhtast südamest ja heast südametunnistusest ja siirast usust .
54001006	Mõned neist on kaldunud kõrvale ja hakanud lobisema ,
54001007	tahtes olla seaduseõpetajad , mõistmata ise , mida nad räägivad või mida nad tõe pähe pakuvad .
54001008	Me ju teame , et Seadus on hea , kui keegi seda kasutab korrakohaselt ,
54001009	teades seda , et Seadust pole seatud kõigile , vaid ülekohtustele ja tõrkujatele , jumalakartmatutele ja patustele , nurjatutele ja labastele , isa - ja ematapjaile , mõrtsukaile ,
54001010	hoorajaile , poisipilastajaile , inimröövijaile , valetajaile , valevandujaile ja kellele tahes muule , mis käib terve õpetuse vastu .
54001011	Terve õpetus vastab õndsa Jumala kirkuse evangeeliumile , mis on usaldatud minu kätte .
54001012	Ma olen tänulik Kristusele Jeesusele , meie Issandale , kes on mu teinud vägevaks sellega , et ta oma teenistusse pannes on pidanud ustavaks mind ,
54001013	endist Jumala teotajat ja tagakiusajat ja julmurit . Kuid ta on mu peale halastanud , sest uskmatuses ma tegutsesin arutult .
54001014	Aga meie Issanda arm on olnud minu vastu üliväga suur koos usu ja armastusega , mis meile on antud Kristuses Jeesuses .
54001015	Ustav on see sõna ja väärib igati vastuvõtmist , et Kristus Jeesus on tulnud maailma päästma patuseid , kelle seast esimene olen mina .
54001016	Kuid minu peale on halastatud seepärast , et Kristus Jeesus saaks osutada kogu oma pikka meelt kõigepealt mind eeskujuks tuues neile , kes edaspidi hakkavad temasse uskuma ja pärivad igavese elu .
54001017	Aga ajastute Kuningale , surematule , nähtamatule , ainsale Jumalale olgu au ja kirkus igavesest ajast igavesti ! Aamen .
54001018	Selle korralduse ma annan sulle , mu poeg Timoteos , varasemate sinu kohta käivate ennustuste põhjal , et sa nende toel võitleksid head võitlust ,
54001019	säilitades usku ja puhast südametunnistust , mille mõned on enesest ära tõuganud , ja nende usulaev on läinud põhja .
54001020	Nende seas on Hümenaios ja Aleksandros ; nemad ma olen loovutanud saatanale , et nad karistatuna loobuksid Jumala teotamisest .
54002001	Ma kutsun siis üles anuma , palvetama , tegema eestpalveid ja tänupalveid kõigi inimeste eest ,
54002002	kuningate ja kõigi ülemuste eest , et me võiksime elada vaikset ja rahulikku elu kõiges jumalakartuses ja väärikuses .
54002003	See on hea ja meeldiv Jumala , meie Päästja silmis ,
54002004	kes tahab , et kõik inimesed pääseksid ja tuleksid tõe tundmisele .
54002005	Sest üks on Jumal , üks on ka vahemees Jumala ja inimeste vahel : inimene Kristus Jeesus ,
54002006	kes on iseenese loovutanud lunastushinnaks kõikide eest , tunnistusena selleks määratud ajal .
54002007	Selle sõnumi kuulutajaks ja apostliks olen ma pandud - ma räägin tõtt , ma ei valeta - , paganate õpetajaks usus ja tões .
54002008	Ma tahan siis , et mehed igal pool palvetaksid , tõstes üles pühad käed ilma viha ja kahtlemiseta .
54002009	Niisamuti ka naised , kombekalt rõivastatuna , ehtigu end häbelikkuse ja mõõdukusega , mitte soengute ega kulla ega pärlite ega kallite riietega ,
54002010	vaid heade tegudega , nagu on kohane naistele , kes end tunnistavad jumalakartlikeks .
54002011	Naine õppigu vaikselt täielikus alistumises ;
54002012	ma ei luba naisel õpetada ega mehe üle valitseda , vaid ta olgu vaikne .
54002013	Sest Aadam loodi enne , seejärel Eeva ,
54002014	ka ei petetud Aadamat , vaid naine peteti ära ja ta sattus üleastumisse ,
54002015	ent ta pääseb lastesünnitamise kaudu , kui ta mõõdukuses jääb usku ja armastusse ja pühitsusse .
54003001	See on ustav sõna . Kui keegi igatseb ülevaatajaametit , siis ta igatseb üllast tööd .
54003002	Ülevaataja peab siis olema laitmatu : ühenaisemees , kaine , mõõdukas , kombekas , külalislahke , osav õpetama ,
54003003	kes ei ole joomar ega kakleja , vaid leebe , rahupüüdlik ja rahahimuta ,
54003004	kes oma peret hästi juhatab ja kelle lapsed elavad kuulekuses ja kõigiti väärikalt .
54003005	Sest kui keegi ei oska juhatada oma peret , kuidas ta võib kanda hoolt Jumala koguduse eest ?
54003006	Ta ärgu olgu ka vastpöördunu , et ta ei läheks upsakaks ega langeks sama süü sisse kui kurat .
54003007	Tal peab olema hea tunnistus ka neilt , kes on väljaspool kogudust , et ta ei langeks hurjutamise alla ega kuradi silmusesse .
54003008	Niisamuti peavad abilised olema väärikad , kes ei ole kahekeelsed , kes ei tarvita liialt veini , kes ei ole liigkasuvõtjad ,
54003009	vaid kellel usu saladus on puhtas südametunnistuses .
54003010	Neidki aga katsutagu enne läbi ja seejärel nad asugu teenima , kui on laitmatud .
54003011	Niisamuti olgu naised väärikad , mitte keelepeksjad , vaid kained , ustavad kõigis asjus .
54003012	Abilised olgu ühenaisemehed , kes lapsi ja oma peret hästi juhatavad .
54003013	Sest kes hästi peavad oma ametit , saavad tunnustuse ja rohkesti julgust usus Kristusesse Jeesusesse .
54003014	Seda ma kirjutan sulle , lootes ise peatselt tulla sinu juurde .
54003015	Kui mu tulek siiski viibib , sa teaksid , milline peab olema eluviis Jumala kojas , mis on elava Jumala kogudus , tõe sammas ja alustugi .
54003016	Tunnistatavalt suur on jumalakartuse saladus : Jumal on avalikuks saanud lihas , õigeks tunnistatud vaimus , nähtav olnud inglitele , kuulutatud paganatele , usutud maailmas , võetud üles kirkusesse .
54004001	Aga Vaim ütleb selge sõnaga , et tulevastel aegadel mõned taganevad usust ja hoiavad eksitajate vaimude ja kurjade vaimude õpetuste poole
54004002	nende valerääkijate silmakirjalikkuse mõjul , kes on põletanud tulemärgi oma südametunnistusse .
54004003	Nad keelavad abiellumast ja käsivad hoiduda roogadest , mis Jumal on loonud usklikele ja tõde juba mõistnutele tänuga vastuvõtmiseks .
54004004	Sest kõik , mis Jumal on loonud , on hea ja miski pole taunitav , mida võetakse vastu tänuga ,
54004005	sest seda pühitsetakse Jumala sõna ja palve läbi .
54004006	Kui sa seda vendadele õpetad , siis sa oled Kristuse Jeesuse tubli teenija , üles kasvanud usu ja hea õpetuse sõnades , mille järgi sa oled hakanud käima .
54004007	Aga labased kõned ja vananaistejutud lükka tagasi , harjuta end jumalakartuses !
54004008	Sest kehalisest harjutamisest on vähe kasu , aga jumalakartus on kasulik kõigeks ning sellel on praeguse ja tulevase elu tõotus .
54004009	See sõna on ustav ja väärib igati vastuvõtmist :
54004010	selleks me ju näeme vaeva ja võitleme , sest me oleme oma lootuse pannud elava Jumala peale , kes on kõigi inimeste , iseäranis usklike Päästja .
54004011	Seda käsi ja õpeta !
54004012	Ärgu keegi mõtelgu üleolevalt sinu noorusest , vaid saa usklikele eeskujuks kõnes , käitumises , armastuses , usus , puhtuses !
54004013	Ole hoolas ette lugema , ergutama , õpetama , kuni ma tulen !
54004014	Ära jäta hooletusse vaimuandi , mis sulle anti ennustuse läbi , kui vanemad panid oma käed sinu peale !
54004015	Nende asjade peale mõtle , ela selles , et su edenemine oleks avalik kõigile !
54004016	Pane tähele iseennast ja õpetust , jää kõigesse sellesse püsima , kui sa seda teed , siis sa päästad enda ja need , kes sind kuulavad .
54005001	Vana mehega ära kärgi , vaid räägi lahkesti nagu isaga , noorematega nagu vendadega ,
54005002	vanemate naistega nagu emadega , noorematega nagu õdedega - kõiges puhtuses .
54005003	Austa lesknaisi , kes on tõeliselt lesed !
54005004	Aga kui kellelgi lesknaisel on lapsi või lapselapsi , siis need õppigu esmalt ise kohtlema jumalakartlikult oma peret ja tänulikult tasuma , mis nad on võlgu oma vanematele ; sest see on meelepärane Jumala silmis .
54005005	Kes on aga lesknaine tõeliselt ja üksi maha jäänuna loodab Jumala peale , see jääb anuma ja palvetama nii ööd kui päevad .
54005006	Kes aga liiderdab , see on elusalt surnud .
54005007	Ja käsi neid , et nad elaksid laitmatult .
54005008	Kui aga keegi omaste ja kõige lähedasemate eest ei hoolitse , siis see on salanud ära usu ja on halvem kui uskmatu .
54005009	Leskede hulka loetagu see , kes on vähemalt kuuekümneaastane ning on olnud ühemehenaine ,
54005010	kelle heade tegude kohta on tunnistajaid , olgu ta lapsi üles kasvatanud või võõraid vastu võtnud või pühade jalgu pesnud või viletsaid abistanud või otsinud võimalust teha mis tahes heategusid .
54005011	Nooremad lesed aga jäta välja , sest kui neid haarab iharus , hoolimata Kristusest , siis nad tahavad abielluda
54005012	ja neile saab süüks , et nad on murdnud truudust esimesele lepingule .
54005013	Pealegi nad õpivad olema jõude ja käima mööda maju , ent nad ei ole üksnes jõude , vaid nad on ka lobisejad ja uudishimutsejad ning räägivad seda , mida ei sobi .
54005014	Ma tahan siis , et nooremad abielluksid , sünnitaksid lapsi , hoiaksid kodu ega annaks meie vastastele mingit alust halvustamiseks .
54005015	Sest mõned on juba saatana jälgedesse pöördunud .
54005016	Kui uskliku peres on lesknaisi , siis ta toetagu neid ja ärgu tulgu see koormaks kogudusele , et kogudus võiks toetada neid , kes on lesknaised tõeliselt .
54005017	Vanemaid , kes hästi juhatavad kogudusi , peetagu kahevõrra austusväärseiks , eriti neid , kes näevad vaeva sõna ja õpetamisega .
54005018	Pühakiri ütleb ju : ' Sa ei tohi siduda kinni pahmast tallava härja suud ! ' ja ' Tööline on väärt oma palka ' .
54005019	Vanema vastu tõstetud kaebust ära võta muidu kuulda , kui et on kaks või kolm tunnistajat .
54005020	Patustajaid noomi kõikide ees , et ka teised hakkaksid kartma .
54005021	Ma vannutan sind Jumala ja Issanda Jeesuse Kristuse ja valitud inglite ees , et sa seda kõike silmas peaksid ilma eelarvamusteta ega teeks midagi erapoolikult !
54005022	Ära ole kärmas käsi kellegi peale panema , ära ka tee end võõraste pattude osaliseks ! Hoia end puhtana !
54005023	Ära joo enam vett , vaid kasuta veidi veini oma kõhu ja oma sagedaste põdemiste pärast .
54005024	Mõne inimese patud on kohe ilmsed ja viivad kohtumõistmisele , aga mõne patud järgnevad neile .
54005025	Niisamuti on ka head teod ilmsed ning needki , mis seda ei ole , ei saa jääda varjule .
54006001	Kes iganes on orjana ikke all , pidagu oma peremehi kogu austuse vääriliseks , et Jumala nime ja õpetust ei teotataks .
54006002	Aga kellel on usklikud peremehed , ärgu mõtelgu neist üleolevalt sellepärast , et nad on vennad , vaid teenigu neid veel enam , sest nad on usklikud ja armsad ning heategevuses püüdlikud . Seda õpeta ja manitse !
54006003	Kui keegi õpetab teisiti ega jää meie Issanda Jeesuse Kristuse tervete sõnade ja jumalakartusele vastava õpetuse juurde ,
54006004	siis see on iseennast täis ega saa millestki aru , vaid on haige vaidlemisest ja sõnelemisest , millest tekib kadedust , riidu , teotust , kurje kahtlustusi ,
54006005	lõputuid hõõrumisi inimeste vahel , kes on mõistuse poolest rikutud ja ilma jäänud tõest , ning kes arvavad jumalakartuse olevat tuluallika .
54006006	Ent jumalakartus on suur tuluallikas , kui inimesele piisab sellest , mis tal on .
54006007	Ei ole me ju midagi toonud maailma , nii ei suuda me ka midagi maailmast ära viia .
54006008	Kui meil on aga elatist ja ihukatet , siis olgu neist meile küll .
54006009	Kes tahavad aga rikastuda , need langevad kiusatusse ja lõksu , paljudesse rumalaisse ja kahjulikesse himudesse , mis vajutavad inimesed sügavale hävingusse ja hukatusse .
54006010	Jah , kõige kurja juur on rahaarmastus , sest raha ihaldades on mõnedki eksinud ära usust ja on ise endale valmistanud palju valu .
54006011	Sina aga , Jumala inimene , põgene selle eest ! Taotle õigust , jumalakartust , usku , armastust , kannatlikkust , tasadust !
54006012	Võitle head usuvõitlust , hakka kinni igavesest elust , millele sa oled kutsutud , kui sa oled andnud hea tunnistuse paljude tunnistajate ees .
54006013	Ma käsin sind Jumala ees , kes teeb kõik elavaks , ja Kristuse Jeesuse ees , kes Pontius Pilaatuse ees andis hea tunnistuse ,
54006014	et sa käsku säilitaksid puhtalt ja laitmatult meie Issanda Jeesuse Kristuse ilmumiseni ,
54006015	mille parajal ajal toob nähtavale õnnis ja ainus võimas valitseja , kuningate Kuningas ja isandate Issand ,
54006016	kellel ainsana on surematus , kes elab ligipääsmatus valguses , keda ükski inimene pole näinud ega suudagi näha . Tema päralt olgu au ja igavene võimus ! Aamen .
54006017	Neid , kes on nüüdsel ajal rikkad , käsi , et nad ei oleks ülbed ega loodaks ebakindlale rikkusele , vaid Jumalale , kes valmistab meile kõike rikkalikult maitsmiseks ;
54006018	käsi neil teha head , saada rikkaks headelt tegudelt , olla lahke ja helde käega ,
54006019	talletades enesele vara heaks aluskiviks tuleviku tarvis , et haarata kinni tõelisest elust .
54006020	Oh Timoteos , hoia , mis su hoolde on usaldatud , pöördu ära labastest tühijuttudest ja valeliku tunnetuse vastuväidetest ,
54006021	mida omaks tunnistades mõned on kaldunud kõrvale usust . Arm olgu teiega !
55001001	Paulus , Kristuse Jeesuse apostel Jumala tahtmisel selle elu tõotust mööda , mis on Kristuses Jeesuses , -
55001002	armsale pojale Timoteosele : Armu , halastust ja rahu Jumalalt Isalt ja Kristuselt Jeesuselt , meie Issandalt !
55001003	Ma olen tänulik Jumalale , keda ma oma esivanemate viisil puhta südametunnistusega teenin , alatasa meenutades sind oma eestpalvetes ööl ja päeval ,
55001004	ning igatsedes sind näha , kui mulle tulevad meelde sinu pisarad , et ma saaksin täis rõõmu ,
55001005	mäletades sinu siirast usku , mis esmalt elas sinu vanaemas Loises ja sinu emas Eunikes ja nüüd - selles olen ma veendunud - elab ka sinus .
55001006	Sel põhjusel tuletan ma sulle meelde , et sa taas õhutaksid lõkkele Jumala ande , mis on sinus minu käte pealepanemise kaudu .
55001007	Jumal ei ole meile ju andnud arguse vaimu , vaid väe ja armastuse ja mõistlikkuse vaimu .
55001008	Ära siis häbene tunnistamast meie Issandat ega mind , tema vangi , vaid kannata koos minuga kurja evangeeliumi pärast Jumala väe abil ,
55001009	kes on meid päästnud ja kutsunud püha kutsega , mitte meie tegude järgi , vaid omaenese kavatsuse ja armu järgi , mis meile on antud Kristuses Jeesuses enne igavesi aegu ,
55001010	nüüd on aga saanud avalikuks meie Päästja Kristuse Jeesuse ilmumise läbi , kes on kõrvaldanud surma ning on evangeeliumi kaudu toonud valge ette elu ja kadumatuse ,
55001011	mille kuulutajaks ja apostliks ning õpetajaks mind on seatud .
55001012	Sel põhjusel ma ka kannatan . Ent ma ei häbene , sest ma tean , kellesse ma olen uskuma hakanud ja olen veendunud , et tema on vägev hoidma minu hoolde usaldatut oma päevani .
55001013	Võta terve õpetuse eeskujuks see , mida sa minult oled kuulnud usus ja armastuses , mis on Kristuses Jeesuses !
55001014	Seda head , mis su hoolde on usaldatud , hoia Püha Vaimu abil , kes meis elab .
55001015	Sa tead seda , et mulle on pööranud selja kõik , kes on Aasias , nende seas Fügelos ja Hermogenes .
55001016	Issand andku halastust Onesiforose kodule , sest tema on mind sagedasti kosutanud ega ole häbenenud mu ahelaid ,
55001017	vaid kui ta juhtus Rooma , otsis ta mind hoolega ning leidis üles .
55001018	Issand andku talle leida halastust Issanda käest oma päeval ! Ja kui palju ta on abistanud mind Efesoses , tead sina kõige paremini .
55002001	Sina siis , mu poeg , saa vägevaks armus , mis on Kristuses Jeesuses !
55002002	Ja mida sa minult oled kuulnud paljude tunnistajate kuuldes , see anna ustavate inimeste hoolde , kes edaspidi sobivad õpetama ka teisi .
55002003	Kannata koos minuga kurja nagu Kristuse Jeesuse tubli sõdur !
55002004	Ükski , kes on sõjateenistuses , ei seo end argielu askeldustega , kui ta tahab jääda meelepäraseks sellele , kes ta on sõduriks kutsunud .
55002005	Ja kui keegi võistleb , ei saa ta ometi võidupärga , kui ta ei võistle korrakohaselt .
55002006	Tööd rügav põllumees peab esimesena saama osa viljast .
55002007	Mõtle sellele , mis ma ütlen ! Küll Issand annab sulle arusaamist kõiges .
55002008	Olgu sul meeles Jeesus Kristus , kes on üles äratatud surnuist , kes põlvneb Taaveti soost ! See on evangeelium ,
55002009	mille pärast ma kannatan kurja ja olen koguni ahelates nagu mõni roimar . Kuid Jumala sõna ei ole ahelais .
55002010	Seetõttu ma talun kõike äravalitute pärast , et ka nemad saaksid pääste Kristuses Jeesuses igavese kirkusega .
55002011	Ustav on see sõna : Kui me oleme surnud koos temaga , siis ka elame koos temaga ,
55002012	kui me jääme püsima vaevas , siis valitseme koos kuningatena , kui me tema salgame , siis salgab ka tema meid ,
55002013	kui me oleme uskmatud , jääb tema ometi ustavaks , sest ta ei saa ennast salata .
55002014	Seda tuleta neile meelde , vannutades Jumala ees , et nad ei peaks sõnasõda - sellest pole mingit kasu , see vaid hukutab kuulajad .
55002015	Püüa hoolega osutuda Jumala ees kõlblikuks töötegijana , kel pole tarvis häbeneda , kes tõe sõna kuulutab õigesti .
55002016	Labastest tühijuttudest hoidu aga eemale ! Nende rääkijad ju lähevad aina kaugemale jumalakartmatuses
55002017	ja nende sõna levib otsekui vähktõbi . Nende seast on Hümenaios ja Fileetos ,
55002018	kes on kaldunud kõrvale tõest , öeldes , et ülestõusmine on juba toimunud , ning rikuvad ära mõnede usu .
55002019	Ometi püsib kindlana Jumala seatud aluskivi , millel on see pitser : ' Issand tunneb omi ' ja ' Ülekohtust taganegu igaüks , kes nimetab Issanda nime ' .
55002020	Aga suures majas ei ole üksnes kuld - ja hõbeastjaid , vaid neid on ka puust ja savist - osa auliseks , osa autuks tarbeks .
55002021	Kui nüüd keegi end puhastab neist vigadest , siis ta saab auliseks astjaks , pühitsetuks ja peremehele kasulikuks , valmiks igale heale teole .
55002022	Põgene noorusea himude eest ! Taotle õiglust , usku , armastust ja rahu nendega , kes Issandat appi hüüavad puhtast südamest !
55002023	Aga sõgedad ja kasvatamatud arutlemised lükka tagasi , teades , et need tekitavad tülisid .
55002024	Issanda sulasel ei ole tarvis tülitseda , vaid ta olgu lahke kõikide vastu , osav õpetama , valmis kannatama kurja ,
55002025	kes tasadusega kasvatab vastupanijaid selleks , et ehk Jumal annab neile meeleparandust tõe mõistmiseks ,
55002026	ja et nad kaineneksid ja pääseksid lahti kuradi paelust , mis on püüdnud nad oma tahtmise valda .
55003001	Aga see olgu sul teada , et viimseil päevil tuleb raskeid aegu ,
55003002	sest siis on inimesi , kes on enesearmastajad , rahaahned , kelkijad , ülbed , teotajad , sõnakuulmatud vanemaile , tänamatud , nurjatud ,
55003003	halastamatud , leppimatud , laimajad , ohjeldamatud , jõhkrad , hea põlgajad ,
55003004	reetlikud , tormakad , upsakad , rohkem lõbu - kui jumalaarmastajad ,
55003005	kellel on küll jumalakartuse nägu , aga kes on salanud selle väe . Niisuguseid väldi !
55003006	Nendest on ju mõned , kes poetuvad perekondadesse ja haaravad oma mõju alla pattudega koormatud ja mitmesugustest himudest aetavaid naisterahvaid ,
55003007	kes aina õpivad , ent kunagi ei suuda jõuda tõe mõistmisele .
55003008	Nii nagu Jannes ja Jambres panid vastu Moosesele , nõnda panevad ka nemad vastu tõele . Nad on inimesed , kelle mõistus on rikutud ja kes on kõlbmatud usu poolest .
55003009	Kuid palju kaugemale nad enam ei jõua , sest nende meeletus saab silmanähtavaks kõigile , nii nagu nende kahegi puhul sündis .
55003010	Sina aga oled järgnenud mulle minu õpetuses , eluviisis , kavatsustes , usus , pikas meeles , armastuses , vastupidamises ,
55003011	tagakiusamistes , kannatustes , mis mulle on osaks saanud Antiookias , Ikoonionis , Lüstras . Millist tagakiusamist ma olen pidanud taluma , ent kõigest on Issand mind välja kiskunud !
55003012	Ja kõiki , kes tahavad elada jumalakartlikult Kristuses Jeesuses , kiusatakse taga .
55003013	Kurjad inimesed ja petised lähevad aga ikka pahemaks , eksides ise ja eksitades teisi .
55003014	Aga sina püsi selles , mida sa oled õppinud ja usaldanud , teades , kelle käest sa oled õppinud ,
55003015	ja kuna sa tunned lapsest saadik pühi kirju , mis võivad sulle tarkust anda päästeks usu kaudu , mis on Kristuses Jeesuses .
55003016	Kogu Pühakiri on Jumala sisendatud ja kasulik õpetamiseks , noomimiseks , parandamiseks , kasvatamiseks õiguses ,
55003017	et Jumala inimene oleks täiesti varustatud ja valmis igale heale teole .
55004001	Ma vannutan sind Jumala ja Kristuse Jeesuse ees , kes tuleb kohut mõistma elavate ja surnute üle , ning tema ilmumise ja tema kuningriigi nimel :
55004002	Kuuluta sõna , astu esile , olgu aeg paras või ärgu olgu , noomi , manitse , julgusta igati pika meelega ja õpetamisega .
55004003	Sest tuleb aeg , mil nad ei salli tervet õpetust , vaid otsivad endile oma himude järgi õpetajaid , kes kõditavad nende kõrvu ,
55004004	ja pööravad end eemale tõest ning pöörduvad müütide poole .
55004005	Aga sina ole igati kaine , kannata kurja , tee evangeeliumikuulutaja tööd , täida oma hoolekandetööd !
55004006	Sest mind valatakse juba joogiohvrina ja mu lahkumisaeg on käes .
55004007	Olen võidelnud head võitlemist , lõpetanud elujooksu , säilitanud usu .
55004008	Nüüd on mulle valmis pandud õiguse pärg , mille Issand , õiglane kohtunik , oma päeval mulle annab , aga mitte üksnes mulle , vaid kõikidele , kes igatsevad tema ilmumist .
55004009	Tõtta peatselt tulema mu juurde ,
55004010	sest praegust ajastut armastama hakates on Deemas mu maha jätnud ja läinud Tessaloonikasse , Kreeskens Galaatiasse ja Tiitus Dalmaatsiasse .
55004011	Luukas üksi on minu juures . Võta Markus ning too ta enesega , sest ta on väga vajalik mulle abiliseks .
55004012	Tühhikose ma läkitasin Efesosse .
55004013	Kui sa tuled , too kaasa mantel , mille ma jätsin Karpose juurde Troasesse , ja raamatud , eriti aga pärgamendid .
55004014	Vasksepp Aleksandros on teinud mulle palju kurja . Issand tasugu talle tema tegude järgi !
55004015	Ole sinagi tema suhtes valvas , sest ta on ägedasti meie sõnadele vastu .
55004016	Kui ma esimest korda kohtus enese eest kostsin , siis ei seisnud keegi mu kõrval , vaid kõik jätsid mu maha . Ärgu pandagu seda neile süüks !
55004017	Aga Issand seisis minu kõrval ja tegi mu vägevaks , et sõna kuulutamine minu läbi saaks täielikult teoks ja kõik rahvad seda kuuleksid ; nii ma olen välja kistud lõvi suust .
55004018	Küll Issand kisub mu välja igast kurjast teost ja viib mu varjule oma taevasesse kuningriiki . Tema päralt olgu kirkus igavesest ajast igavesti ! Aamen .
55004019	Tervita Priskat ja Akvilat ja Onesiforose peret !
55004020	Erastos jäi Korintosesse , Trofimose pidin aga jätma haigena Mileetosesse .
55004021	Tõtta siia enne talve ! Eubulos ja Pudens ja Linos ja Klaudia ning kõik vennad tervitavad sind !
55004022	Issand olgu sinu vaimuga ! Arm olgu teiega !
56001001	Paulus , Jumala sulane ning Jeesuse Kristuse apostel Jumalast valitute usu järgi ja selle tõe tunnetuse järgi , mis vastab jumalakartusele ,
56001002	igavese elu lootuse põhjal , mille Jumal , kes ei valeta , on tõotanud enne igavesi aegu ,
56001003	ja kes on määratud ajal teinud oma sõna avalikuks jutlustamise läbi , mis on usaldatud minu kätte Jumala , meie Päästja käsu kohaselt , -
56001004	Tiitusele , tõelisele pojale meie ühise usu poolest : Armu ja rahu Jumalalt Isalt ja Issandalt Jeesuselt Kristuselt , meie Päästjalt !
56001005	Ma jätsin su Kreetale maha selleks , et sa seaksid korda , mis jäi korraldamata , ning seaksid vanemaid igasse linna , nagu ma tegin sulle ülesandeks :
56001006	kui keegi on laitmatu - ühenaisemees , kellel on usklikud lapsed , keda ei süüdistata ulaelus ega allumatuses .
56001007	Sest ülevaataja peab Jumala majapidajana olema laitmatu : selline , kes ei ole ennast täis , äkiline , joomar , kakleja , liigkasuvõtja ,
56001008	vaid külalislahke , head armastav , mõõdukas , õiglane , vaga , kasin ,
56001009	kes peab kinni õpetusekohasest ustavast sõnast , nii et ta oleks suuteline niihästi manitsema terve õpetuse varal kui ka ümber veenma vasturääkijaid .
56001010	Sest on palju vastuhakkajaid , lobisejaid ja eksitajaid , eriti ümberlõigatute seas ,
56001011	kelle suu tuleb sulgeda , sest nad pööravad ära terved pered , õpetades häbiväärsest kasuhimust seda , mida ei peaks .
56001012	Üks nende seast , nende oma prohvet , on öelnud : ' Kreetalased on luiskajad , tigedad loomad , laisklejad vatsad . '
56001013	See tunnistus on tõsi . Sel põhjusel noomi neid karmilt , et nad oleksid usult terved ,
56001014	ei hooliks juudi müütidest ega tõele selja pööranud inimeste käskudest .
56001015	Puhtaile on kõik puhas , aga rüvedaile ja uskmatuile pole miski puhas , vaid rüve on nii nende meel kui südametunnistus .
56001016	Nad väidavad end tundvat Jumalat , aga tegudega salgavad tema , sest nad on jäledad ja sõnakuulmatud ega ole ühelegi heale teole kõlblikud .
56002001	Sina räägi aga seda , mis on kohane tervele õpetusele !
56002002	Vanad mehed olgu kained , väärikad , mõõdukad , terved usus , armastuses , kannatlikkuses .
56002003	Niisamuti käitugu vanad naised pühalikult : ärgu olgu keelepeksjad , ärgu orjaku liigselt veini , vaid õpetagu head ,
56002004	et nad suudaksid mõistlikult juhatada noori naisi armastama mehi ja lapsi .
56002005	Nad peavad olema mõõdukad , puhta meelega , virgad majatalituses , head , alistunud oma meestele , et Jumala sõna ei teotataks .
56002006	Niisamuti manitse nooremaid mehi olema mõõdukad igas suhtes ,
56002007	näidates iseennast heade tegude eeskujuna ja pakkudes rikkumatut , väärikat õpetust ,
56002008	tervet vastuvaidlematut sõna , et vastane häbeneks , kui tal pole meist rääkida midagi halba .
56002009	Orjad alistugu oma peremeestele kõiges , olgu nende meele järgi , ärgu rääkigu vastu ,
56002010	ärgu näpaku , vaid osutagu kõigiti ustavust , et nad ehiksid igati Jumala , meie Päästja õpetust .
56002011	Jah , Jumala arm on ilmunud päästvana kõigile inimestele
56002012	ja kasvatab meid , et me , öeldes lahti jumalakartmatusest ja ilmalikest himudest , elaksime praegusel ajal mõõdukalt ja õiglaselt ja jumalakartlikult ,
56002013	oodates õndsa lootuse täitumist ning suure Jumala ja meie Päästja Jeesuse Kristuse kirkuse ilmumist .
56002014	Tema on loovutanud iseenda meie eest , et meid lunastada kõigest ülekohtust ja puhastada endale pärisrahvaks , innukaks headele tegudele .
56002015	Seda räägi ja manitse ning veena nõudlikult ! Ükski ärgu alahinnaku sind !
56003001	Tuleta neile meelde , et nad alistuksid valitsejaile ja võimukandjaile , oleksid kuulekad , valmis igale heale teole ,
56003002	kedagi ei teotaks , oleksid rahupüüdlikud , leebed , osutades kõigi inimeste vastu igapidi tasadust .
56003003	Meiegi olime kord ju arutud , sõnakuulmatud , eksijad , orjates mitmesuguseid himusid ja lõbusid , elades kurjuses ja kadeduses , olime vihaalused ja vihkasime üksteist .
56003004	Kui aga Jumala , meie Päästja heldus ja inimesearmastus ilmus ,
56003005	siis ta päästis meid - mitte õiguse tegude tõttu , mida meie nagu oleksime teinud , vaid oma halastust mööda , uuestisünni pesemise ja Püha Vaimu uuendamise kaudu .
56003006	Seda Vaimu on ta meie peale ohtralt valanud Jeesuse Kristuse , meie Päästja läbi ,
56003007	et meie , tema armust õigeks saanud , oleksime igavese elu pärijaiks lootuse põhjal .
56003008	See sõna on ustav ning ma tahan , et sa neid asju tõsiselt rõhutaksid , et need , kes on hakanud Jumalat uskuma , oleksid hoolsad tegema häid tegusid . See on hea ja inimestele kasulik .
56003009	Aga rumalatest vaidlemistest ja arutlustest sugupuude üle ning riiust ja seadusetülidest hoidu kaugele , sest need on kasutud ja tühised .
56003010	Eksiõpetusega inimesest pöördu pärast ühe - või kahekordset noomimist ära ,
56003011	teades , et niisugune on pöörane ja teeb pattu ning on ise enese hukka mõistnud .
56003012	Kui ma Artemase või Tühhikose sinu juurde saadan , siis tõtta minu juurde Nikopolisesse , sest ma olen otsustanud seal talve veeta .
56003013	Seadusetundja Zeenas ja Apollos läkita teele hoolsalt varustatuna , et neil midagi ei puuduks .
56003014	Õppigu meiegi omad tegema häid tegusid seal , kus neid tõepoolest on vaja , et nad ei jääks viljata .
56003015	Sind tervitavad kõik , kes on minuga . Tervita neid , kes meid armastavad usus ! Arm olgu teie kõikidega !
57001001	Paulus , Kristuse Jeesuse vang , ja vend Timoteos - armsale Fileemonile , meie kaastöölisele ,
57001002	ja õde Appiale ja meie kaasvõitlejale Arhipposele ning kogudusele , kes käib su kojas koos :
57001003	Armu teile ja rahu Jumalalt , meie Isalt , ja Issandalt Jeesuselt Kristuselt !
57001004	Ma tänan oma Jumalat , meenutades alati sind oma palvetes .
57001005	Olen kuulnud sinu usust Issandasse Jeesusesse ja sinu armastusest tema ja kõigi pühade vastu .
57001006	Ma palvetan , et su usu osadus aitaks sind kõige hea tunnetamises , mis meis on Kristuse suhtes .
57001007	Mul on olnud palju rõõmu ja julgustust sinu armastuse pärast , sest sinu kaudu , vend , on pühade südamed saanud kosutust .
57001008	Seepärast , kuigi mul on rohkesti julgust Kristuses sind käskida , mis on su kohus ,
57001009	ma siiski meelsamini palun sind armastuse pärast . Olles vana mees Paulus , aga nüüd ka Jeesuse Kristuse vang ,
57001010	palun sind oma lapse Oneesimose pärast , kelle ma sünnitasin vangipõlves ,
57001011	kellest polnud sulle varem kasu , aga kes nüüd on vägagi kasuks nii sulle kui ka mulle .
57001012	Ma saadan ta sulle tagasi , tema , see tähendab mu oma südame .
57001013	Ma oleksin tahtnud pidada teda enese juures , et ta sinu asemel oleks hooldanud mind , kui olen evangeeliumi pärast vangipõlves ,
57001014	aga ilma sinu nõusolekuta ei tahtnud ma teha midagi , et sinu heategu poleks sunnitud , vaid vabatahtlik .
57001015	Sest seepärast ta vist oligi sinust lahutatud mõneks ajaks , et sa saaksid ta tagasi jäädavalt ,
57001016	mitte enam orjana , vaid ülemana orjast : armsa vennana , kelleks ta on eriti minule , aga kui palju enam veel sinule , niihästi liha poolest kui ka Issandas .
57001017	Kui sa nüüd mind pead oma usukaaslaseks , siis võta ta vastu nagu mind ennast !
57001018	Aga kui ta sulle on teinud ülekohut või võlgneb midagi , siis pane see minu arvele .
57001019	Mina , Paulus , kirjutan oma käega : ' Mina maksan ! ' , et sulle mitte öelda , et sa oled mulle võlgu ka iseenese .
57001020	Jah , vend , ma tahaksin sinu üle olla rõõmus Issandas ! Saada mu südamele hingamist Kristuses !
57001021	Veendunud sinu kuulekuses , ma kirjutan sulle , sest ma tean , et sa teed veel enamgi , kui ma ütlen .
57001022	Ühtlasi sea mulle valmis ka tuba , sest ma loodan , et mind kingitakse armust teile teie eestpalvete tõttu .
57001023	Sind tervitavad Epafras , mu kaasvang Kristuses Jeesuses ,
57001024	ning mu kaastöölised Markus , Aristarhos , Deemas ja Luukas .
57001025	Issanda Jeesuse Kristuse arm olgu teie vaimuga !
58001001	Jumal , kes muiste palju kordi ja mitmel viisil rääkis esivanematele prohvetite kaudu ,
58001002	on nüüd päevade lõpul meile rääkinud Poja kaudu , kelle ta on seadnud kõigi asjade pärijaks , kelle läbi ta on ka maailmad teinud ,
58001003	kes , olles tema kirkuse kiirgus ja tema olemuse kuju ning kandes kõiksust oma väe sõnaga , on pärast seda , kui ta oli täide viinud pattudest puhastamise , istunud Ausuuruse paremale käele kõrgeimas taevas
58001004	ning saanud ülemaks inglitest , kuivõrd ta on pärinud neist ülevama nime .
58001005	Sest missugusele inglile on Jumal kunagi öelnud : ' Sina oled mu Poeg , täna ma sünnitasin sinu . ' ? Ja veel : ' Mina olen temale Isaks ja tema saab minule Pojaks ! ' ?
58001006	Aga kui ta toob oma esmasündinu maa peale , siis ta ütleb : ' Ka kõik Jumala inglid kummardagu teda ! '
58001007	Inglite kohta ta ütleb küll : ' Ta teeb oma inglid tuulteks ja oma teenijad tuleleegiks . '
58001008	Aga Pojale ta ütleb : ' Sinu troon , Jumal , seisab igavesest ajast igavesti ja õiglus on su kuningakepp .
58001009	Sa oled armastanud õigust ja vihanud ülekohut , seepärast on Jumal , sinu Jumal sind võidnud rõõmuõliga enam kui su kaaslasi . '
58001010	Ja : ' Sina , Issand , oled alguses rajanud maa ja taevad on su kätetöö .
58001011	Need hävivad , aga sina jääd seisma , kõik nad kuluvad nagu kuub
58001012	ja sa keerad nad kokku just nagu rõiva , nagu kuue , ja nad muudetakse . Aga sina oled ikka seesama ja sinu aastad ei lõpe . '
58001013	Või missugusele inglile on ta kunagi öelnud : ' Istu mu paremale käele , kuni ma panen su vaenlased su jalajäriks ! ' ?
58001014	Eks nad kõik ole vaid teenijad vaimud , läkitatud abistama neid , kes ükskord pärivad pääste ?
58002001	Seepärast tuleb meil palju hoolsamini panna tähele seda , mida me oleme kuulnud , et meid kõrvale ei uhutaks .
58002002	Sest kui juba inglite kaudu räägitud sõna jäi püsima ning iga üleastumine ja sõnakuulmatus sai oma õige palga ,
58002003	kuidas siis meie võiksime pageda , kui me ei hooli nii suurest päästest , mis sai alguse Issanda enda kuulutusest ja mida meile on kinnitanud need , kes kuulsid ,
58002004	kusjuures Jumal ise on kinnitanud nende tunnistust tunnustähtede ja imedega , mitmesuguste vägevate tegudega ning Püha Vaimu andidega , mida ta jagas oma tahtmise järgi .
58002005	Ta ei alistanud ju inglitele tulevast maailma , millest me räägime .
58002006	Aga keegi kusagil ütleb tunnistades : ' Mis on inimene , et sa teda meeles peaksid , või Inimese Poeg , et sa temast hooliksid ?
58002007	Sa tegid ta pisut alamaks inglitest , siis sa pärgasid ta kirkuse ja auga ,
58002008	kõik sa alistasid tema jalge alla . ' Selles kõige alistamises ei ole ta jätnud ju midagi talle alistamata . Aga praegu me ei näe veel , et kõik oleks talle alistatud .
58002009	Ometi me näeme teda , Jeesust , kes oli tehtud pisut alamaks inglitest , nii et ta Jumala armu läbi kõigi eest maitseks surma , nüüd pärjatuna kirkuse ja auga surma kannatamise pärast .
58002010	Sest Jumalale , kelle päralt on kõik ja kelle läbi on kõik , oli kohane , et ta teeks kannatuste kaudu täiuslikuks nende pääste Rajaja , selle , kes viib kirkusse palju lapsi .
58002011	Jah , niihästi Pühitseja kui pühitsetavad on kõik ühe Isa lapsed . Sel põhjusel Jeesus ei häbenegi neid hüüda vendadeks .
58002012	Ta ütleb : ' Ma tahan kuulutada su nime oma vendadele , koguduse keskel tahan ma laulda sulle kiitust ! '
58002013	Ja taas : ' Ma tahan loota tema peale . ' Ja taas : ' Vaata , siin olen mina ja lapsed , keda Jumal on mulle andnud ! '
58002014	Et nüüd lapsed on liha ja vere osalised , siis on ka Jeesus ise otse samal viisil liha ja vere omaks võtnud , et ta surma kaudu kõrvaldaks selle , kellel on võimus surma üle - see tähendab kuradi - ,
58002015	ja vabastaks need , kes surma kartes olid kogu eluaja orjapõlves .
58002016	Sest ega ta ometi hoolitse inglite eest , vaid ta hoolitseb Aabrahami soo eest !
58002017	Seepärast ta pidigi kõiges saama vendade sarnaseks , et temast saaks halastav ja ustav ülempreester Jumala ees rahva pattude lepitamiseks .
58002018	Sest seetõttu , et ta ise on kannatanud kiusatuna , võib ta aidata neid , keda kiusatakse .
58003001	Seepärast , pühad vennad , taevase kutsumise osalised , mõtelgem meie usutunnistuse apostli ja ülempreestri Jeesuse peale ,
58003002	kes - nagu ka Mooses tema kojas - on olnud ustav oma Ametisseseadjale .
58003003	Sest tema vääris suuremat kirkust kui Mooses , nii nagu valmistajal on suurem au kui kojal .
58003004	Igal kojal on ju oma valmistaja , aga kes kõik on valmistanud , see on Jumal .
58003005	Mooses oli küll ustav kogu tema kojas otsekui sulane tunnistuseks kõigest , mida veel pidi räägitama ,
58003006	Kristus on aga tema koja üle kui ustav Poeg . Ja tema koda oleme meie , kui me vaid peame kinni julgusest ja lootusest , mille üle me kiitleme .
58003007	Seepärast on nõnda , nagu Püha Vaim ütleb : ' Täna , kui teie tema häält kuulete ,
58003008	ärge tehke oma südant kõvaks nagu nurina ajal , kiusatusepäeval kõrbes ,
58003009	kus teie esiisad kiusasid mind proovile pannes , kuigi nad olid minu tegusid näinud nelikümmend aastat .
58003010	Seepärast tõusis mu viha selle sugupõlve vastu ja ma ütlesin : Nad aina eksivad oma südames , aga minu teid nad ei ole ära tundnud .
58003011	Nii ma vandusin oma vihas : Nad ei saa minu hingamisse ! '
58003012	Vaadake , vennad , kas ehk kellelgi teie seast ei ole kuri süda , mis uskmatuses ära taganeb elavast Jumalast !
58003013	Pigem julgustagem üksteist iga päev , niikaua kui veel öeldakse ' täna ' , et keegi teist ei paaduks patu pettuse läbi !
58003014	Me oleme ju saanud Kristuse osalisteks , kui me vaid lõpuni kinni peame sellest , mis meil alguses oli .
58003015	Selles ütlemises : ' Täna , kui teie tema häält kuulete , ärge tehke oma südant kõvaks nagu nurina ajal ' -
58003016	kes siis olid need kuuljad , kes nurisesid ? Eks ju kõik need , kes olid Egiptusest välja läinud Moosese juhtimisel ?
58003017	Aga kelle peale ta viha tõusis neljakümneks aastaks ? Eks nende peale , kes patustasid , kelle kehad langesid kõrbes surnuna ?
58003018	Aga kellele ta siis vandus , et nemad ei saa tema hingamisse , kui mitte neile , kes olid sõnakuulmatud ?
58003019	Nii me näeme , et nad ei võinud sisse pääseda oma uskmatuse pärast .
58004001	Kartkem siis , kuni tõotus saada tema hingamisse on veel jõus , et kedagi teie seast ei leita maha jäänud olevat !
58004002	Meile on kuulutatud evangeeliumi nõnda nagu neilegi , kuid kuuldud sõnast ei olnud neil kasu , sest see ei talletunud usu läbi kuulajaisse .
58004003	Meie aga , kes oleme uskunud , saame hingamisse , millest ta on öelnud : ' Nii ma vandusin oma vihas : Nad ei saa minu hingamisse ! ' Kuigi Jumala teod on olnud valmis juba maailma rajamisest peale -
58004004	kusagil on ju öeldud seitsmenda päeva kohta nõnda : ' Ja Jumal hingas seitsmendal päeval kõigist oma tegudest ' ,
58004005	siin aga : ' Nad ei saa minu hingamisse ' .
58004006	Nii jääb nüüd võimalus , et mõned saavad sinna sisse . Ja et need , kellele evangeeliumi esmalt kuulutati , ei ole sinna sisse saanud oma sõnakuulmatuse pärast - ,
58004007	siis ta määrab jälle ühe päeva tänaseks päevaks , kui ta nii pika aja pärast Taaveti kaudu ütles , nõnda nagu varem on öeldud : ' Täna , kui te kuulete tema häält , ärge tehke oma südant kõvaks ! '
58004008	Sest kui Joosua oleks nad viinud hingamisse , siis ta ei oleks rääkinud pärast seda ühest teisest päevast .
58004009	Nii on siis Jumala rahva hingamisaeg alles ees ,
58004010	sest kes läheb tema hingamisse , see hingab ka ise oma tegudest , nii nagu Jumal oma tegudest .
58004011	Olgem siis agarad sisse minema sellesse hingamisse , et keegi ei langeks sellesama sõnakuulmatuse eeskujul !
58004012	Sest Jumala sõna on elav ja tõhus ja vahedam kui ükski kaheterane mõõk ning tungib läbi , kuni ta eraldab hinge ja vaimu , liigesed ja üdi , ning on südame meelsuse ja kaalutluste hindaja .
58004013	Ja ükski loodu ei ole tema ees nähtamatu , vaid kõik on alasti ja paljastatud tema silma ees - tema ees , kellele meil tuleb aru anda .
58004014	Et meil nüüd on suur ülempreester Jeesus , Jumala Poeg , kes on läbinud taevad , siis hoidkem kinni usust , mida me tunnistame !
58004015	Sest meil pole niisugune ülempreester , kes ei suuda kaasa tunda meie nõrkustele , vaid selline , kes on olnud kõigiti kiusatud nii nagu meie , ja siiski ilma patuta .
58004016	Läki siis julgusega armu aujärje ette , et me halastust saaksime ja armu abiks leiaksime parajal ajal !
58005001	Iga ülempreester , kes võetakse inimeste hulgast , seatakse inimeste asemel läbi käima Jumalaga , et ta tooks ande ja ohvreid pattude eest .
58005002	Ta suudab mõistvalt kohelda arutuid ja eksijaid , kuna ta isegi on nõrkusest piiratud .
58005003	Ja selle nõrkuse tõttu peab ta niisamuti nagu rahva , nõnda ka iseenese eest ohverdama pattude pärast .
58005004	Ja keegi ei võta enesele seda au ise , vaid Jumala kutsel nagu Aarongi .
58005005	Nõnda ei ole ka Kristus austanud ennast ise ülempreestriks saamisega , vaid see , kes talle on ütelnud : ' Sina oled mu Poeg , täna ma sünnitasin sinu . '
58005006	Nõnda ta ütleb ka teises kohas : ' Sina oled igavesti preester Melkisedeki korra järgi . '
58005007	Oma maise elu päevil ohverdas Jeesus palumisi ja anumisi suure hüüdmise ja pisaratega selle poole , kes teda võis päästa surmast , ja teda võeti kuulda tema allaheitlikkuse tõttu .
58005008	Ja olles küll Poeg , õppis ta kuulekust selle läbi , mida ta kannatas .
58005009	Ja kui ta oli saanud täiuslikuks , sai ta igavese pääste toojaks kõigile , kes on talle kuulekad ,
58005010	kuna Jumal oli kuulutanud tema ülempreestriks Melkisedeki korra järgi .
58005011	Sellest oleks meil palju rääkida , aga see on raskesti seletatav , sest te olete jäänud kuulmisele tuimaks .
58005012	Teie , kes te selle aja peale peaksite olema õpetajad , vajate , et teile jälle õpetataks Jumala sõnade esmaseid algeid , te olete saanud nende väärseks , kes vajavad piima , mitte tahket toitu .
58005013	Igaüks , kes toitub piimast , on veel vilumata õiguse sõnas , sest ta on alles väeti laps .
58005014	Tahke toit on aga täisealiste jaoks , kelle meeled on kogemuste varal harjunud eristama head ja kurja .
58006001	Seepärast , jättes kõrvale õpetuse Kristuse alguse kohta , suundugem täiuslikkusele . Ärgem hakakem taas rajama alust meeleparandusele surnud tegudest , usule Jumalasse ,
58006002	õpetusele ristimisest , käte pealepanemisest , surnute ülestõusmisest ja igavesest hukkamõistust .
58006003	Seda me teemegi , kui Jumal lubab .
58006004	On ju võimatu neid , kes kord on olnud valgustatud , kes on maitsnud taevast andi ja saanud osa Pühast Vaimust ,
58006005	kes on kogenud Jumala head sõna ja tulevase ajastu vägesid
58006006	ning ometi ära taganenud - neid on võimatu uuendada jälle meeleparanduseks , sest et nad iseendi kahjuks löövad Jumala Poja risti ja teevad ta naeruks .
58006007	Maa , mis joob sagedasti sellele langevat vihma ja kasvatab kasulikke taimi neile , kes seda ka harivad , saab õnnistuse Jumalalt ,
58006008	aga maa , mis kannab kibuvitsu ja ohakaid , on kõlbmatu ja lähedal äraneedmisele , mille lõpp on ärapõletamine .
58006009	Me oleme aga veendunud , armsad , et teie puhul on lugu parem ja pääste võimalik , kuigi me räägime nõnda .
58006010	Sest Jumal ei ole ülekohtune , nii et ta unustaks ära teie teo ja armastuse , mida te olete osutanud tema nimele , kui te aitasite pühasid ja aitate veelgi .
58006011	Me ihkame aga , et igaüks teist osutaks sedasama agarust lootuse kinnitamiseks kuni lõpuni ,
58006012	et te ei jääks loiuks , vaid võtaksite eeskujuks neid , kes pärivad tõotused usu ja pika meele tõttu .
58006013	Kui Jumal Aabrahamile tõotas , siis ta vandus iseenese juures , kuna tal ei olnud kedagi suuremat , kelle juures vanduda .
58006014	Ta ütles : ' Tõesti , õnnistades õnnistan ma sind ja rohkendades rohkendan ma sind ! '
58006015	Ja nõnda , olles pikameelne , koges ta tõotuse täitumist .
58006016	Inimesed vannuvad ju kellegi suurema juures , kui nad ise on , ja vanne on neile kinnitus igasuguse vastuvaidlemise lõpetamiseks .
58006017	Just seepärast , et Jumal tahtis tõotuse pärijaile veel selgemini näidata oma nõu kõikumatust , kinnitas ta seda vandega ,
58006018	et kahe kõikumatu tõsiasja läbi , milles on võimatu Jumala valelikkus , saaksime mõjuvat julgustust meie , kes oleme rutanud kinni haarama antud lootusest ,
58006019	mis on meile nagu hinge ankur , kindel ja kinnitatud . See ulatub vahevaiba taha sisimasse ,
58006020	kuhu Jeesus , meie eeljooksja , on läinud sisse meie heaks , saades Melkisedeki korra järgi igavesti ülempreestriks .
58007001	Seesama Melkisedek oli ju Saalemi kuningas , Kõigekõrgema Jumala preester , kes tuli vastu Aabrahamile , kui see pöördus tagasi kuningaid löömast , ja õnnistas teda ,
58007002	kellele ka Aabraham jagas kümnist kõigest , ja kes on , nagu ta nimi esmalt tõlgitakse , ' Õiguse kuningas ' , siis aga ka Saalemi kuningas , see on ' Rahu kuningas ' ,
58007003	isatu , ematu , suguvõsatu , kellel ei ole päevade algust ega elu otsa , aga sarnaselt Jumala Pojaga jääb preestriks jäädavalt .
58007004	Vaadake siis , kui suur on see , kellele ka peavanem Aabraham andis kümnist sõjasaagist !
58007005	Leevi poegadel , kes saavad preestriameti , on küll käsk võtta Seaduse järgi kümnist rahva , see tähendab oma vendade käest , ehk küll nemadki on lähtunud Aabrahami niuetest .
58007006	Aga see , kelle sugu nende sekka ei arvata , võttis kümnist Aabrahami käest ja õnnistas teda , kellel olid tõotused .
58007007	Vastuvaidlematult on nii , et alam saab õnnistuse ülemalt .
58007008	Ja siin võtavad kümnist surelikud inimesed , seal aga see , kellest tunnistatakse , et ta elab .
58007009	Jah , võib isegi öelda , et ka Leevi , kes võttis kümnist , oli ise Aabrahami kaudu maksnud kümnist ,
58007010	sest ta oli alles esiisa niuetes , kui Melkisedek Aabrahamile vastu tuli .
58007011	Kui nüüd täiuslikkus oleks olnud olemas leviitide preestriameti kaudu - selle läbi on rahvas ju saanud Seaduse - , miks oli siis veel vaja esile tõsta teistsugune preester Melkisedeki korra järgi , mitte aga Aaroni korra järgi ?
58007012	Preestriameti muutmisega sünnib ju paratamatult ka seaduse muutmine .
58007013	Sest see , kelle kohta kõike seda öeldakse , on ju teise suguharu liige , kust veel keegi pole teeninud altari juures .
58007014	On ju ilmne , et meie Issand on tõusnud Juudast , kelle suguharule Mooses ei ole midagi rääkinud preestriametist .
58007015	Ja asi saab veel selgemaks , kui Melkisedeki sarnaselt tõstetakse preestriks üks teine ,
58007016	kes ei ole preestriks saanud lihaliku käsu Seadust mööda , vaid hävimatu elu väge mööda .
58007017	Sest tunnistatakse ju : ' Sina oled igavesti preester Melkisedeki korra järgi . '
58007018	Varasem käsk tühistatakse , sest see oli nõder ja kasutu -
58007019	Moosese Seadus ei ole ju midagi teinud täiuslikuks - , asemele tuuakse aga hoopis parem lootus , mille kaudu me võime saada Jumala ligi .
58007020	Ja niivõrd kui see ei sündinud ilma vandeta - sest leviidid on saanud preestriks vandeta ,
58007021	Jeesus aga vandega selle kaudu , kes talle ütleb : ' Issand on vandunud ja tema ei kahetse seda : Sina oled igavesti preester ' - ,
58007022	sedavõrd on parem ka leping , mille käemeheks on saanud Jeesus .
58007023	Teisi , kes on järjekorras saanud preestriks , on küll palju olnud , sest surm keelas neid selleks jäämast ;
58007024	Jeesusel on aga selle tõttu , et ta jääb igavesti , muudetamatu preestriamet .
58007025	Just seepärast ta võibki päriselt päästa neid , kes tulevad Jumala ette tema läbi , elades aina selleks , et nende eest paluda .
58007026	Just selline ülempreester on meile kohane : püha , veatu , laitmatu , patustest lahutatud ja kõrgemaks saanud kui taevad .
58007027	Tema ei ole sunnitud teiste ülempreestrite kombel päevast päeva tooma esmalt ohvreid omaenda pattude eest ja alles seejärel rahva pattude eest , sest seda ta on teinud ühe korra ja alatiseks , kui ta ohverdas iseenda .
58007028	Sest Moosese Seadus seab ülempreestreiks inimesed , kes on nõrgad , aga vande sõna , mis on Seadusest hilisem , seab selleks Poja , kes on saanud täiuslikuks igavesti .
58008001	Aga peaasi selles , millest siin räägitakse , on see : meil on selline ülempreester , kes on istunud Ausuuruse trooni paremale poole taevas ,
58008002	kes talitab pühamus ja tõelises lepingutelgis , mida ei ole püstitanud inimene , vaid Issand .
58008003	Iga ülempreester seatakse ju ohverdama ande ja ohvreid ; seepärast on tingimata vaja , et temalgi oleks midagi ohverdada .
58008004	Kui ta nüüd oleks maa peal , siis ta ei olekski preester , sest siin on juba olemas neid , kes ohverdavad ande Seaduse järgi
58008005	ja teenivad pühamus , mis on ainult taevase kuju ja vari . Moosest ju juhendati , kui ta hakkas valmistama telki : ' Vaata , et sa teed kõik selle kuju järgi , mida sulle näidati mäel ! '
58008006	Nüüd on aga Jeesus saanud seda ülevama ameti , mida parema lepingu vahemees ta on , mis on seadustatud paremate tõotuste alusel .
58008007	Sest kui esimene leping oleks olnud laitmatu , siis ei oleks otsitud kohta teisele .
58008008	Kuid tema ütleb neid laites : ' Vaata , päevad tulevad , ütleb Issand , mil ma sõlmin Iisraeli kojaga ja Juuda kojaga uue lepingu ,
58008009	mitte selle lepingu sarnase , mille ma tegin nende esiisadega tol päeval , kui ma nad kättpidi võtsin , et neid viia välja Egiptusemaalt ; aga et nad ei jäänud minu lepingusse , siis minagi ei hoolinud neist , ütleb Issand .
58008010	Sest see leping , mille ma teen Iisraeli kojaga pärast neid päevi , ütleb Issand , on niisugune : ma annan oma seadused nende mõistusesse ja kirjutan need nende südamesse ja ma olen neile Jumalaks ja nemad saavad mulle rahvaks .
58008011	Ja kunagi enam ei õpeta keegi oma kaaskodanikku ega keegi oma venda , öeldes : ' Tunne Issandat ! ' , sest kõik tunnevad mind , nende pisikestest kuni suurteni ,
58008012	sest ma olen armuline nende ülekohtuste tegude vastu ja ei tuleta enam meelde nende patte . '
58008013	Nimetades uut on ta esimese tunnistanud vananenuks . Aga mis vananeb ja raugastub , see on hääbumise äärel .
58009001	Esimesel lepingul olid oma teenistuse nõuded ning ka maine pühamu .
58009002	Oli valmistatud eestelk , milles olid lambijalg ja laud ja ohvrileivad ; seda nimetatakse ' pühaks paigaks ' .
58009003	Ent teise vahevaiba taga oli telk , mida nimetatakse ' kõige pühamaks paigaks ' ,
58009004	kus oli kuldne suitsutusaltar ja lepingulaegas , mis oli üleni kullaga kaetud . Selles olid kuldkruus mannaga ja Aaroni kepp , mis oli õitsenud , ja lepingulauad ;
58009005	selle kohal aga kirkuse keerubid lepingukaant varjamas . Neist ei tule praegu üksikasjaliselt juttu .
58009006	Kui need asjad nüüd nõnda on seatud , siis lähevad preestrid alati küll eestelki ning toimetavad jumalateenistust ,
58009007	aga ainult ühe korra aastas läheb ülempreester teise telki , ja mitte ilma vereta , mille ta ohverdab iseenda ja rahva poolt teadmatult tehtud pattude eest .
58009008	Sellega teatab Püha Vaim , et tee kõige pühamasse paika ei ole veel ilmsiks saanud , niikaua kui eestelk püsib .
58009009	Seda tuleb mõista viitena käesoleva aja kohta , et annid ja ohvrid , mida endisel kombel ohverdatakse , ei suuda teha jumalateenijat täiuslikuks südametunnistuse poolest ,
58009010	vaid on seotud toitude ja jookide ja mitmesuguste pesemistega - need on nõuded ihu kohta , mis kehtivad uue korra ajani .
58009011	Aga kui Kristus tuli tulevaste hüvede ülempreestrina , suurema ja täiuslikuma telgiga , mis ei ole kätega tehtud , see tähendab ei ole osa sellest loomisest , -
58009012	siis ta läks sisse mitte sikkude ja vasikate verega , vaid iseenda verega , minnes ühe korra kõige pühamasse paika , saavutas ta meile igavese lunastuse .
58009013	Sest kui sikkude ja härgade veri ja lehma tuhk , mida piserdatakse rüvetunute peale , pühitseb liha puhtuseks ,
58009014	kui palju enam siis Kristuse veri . Kristus , kes igavese Vaimu läbi ohverdas iseenese laitmatuna Jumalale , puhastab meie südametunnistuse surnud tegudest teenima elavat Jumalat .
58009015	Seepärast ongi tema uue lepingu vahemees selleks , et kutsutud - kui tema surm oli saanud lunastuseks esimese lepingu aegsetest üleastumistest - saaksid kätte igavese pärandi tõotuse .
58009016	Kus on testamentlik leping , seal tuleb ju tingimata esitada tõendus testamenditegija surmast ,
58009017	sest testament hakkab kehtima pärast surma ega jõustu iialgi , kui testamenditegija on elus .
58009018	Seetõttu ei ole ka esimest lepingut sisse pühitsetud ilma vereta .
58009019	Sest kui Mooses oli kõik Seaduse käsud kogu rahvale ette lugenud , siis ta võttis vasikate ja sikkude vere koos vee ja erepunase villa ja iisopiga ning piserdas sellega nii seda raamatut kui kogu rahvast ,
58009020	öeldes : ' See on selle lepingu veri , mida Jumal on teil käskinud pidada . '
58009021	Ja nõndasamuti ta piserdas verega ka telki ja kõiki jumalateenistusriistu .
58009022	Moosese Seaduse järgi puhastatakse peaaegu kõik asjad vere kaudu , ja ilma vere valamiseta ei ole andeksandmist .
58009023	Nii on siis paratamatu , et taevaste asjade kujud tuleb sel kombel puhastada , taevasi asju endid aga puhastatakse neist paremate ohvritega .
58009024	Kristus ei läinud ju kätega tehtud kõige pühamasse paika kui tõelise paiga eelkujusse , vaid taevasse enesesse , esindama meid nüüd Jumala palge ees .
58009025	Ta ei läinud sinna selleks , et ohverdada ennast mitu korda , nõnda nagu ülempreester igal aastal läheb võõra verega kõige pühamasse paika ,
58009026	kuna muidu oleks ta pidanud kannatama mitu korda maailma rajamisest peale . Kuid nüüd on ta üheks korraks aegade lõpul ilmunud , et ennast ohvriks tuues kõrvaldada pattu .
58009027	Ja otsekui inimestele on seatud üks kord surra , pärast seda on aga kohus ,
58009028	nõnda ka Kristus , üks kord juba ohverdatud , et ära kanda paljude patud , ilmub teist korda mitte enam patu pärast , vaid päästma neid , kes teda ootavad .
58010001	Et Moosese Seadus on vaid tulevaste hüvede vari , mitte nende hüvede täiskuju , siis see ei või mitte kunagi teha täiuslikuks neid , kes tulevad Jumala ette igal aastal nendesamade ohvritega , mida nad alatasa ohverdavad .
58010002	Eks muidu oleks ju lakanud nende ohverdamine , sest jumalateenijail ei oleks kord juba puhastatult enam mingit patust südametunnistust ?
58010003	Kuid nende ohvritega tuletatakse igal aastal meelde patte ;
58010004	sest on võimatu , et härgade ja sikkude veri võtaks patud ära .
58010005	Seepärast Kristus ütleb maailma tulles : ' Tapaohvrit ja roaohvrit sa ei tahtnud , aga ihu sa oled mulle valmistanud .
58010006	Põletusohvrid ja patuohvrid ei olnud sulle meelepärased .
58010007	Siis ma ütlesin : Vaata , ma tulen - rullraamatusse on minust kirjutatud - tegema sinu tahtmist , oh Jumal ! '
58010008	Esmalt ta ütleb : ' Tapaohvrit ja roaohvrit ja põletusohvreid ja patuohvreid ei ole sa tahtnud ega ole need olnud sulle meelepärased , kuigi neid ohverdatakse Seaduse järgi ! '
58010009	Ja siis ta ütleb : ' Vaata , ma tulen tegema sinu tahtmist ! ' Ta kõrvaldab esimese selleks , et kehtestada teine .
58010010	Sellessamas tahtmises oleme meiegi pühitsetud Jeesuse Kristuse ihu ühekordse ja alatiseks ohverdamise läbi .
58010011	Iga preester seisab päevast päeva oma teenistuses ja ohverdab aina neidsamu ohvreid , mis aga kunagi ei või ära võtta patte .
58010012	Aga see siin , ohverdanud üheainsa ohvri pattude eest , on jäädavalt istunud Jumala paremale käele ,
58010013	nüüd ainult oodates , kuni ta vaenlased pannakse ta jalajäriks .
58010014	Sest üheainsa ohvriga on ta teinud pühitsetavad jäädavalt täiuslikuks .
58010015	Seda tunnistab meile ka Püha Vaim pärast seda , kui ta oli öelnud :
58010016	' See on leping , mille ma teen nendega pärast neid päevi , ütleb Issand : ma annan oma seadused nende südamesse ja kirjutan need nende mõistusesse .
58010017	Ja ma ei mäleta enam nende patte ega ülekohtutegusid . '
58010018	Aga kus need on andeks antud , seal ei ole vaja enam mingit ohvrit pattude eest .
58010019	Vennad , et meil on siis Jeesuse vere varal julgus sisse minna kõige pühamasse paika -
58010020	selle tee on ta avanud meile uuena ja elavana vahevaiba , see on oma ihu kaudu -
58010021	ja et meil on suur preester Jumala koja üle ,
58010022	siis mingem Jumala ette siira südamega usukülluses , olles südame poolest piserdamisega puhastatud kurjast südametunnistusest ja ihu poolest pestud puhta veega !
58010023	Pidagem vankumatult kinni lootuse tunnistusest , sest ustav on , kes seda on tõotanud .
58010024	Ja mõtelgem üksteisele , kuidas üksteist virgutada armastusele ja headele tegudele .
58010025	Ärgem jätkem unarusse oma koguduse kooskäimist , nõnda nagu mõnel on kombeks , vaid julgustagem selleks üksteist - ja seda enam , mida rohkem te näete seda päeva lähenevat .
58010026	Sest kui me tahtlikult teeme pattu pärast seda , kui oleme õppinud tundma tõde , siis ei ole enam ohvrit pattude eest ,
58010027	vaid ainult mingi hirmus kohtu ootamine ja äge tuli , mis neelab vastased .
58010028	Kui keegi hülgab Moosese Seaduse , siis peab ta ilma armuheitmiseta surema kahe või kolme tunnistaja sõna peale .
58010029	Kui palju rängema nuhtluse väärib siis teie arvates see , kes Jumala Poega on jalgadega tallanud ega ole pühaks pidanud lepingu verd , millega ta on pühitsetud , ja kes on teotanud armu Vaimu ?
58010030	Me ju tunneme teda , kes ütleb : ' Minu päralt on kättemaks , mina tasun kätte . ' Ja taas : ' Küll Issand mõistab kohut oma rahva üle . '
58010031	Hirmus on langeda elava Jumala kätte !
58010032	Tuletage meelde endisi päevi , mil teie , olles valgustatud , pidite taluma rohket võitlust kannatustes !
58010033	Mõned teist tehti rahva avaliku teotamise ja tagakiusamise aluseks , teised said osa nende kannatustest , kelle käsi nõnda käis .
58010034	Te olete ju koos vangidega kannatanud ja rõõmuga talunud oma vara riisumist , teades , et teil endal on parem ja jäädav varandus .
58010035	Ärge siis heitke ära oma julgust , mis saab suure palga !
58010036	Teile läheb vaja kannatlikkust , et te Jumala tahtmist täites saaksite kätte tõotuse .
58010037	' Sest veel ainult pisut , pisut , siis tuleb see , kes peab tulema , ega viivita .
58010038	Aga minu õige jääb usust elama , kui ta taganeb , siis ei ole minu hingel temast head meelt . '
58010039	Aga meie ei ole need , kes taganevad hukatuseks , vaid need , kes usuvad ja päästavad hinge .
58011001	Usk on loodetava tõelisus , nähtamatute asjade tõendus .
58011002	Selle kohta on ju esivanemad saanud tunnistuse .
58011003	Usus me mõistame , et maailmad on valmistatud Jumala sõna läbi , nii et nägematust on sündinud nähtav .
58011004	Usus tõi Aabel Jumalale parema ohvri kui Kain , mille tõttu ta sai tunnistuse , et tema on õige , kuna Jumal andis tema andide kohta tunnistuse , ja usu kaudu ta räägib veel surnunagi .
58011005	Usus võeti ära Eenok , et ta ei näeks surma , ja teda ei leitud enam , sest Jumal oli ta ära võtnud . Aga juba enne , kui ta ära võeti , oli ta saanud tunnistuse , et ta on olnud Jumalale meelepärane .
58011006	Aga ilma usuta on võimatu olla meelepärane , sest kes tuleb Jumala juurde , peab uskuma , et tema on olemas ja et ta annab palga neile , kes teda otsivad .
58011007	Usu läbi sai Noa hoiatuse selle kohta , mida veel ei olnud näha , ja ta ehitas jumalakartuses laeva oma pere päästmiseks ; ja selle kaudu ta mõistis süüdi maailma ja sai selle õiguse pärijaks , mis tuleb usust .
58011008	Usus oli Aabraham kuulekas , kui teda kutsuti minema paika , mille ta pidi saama pärandiks , ja ta läks välja , teadmata , kuhu ta läheb .
58011009	Usus ta asus elama tõotatud maale otsekui võõrsile , elades telkides koos Iisaki ja Jaakobiga , kes olid sellesama tõotuse kaaspärijad .
58011010	Sest ta ootas kindlale alusele rajatud linna , mille meister ja ehitaja on Jumal .
58011011	Usus sai isegi Saara väe suguvõsa rajamiseks ja seda eakusest hoolimata , sest ta pidas tõotajat ustavaks .
58011012	Seepärast ka sündis sellest ühestainsast , pealegi mehejõu kaotanud mehest hulga poolest nii palju järglasi nagu tähti taevas ja nagu liiva mere rannal , mida ei saa ära lugeda .
58011013	Need kõik surid uskudes , saamata kätte tõotusi , vaid nähes ja tervitades neid kaugelt . Ja nad tunnistasid end olevat võõrad ja majalised maa peal .
58011014	Kuid kes selliselt kõnelevad , annavad mõista , et nad otsivad kodumaad .
58011015	Kui nende meeles oleks olnud maa , kust nad olid välja läinud , küllap neil oleks olnud aega pöörduda tagasi .
58011016	Ent nüüd nad ihkavad paremat , see tähendab taevast kodumaad . Seetõttu ei ole Jumalal nende pärast häbi lasta ennast hüüda nende Jumalaks , kuna ta on valmistanud neile linna .
58011017	Usus viis Aabraham , kui teda proovile pandi , ohvriks Iisaki ; tema , kes oli saanud tõotused , oli valmis ohverdama oma ainusündinu ;
58011018	tema , kellele oli öeldud : ' Sinu sugu loetakse Iisakist . '
58011019	Sest ta arvestas , et Jumal võib ka surnuist üles äratada , seepärast ta saigi tema tagasi ettetähenduseks .
58011020	Usus õnnistas Iisak ka Jaakobit ja Eesavit tulevaste asjade suhtes .
58011021	Usus õnnistas surev Jaakob Joosepi mõlemat poega ja kummardas Jumalat oma kepi najal .
58011022	Usus tuletas Joosep oma elu lõpul meelde Iisraeli laste lahkumist ja andis käsu oma luude kohta .
58011023	Usus hoidsid Moosese vanemad pärast ta sündimist teda kolm kuud varjul , sest nad nägid ta olevat ilusa lapse ega kartnud kuninga korraldust .
58011024	Usus keeldus Mooses , kui ta oli saanud suureks , laskmast end nimetada vaarao tütre pojaks .
58011025	Ta eelistas pigem näha vaeva koos Jumala rahvaga kui üürikest aega nautida pattu ,
58011026	sest Egiptuse aaretest suuremaks rikkuseks pidas ta teotust Kristuse pärast , sest ta tõstis oma silmad tasu poole .
58011027	Usus jättis ta maha Egiptuse , kartmata kuninga raevu , sest otsekui nähes nähtamatut , püsis ta vaprana .
58011028	Usus toimetas ta paasat ja vere määrimist uksepiitadele , et hukkaja ei puudutaks nende esikpoegi .
58011029	Usus läbisid nad Punase mere otsekui kuiva maa , ja kui egiptlased püüdsid teha sedasama , siis nad uppusid .
58011030	Usus langesid Jeeriko müürid , kui seitse päeva oli käidud nende ümber .
58011031	Usus ei hukkunud hoor Raahab koos sõnakuulmatutega , sest ta oli rahuga vastu võtnud salakuulajad .
58011032	Ja mida ma veel ütlen ? Mul puudub aeg jutustada Gideonist , Baarakist , Simsonist , Jeftast , Taavetist , Saamuelist ning prohvetitest ,
58011033	kes usu läbi vallutasid kuningriike , mõistsid kohut , said kätte tõotusi , sulgesid lõvide suud ,
58011034	kustutasid tule väe , pääsesid pakku mõõgatera eest , said nõtrusest tugevaks ja vägevaks sõjas , tõrjusid tagasi võõraste vaenuleere .
58011035	Naised said tagasi oma surnud ülestõusnutena . Ühed lasksid end piinata surnuks , võtmata vastu pakutud vabadust , selleks et saada paremat ülestõusmist .
58011036	Teised said kogeda pilkamist ja rooska ning ahelaid ja vanglat .
58011037	Neid on kividega surnuks visatud , pooleks saetud , mõõgaga hukatud , nad on lamba - ja kitsenahas käinud maad mööda ringi , puuduses , viletsuses ja kurja kannatades .
58011038	Nemad , keda maailm ei olnud väärt , hulkusid ringi kõrbetes ja mägedel ning varjasid end koobastes ja urgudes .
58011039	Ja kuigi nad kõik said oma usu läbi tunnistuse , ei saanud nad kätte tõotust ,
58011040	sest Jumal on midagi paremat näinud ette meile , nii et nemad ilma meieta ei saaks täiuslikuks .
58012001	Seepärast ka meie , kelle ümber on nii suur pilv tunnistajaid , pangem maha kõik koormav ja patt , mis hõlpsasti takerdab meid , ja jookskem püsivusega meile määratud võidujooksu !
58012002	Vaadakem üles Jeesusele , usu alustajale ja täidesaatjale , kes häbist hoolimata kannatas risti temale seatud rõõmu asemel ja on nüüd istunud Jumala trooni paremale käele .
58012003	Võtke siis eeskujuks teda , kes on kannatanud niisugust patuste vaenu enese vastu , et te ei väsiks ega teie hing ei nõrkeks .
58012004	Teie ei ole veel vereni vastu pannud patu vastu võideldes !
58012005	Ja te olete täiesti unustanud julgustuse , mis teile nagu poegadele ütleb : ' Mu poeg , ära põlga Issanda karistust ja ära nõrke , kui tema sind noomib !
58012006	Sest keda Issand armastab , seda ta karistab , ta piitsutab iga poega , kelle ta vastu võtab . '
58012007	Kannatused on teile kasvatuseks : Jumal kohtleb teid nagu poegi , sest mis poeg see on , keda isa ei kasvata ?
58012008	Kui te olete ilma kasvatuseta , mille osaliseks on saanud kõik , siis tähendab see , et te olete sohilapsed ja mitte pojad .
58012009	Pealegi olid meie lihased isad meile kasvatajaiks ja me pelgasime neid ; kas me siis palju enam ei peaks alistuma vaimude Isale , et elada ?
58012010	Lihased isad kasvatasid meid ju lühikest aega ja oma äranägemise järgi , aga tema kasvatab meid meie kasuks , et saaksime osa tema pühadusest .
58012011	Ükski kasvatamine ei tundu samal hetkel olevat rõõm , vaid toob kurvastust ; aga hiljem see annab õiguse rahuvilja neile , keda selle varal on harjutatud .
58012012	Seepärast tehke jälle tugevaks lõtvunud käed ja jõuetud põlved
58012013	ja õgvendage teerajad oma jalgadele , et lonkur ei väänaks jalga , vaid pigem saaks terveks .
58012014	Taotlege rahu kõikidega ja pühitsust , milleta keegi ei saa näha Issandat ,
58012015	ja valvake , et keegi ei jääks ilma Jumala armust , et mingi kibe juur üles kasvades ei tooks tüli ning paljud selle läbi ei rüvetuks ,
58012016	et keegi ei oleks hooraja ega ka kõlvatu nagu Eesav , kes üheainsa kõhutäie eest andis käest oma esmasünniõiguse .
58012017	Te ju teate , et kui ta pärastpoole küll tahtis pärida õnnistust , tunnistati ta kõlbmatuks ; ta ei leidnud meeleparanduseks kohta , ehk ta küll seda pisaratega otsis .
58012018	Teie ei ole astunud käega katsutava ja tules põleva mäe ligi , ei sünguse , ei pimeduse , ei raju ,
58012019	ei pasunahääle ega niisuguse kõne kõla juurde , mille kuuljad palusid , et sellele ei lisataks ühtegi sõna ;
58012020	sest nad ei suutnud kanda seda korraldust : ' Kui ka loom peaks puutuma mäe külge , siis visatagu ta kividega surnuks ! ' ;
58012021	ja see vaatepilt oli nii õudne , et Mooses ütles : ' Ma olen kabuhirmus ja värisen ! ' -
58012022	vaid teie olete tulnud Siioni mäe juurde ja elava Jumala linna , taevase Jeruusalemma juurde ja kümnete tuhandete inglite juurde ,
58012023	esikpoegade koguduse juurde , kes on kirja pandud taevas , ja Jumala , kõikide kohtumõistja juurde , ja täiuslikuks saanud õigete vaimude juurde ,
58012024	ja uue lepingu vahemehe Jeesuse juurde , ja piserdamisvere juurde , mis kõneleb paremini Aabeli verest .
58012025	Vaadake , et teie ei tõrgu kõnelejat kuulamast ! Sest kui ei pääsenud maa peal pakku need , kes tõrkusid kuulamast sõnatoojat , siis palju vähem pääseme meie , kui me pöörame selja temale , kes on taevaist .
58012026	Tollal pani tema hääl kõikuma maa , aga nüüd on ta tõotanud : ' Veel kord panen ma värisema mitte üksnes maa , vaid ka taeva ! '
58012027	Sõnad ' veel kord ' näitavad kõigutatavate kui loodud asjade muutumist , et püsiksid kõigutamatud .
58012028	Olgem siis tänulikud , et me saame kuningriigi , mis ei kõigu , ja teenigem seepärast Jumalat talle meelepäraselt allaheitlikkuse ja aukartusega ;
58012029	sest meie Jumal on neelav tuli !
58013001	Vennaarmastus jäägu kindlaks !
58013002	Ärge unustage külalislahkust , sest selle läbi on mõned ise seda aimamata võtnud külalistena vastu ingleid .
58013003	Pidage meeles vange , nagu te oleksite kaasvangid , ja kurja kannatajaid , sest ka teie olete alles maises ihus .
58013004	Kõikide juures olgu abielu au sees ja abieluvoodi rüvetamata , sest Jumal nuhtleb hoorajaid ja abielurikkujaid !
58013005	Teie eluviis olgu rahaahnuseta ; jääge rahule sellega , mis teil on , sest tema on öelnud : ' Ma ei hülga sind ega jäta sind maha ! '
58013006	Nii võime julgesti öelda : ' Issand on minu abimees , minul ei ole midagi karta , mida võib teha mulle inimene ? '
58013007	Pidage meeles oma juhatajaid , kes teile on rääkinud Jumala sõna ; pidades silmas nende elukäigu lõppu , võtke eeskujuks nende usk !
58013008	Jeesus Kristus on seesama eile ja täna ja igavesti !
58013009	Ärge laske endid õigelt teelt eksitada igasugustel võõrastel õpetustel . On hea , kui süda kinnitatakse armu läbi ja mitte ettekirjutustega toitude kohta , neist ei ole olnud kasu nende täitjatele .
58013010	Meil on altar , millelt süüa ei ole meelevalda nendel , kes peavad teenistust telgis .
58013011	Sest nende loomade kehad , kelle vere ülempreester viib ohvriks patu eest kõige pühamasse paika , põletatakse ära väljaspool leeri .
58013012	Seepärast ka Jeesus , et enese vere läbi pühitseda rahvast , on kannatanud väljaspool väravat .
58013013	Mingem siis tema juurde väljapoole leeri , kandes tema teotust .
58013014	Sest meil pole siin jäädavat linna , vaid me taotleme tulevast .
58013015	Viigem siis tema kaudu alati Jumalale kiitusohvrit , see tähendab tema nime tunnistajate huulte vilja .
58013016	Ärge unustage teha head ja pidada osadust , sest sellistest ohvritest on Jumalal hea meel !
58013017	Olge kuulekad oma juhatajaile ja alistuge neile ! Nemad ju valvavad teie hingede üle nagu need , kellel tuleb aru anda , et nad teeksid seda tööd rõõmuga , mitte ägades , sest sellest poleks teile kasu !
58013018	Palvetage meie eest ! Me oleme veendunud , et meie südametunnistus on puhas , ja me tahame kõiges käituda hästi .
58013019	Aga veel enam ma palun seda teha selleks , et mind antaks teile rutem tagasi .
58013020	Aga rahu Jumal , kes igavese lepingu verega on surnuist üles toonud lammaste suure Karjase , meie Issanda Jeesuse ,
58013021	valmistagu teid kõiges heas tegema tema tahtmist ja saatku korda meie sees , mis on tema silmis meelepärane , Jeesuse Kristuse läbi , kellele olgu kirkus igavesti ! Aamen .
58013022	Vennad , ma kutsun teid üles , võtke heaks see julgustussõna ! Ma olen teile ju lühidalt kirjutanud .
58013023	Teadke , et meie vend Timoteos on lastud vabaks . Temaga koos , kui ta tuleb peatselt , saan minagi teid näha .
58013024	Tervitage kõiki oma juhatajaid ja kõiki pühasid ! Teid tervitavad vennad Itaaliast .
58013025	Arm olgu teie kõikidega !
59001001	Jaakobus , Jumala ja Issanda Jeesuse Kristuse sulane , saadab tervitusi kaheteistkümnele hajali asuvale suguharule .
59001002	Pidage seda lausa rõõmuks , mu vennad , kui te satute mitmesugustesse kiusatustesse ,
59001003	kuna te teate , et teie usu läbikatsumine teeb teid kannatlikuks .
59001004	Aga kannatlikkus olgu täiuslik , et te oleksite täiuslikud ja terviklikud ega oleks teis midagi vajaka .
59001005	Kui kellelgi teist jääb vajaka tarkust , siis ta palugu Jumalalt , kes kõigile annab heldelt ega tee etteheiteid , ja talle antakse .
59001006	Aga ta palugu usus , ilma kahtlemata , sest kahtleja sarnaneb tuule tõstetud ja sinna-tänna paisatud merelainega .
59001007	Selline inimene ärgu ometi arvaku , et ta midagi saab Issandalt ,
59001008	ta on hingelt kaksipidine mees , ebakindel kõigil oma teedel .
59001009	Madal vend kiidelgu oma kõrgusest ,
59001010	rikas aga oma madalusest , sest ta kaob nagu rohu õieke .
59001011	Sest päike tõuseb lõõsaga ja kuivatab ära rohu , selle õieke variseb maha ja ta palge kaunidus kaob . Nõnda närtsib ka rikas oma ettevõtmistes .
59001012	Õnnis on mees , kes peab vastu kiusatuses , sest kui ta on läbi katsutud , siis ta saab pärjaks elu , mille Issand on tõotanud neile , kes teda armastavad .
59001013	Ärgu kiusatav öelgu : ' Jumal kiusab mind ! ' Sest Jumalat ei saa kiusata kurjaga , tema ise ei kiusa kedagi .
59001014	Pigem on nii , et igaüht kiusab ta enese himu , ahvatledes ja peibutades .
59001015	Kui seejärel himu on viljastunud , toob ta ilmale patu , aga täideviidud patt sünnitab surma .
59001016	Ärge eksige , mu armsad vennad !
59001017	Iga hea and ja iga täiuslik kink tuleb ülalt , valguste Isalt , kelle juures ei ole muutust ega varjutuste varju .
59001018	Tema on oma tahtel meid sünnitanud tõe sõna kaudu , et me oleksime otsekui uudsevili tema loodute seas .
59001019	Teadke seda , mu armsad vennad ! Iga inimene olgu aga kärmas kuulama , pikaldane rääkima , pikaldane vihastama .
59001020	Sest mehe viha ei soeta õigust Jumala ees .
59001021	Seepärast pange maha kõik rüvedus ja rohke kurjus ning võtke tasaduses vastu sõna , mis teisse on istutatud ja suudab päästa teie hinge .
59001022	Aga olge sõna tegijad ja mitte üksnes kuuljad , pettes iseendid .
59001023	Sest kui keegi sõna kuuleb , aga selle järgi ei tee , siis ta sarnaneb mehega , kes vaatleb oma ihulikku palet peeglist .
59001024	Ta vaatles ennast , läks minema ja unustas varsti , missugune ta oli .
59001025	Kes on aga kummargil vaadanud vabaduse täiuslikku seadusse ja sellesse ka jääb , ei ole unustav kuulja , vaid tegude tegija - see on õnnis oma tegemises .
59001026	Kui keegi arvab end Jumalat teenivat , oma keelt aga ei ohjelda , siis ta petab oma südant . Selline jumalateenistus on tühine .
59001027	Jumala ja Isa silmis puhas ja laitmatu jumalateenistus on käia vaatamas vaeslapsi ja lesknaisi nende viletsuses ja hoida iseennast maailma poolt määrimata .
59002001	Mu vennad , ärgu olgu teie usk meie kirkuse Issandasse Jeesusesse Kristusesse ühendatud vahetegemisega inimeste vahel !
59002002	Kui teie kogunemisele astub sisse kuldsõrmustega mees säravas rõivas ja astub sisse ka vaene räpases rõivas
59002003	ning teie pöördute särava rõiva kandja poole ja ütlete talle : ' Sina istu siia paremale kohale ! ' , vaesele aga : ' Sina seisa seal ! ' või : ' Istu siia mu jalajäri ette maha ! ' -
59002004	kas te siis ei ole mõttes vahet teinud ja saanud erapoolikuiks kohtumõistjaiks ?
59002005	Kuulge , mu armsad vennad , eks ole Jumal selle maailma vaesed valinud saama usu läbi rikasteks ja pärima kuningriiki , mille ta on tõotanud neile , kes teda armastavad ?
59002006	Teie aga olete häbistanud vaest ! Eks just rikkad rõhu teid ja eks just nemad vea teid kohtuisse ?
59002007	Eks just nemad teota seda kaunist nime , mis on nimetatud teie üle ?
59002008	Te teete hästi , kui te tõepoolest täidate kuninglikku seadust kirjasõna järgi : ' Armasta oma ligimest nagu iseennast ! '
59002009	Aga kui te soosite ühte rohkem kui teist , siis te teete pattu ja Seadus tunnistab teid üleastujaiks .
59002010	Sest igaüks , kes peab kinni kogu Seadusest , aga vääratab ühesainsas asjas , on süüdi kõige suhtes .
59002011	Sest see , kes ütles : ' Sa ei tohi rikkuda abielu ! ' , ütles ka : ' Sa ei tohi tappa ! ' Kui sa ei riku küll abielu , ent tapad , siis sa oled Seadusest üle astunud .
59002012	Nõnda siis rääkige ja nõnda siis tehke nagu need , kelle üle kord mõistetakse kohut vabaduse seaduse järgi .
59002013	Sest kohus on halastamatu selle suhtes , kes ise ei ole halastanud , kuid halastus kiidab end kohtust kõrgemaks .
59002014	Mu vennad , mis on sellest kasu , kui keegi ütleb : ' Mul on usk ! ' , aga tegusid tal ei ole ? Kas see usk suudab teda päästa ?
59002015	Kui mõni vend või õde oleks alasti ja neil oleks puudu igapäevasest toidusest
59002016	ning keegi teist ütleks neile : ' Minge rahuga ! Soojendage end ja sööge kõhud täis ! ' , aga te ei annaks neile ihu jaoks hädavajalikku - mis oleks sellest kasu ?
59002017	Nõnda on ka usuga : kui sel ei ole tegusid , siis on see iseenesest surnud .
59002018	Aga mõni võib öelda : ' Sinul on usk , aga minul on teod . ' Näita mulle oma usku lahus tegudest ja mina näitan sulle usku oma tegudega .
59002019	Sina usud , et Jumal on üksainus . Seda sa teed hästi , ka kurjad vaimud usuvad seda ja värisevad hirmust .
59002020	Kas sa suudad mõista , sa tühine inimene , et usk on ilma tegudeta surnud ?
59002021	Eks Aabraham , meie isa , mõistetud õigeks tegude järgi , kui ta oma poja Iisaki viis ohvrialtarile ?
59002022	Sa näed , et usk käis ta tegudega kaasas ja sai täiuslikuks tegude kaudu .
59002023	Nii läks täide kirjasõna , mis ütleb : ' Aabraham uskus Jumalat ja see arvati talle õiguseks ning teda hüüti Jumala sõbraks . '
59002024	Näete siis , et inimene mõistetakse õigeks tegude järgi ja mitte ainult usust .
59002025	Ja eks nõndasamuti mõistetud ka hoor Raahab õigeks tegude järgi , kui ta andis maakuulajaile peavarju ja saatis nad siis ära teist teed mööda ?
59002026	Sest nii nagu ihu ilma vaimuta on surnud , nõnda on surnud ka usk ilma tegudeta .
59003001	Ärgu püüdku paljud teie seast , mu vennad , saada õpetajaiks ! Te teate ju , et meie osaks on teistest karmim kohtuotsus .
59003002	Me kõik eksime paljus . Kui keegi ei eksi kõnes , siis on ta täiuslik ja suudab ohjeldada ka kogu ihu .
59003003	Kui me paneme aga hobusele suitsed suhu , et ta oleks meile kuulekas , siis me juhime kogu hobust .
59003004	Ennäe , ka suuri ja rajutuulte aetud laevu juhitakse väikese tüüriga sinna , kuhu tüürimees tahab .
59003005	Nõnda on ka keel väike ihuliige , aga kiitleb suurte asjade üle . Ennäe kui väike tuli süütab suure metsa !
59003006	Ka keel on tuli . Keel , see ebaõigluse maailm , on seatud meie ihuliikmete hulka nii , et see rüvetab kogu ihu ja süütab põlema eluratta , nagu ta ise on süüdatud põrgust .
59003007	Jah , igasuguste loomade ja lindude , roomajate ja mereelajate loomust suudab taltsutada ja ongi taltsutanud inimese loomus ,
59003008	aga ükski inimene ei suuda taltsutada keelt , seda kärsitut pahategijat , mis on tulvil surmavat mürki .
59003009	Sellesamaga me õnnistame Issandat ja Isa , ja sellesamaga me neame inimesi , kes on sündinud Jumala sarnasteks .
59003010	Ühest ja samast suust tuleb õnnistamine ja needmine . Nii ei tohi olla , mu vennad !
59003011	Kas allikast keeb ühest ja samast soonest magedat ja kibedat vett ? !
59003012	Mu vennad , ega viigipuu saa kanda õlimarju ega viinapuu viigimarju ? ! Nii ei saa ka soolase vee allikas anda magedat vett .
59003013	Kes teie seas on tark ja arusaaja ? Las ta näitab hea käitumisega oma tegusid tarkuse tasaduses .
59003014	Kui teie südames on aga kibedat kadedust ja riiakust , siis ärge hoobelge ega valetage tõe vastu !
59003015	See pole ülalt tulev tarkus , vaid maine , hingelik , deemonlik .
59003016	Sest kus on kadedust ja riiakust , seal on kärsitust ja igasuguseid halbu tegusid .
59003017	Aga ülalt pärinev tarkus on esmalt puhas , siis rahumeelne , leebe , kuulekas , tulvil halastust ja häid vilju , erapooletu , teeskluseta .
59003018	Rahutegijaile külvatakse rahus õiguse vilja .
59004001	Kust tulevad siis sõdimised ja kust tülid teie keskel ? Eks nad tule sealt , teie ihuliikmetes sõdivatest lõbuhimudest ?
59004002	Te himustate , ja teil ei ole ; te taplete ja tapate , ja ei suuda midagi saavutada ; te tülitsete ja sõdite . Teil ei ole , sest te ei palu .
59004003	Te palute , aga ei saa , sest te palute halva jaoks , tahtes seda kulutada oma lõbudeks .
59004004	Te abielurikkujad ! Kas te siis ei tea , et sõprus maailmaga on vaen Jumalaga ? Kes iganes eelistab olla maailma sõber , seab end Jumala vaenlaseks .
59004005	Või arvate , et Pühakiri ütleb asjata : ' Kadeduseni ta igatseb Vaimu , kes on asunud meisse ' ?
59004006	Aga ta annab veel suuremat armu ; seepärast ta ütleb : ' Jumal paneb vastu ülbeile , aga alandlikele annab armu ! '
59004007	Alistuge siis Jumalale ! Pange vastu kuradile , siis ta põgeneb teie juurest .
59004008	Tulge Jumala ligi , siis tuleb tema teie ligi ! Patused , puhastage käed ja kasige südamed , te hingelt kahestunud !
59004009	Tundke oma viletsust , leinake ja nutke ! Teie naer muutugu nutuks ja rõõm kurbuseks !
59004010	Alanduge Issanda ette , siis ta ülendab teid !
59004011	Ärge halvustage üksteist , vennad ! Kui keegi halvustab või arvustab oma venda , siis ta halvustab ja arvustab Seadust . Kui sa aga Seadust arvustad , siis sa ei ole Seaduse täitja , vaid kohtunik .
59004012	Ainult üks on seaduseandja ja kohtunik - tema , kes võib nii päästa kui hukata . Aga kes oled sina , sa ligimese arvustaja ?
59004013	Kuulge nüüd , kes ütlete : ' Täna või homme läheme sellesse või teise linna ja veedame seal ühe aasta ning kaupleme ja saame kasu ! '
59004014	Teie , kes ei tea , missugune on homme teie elu ! Te olete ju aur , mida on hetke näha , ja siis see haihtub .
59004015	Selle asemel et öelda : ' Kui Issand tahab ja me veel elame , siis teeme seda või teist ' ,
59004016	te kiitlete oma kõrkuses . Iga selline kiitlemine on kurjast .
59004017	Kes oskab teha head , aga ei tee , sellele on see patt .
59005001	Kuulge nüüd , rikkad , nutke ja ulguge oma tulevaste hädade pärast !
59005002	Teie rikkus on pehkinud ja teie rõivad koitanud ,
59005003	teie kuld ja hõbe on roostes ning nende rooste saab tunnistuseks teie vastu ja sööb teie liha nagu tuli . Te olete kogunud tagavara viimseil päevil .
59005004	Vaata , tööliste palk , mille te olete jätnud oma põldudel lõikajatele maksmata , kisendab , ja viljakoristajate karjed on tunginud vägede Issanda kõrvu .
59005005	Te olete priisanud ja prassinud maa peal , nuumanud end tapapäeval ,
59005006	te olete hukka mõistnud õige ja ta mõrvanud . Tema ju ei hakka teile vastu .
59005007	Olge nüüd pika meelega , vennad , Issanda tulemiseni ! Vaata , põllumees ootab kallist põlluvilja pika meelega , kuni ta saab varase ja hilise vihma .
59005008	Olge siis teiegi pika meelega , kinnitage oma südant , sest Issanda tulemine on lähedal !
59005009	Vennad , ärge nurisege üksteise vastu , et teie üle ei mõistetaks kohut ! Vaata , kohtunik seisab ukse ees !
59005010	Vennad , võtke prohveteid , kes on rääkinud Issanda nimel , kurja kannatamise ja pika meele eeskujuks .
59005011	Vaata , me kiidame õndsaks kannatlikke . Te olete kuulnud Iiobi kannatlikkusest ja näinud Issanda antud elulõppu , sest Issand on halastav ja armuline .
59005012	Aga ennekõike , mu vennad , ärge vanduge ei taeva ega maa juures ega mingit muud vannet . Teie ' jah ' olgu ' jah ' ja ' ei ' olgu ' ei ' , et te ei langeks kohtu alla .
59005013	Kui keegi teie seast kannatab kurja , siis ta palvetagu ! Kui kellelgi on hea meel , siis ta laulgu tänulaule !
59005014	Kui keegi teie seast on haige , siis ta kutsugu kogudusevanemad enese juurde ja need palvetagu tema kohal teda õliga võides Issanda nimel .
59005015	Ja usupalve päästab tõbise ja Issand tõstab ta üles , ja kui ta on pattu teinud , siis antakse talle andeks .
59005016	Tunnistage siis üksteisele patud üles ja palvetage üksteise eest , et te saaksite terveks ! Õige inimese mõjuvõimas eestpalve saadab palju korda .
59005017	Eelija oli meiesugune inimene , ent ta palvetas püsivalt , et ei sajaks vihma , ning kolm aastat ja kuus kuud ei sadanud piiskagi vihma maa peale .
59005018	Siis ta palvetas taas ja taevas andis vihma ning maa laskis tärgata oma viljal .
59005019	Mu vennad , kui keegi teist on ära eksinud tõest ning keegi pöörab ta tagasi ,
59005020	siis ta teadku : see , kes patuse pöörab ta eksiteelt , päästab tema hinge surmast ja katab kinni pattude hulga .
60001001	Peetrus , Jeesuse Kristuse apostel - Pontoses , Galaatias , Kappadookias , Aasias ja Bitüünias hajali elavatele majalistele , kes on valitud
60001002	Jumala Isa etteteadmise järgi , Vaimu pühitsemise läbi Jeesusele Kristusele kuuletumiseks ja tema verega piserdamiseks : Armu ja rahu saagu teile rohkesti !
60001003	Kiidetud olgu Jumal , meie Issanda Jeesuse Kristuse Isa , kes oma suurest halastusest on meid uuesti sünnitanud elavaks lootuseks Jeesuse Kristuse ülestõusmise läbi surnuist ,
60001004	kadumatu ja rüvetamatu ja närtsimatu pärandi saamiseks , mis on taevas talletatud teile ,
60001005	keda usu kaudu Jumala väes hoitakse päästeks , mis on viimsel ajal valmis ilmuma .
60001006	Sellest päästest te rõõmustate üliväga , ehkki praegu peate mõnda aega kurvastama mitmesugustes kiusatustes ,
60001007	et teie usk läbikatsutuna leitaks palju hinnalisem olevat kullast , mis on kaduv , ent mida siiski tules läbi proovitakse , ja oleks teile kiituseks , kirkuseks ja auks Jeesuse Kristuse ilmumisel ,
60001008	keda te armastate , kuigi te ei ole teda näinud , kellesse te praegu teda nägemata ometi usute ja rõõmustate üliväga kirgastatud rõõmuga ,
60001009	kui te võtate vastu usu eesmärgi - oma hingede pääste .
60001010	Seda päästet on hoolega otsinud ja selle üle juurelnud prohvetid , kes on ennustanud seda armu , mis teile on tulnud .
60001011	Nad püüdsid välja uurida , mille kohta ja millisest ajast andis teateid nendes olev Kristuse Vaim , tunnistades ette Kristuse kannatusi ja neile järgnevat kirkust .
60001012	Nendele ilmutati , et mitte neile endile , vaid teile , teie teenimiseks oli kõik see , mida nüüd teile on kuulutatud nende kaudu , kes teile taevast läkitatud Pühas Vaimus on toonud rõõmusõnumeid , millesse isegi inglid igatsevad kummardades vaadata .
60001013	Seepärast , vöötanud oma mõistuse niuded ja olles täiesti kained , lootke armule , mida teile pakutakse Jeesuse Kristuse ilmumises .
60001014	Nii nagu kuulekad lapsed ärge ka teie kohanege oma kunagise teadmatuseaja himudega ,
60001015	vaid saage pühaks kogu oma käitumisega , nii nagu on püha see , kes teid on kutsunud ;
60001016	sest kirjutatud on : ' Olge pühad , sest mina olen püha ! '
60001017	Kui te hüüate Isaks teda , kes mõistab erapooletult kohut igaühe tegude järgi , siis elage kartuses oma majalisepõlv , teades , et
60001018	teid pole lunastatud kaduvate asjadega , hõbeda või kullaga teie tühisest esiisadelt päritud eluviisist ,
60001019	vaid Kristuse kui laitmatu ja puhta Talle kalli verega .
60001020	Tema oli selleks ette määratud küll enne maailma rajamist , aga aegade lõpul on saanud avalikuks teie pärast ,
60001021	kes te tema läbi olete ustavad Jumalale , kes on tema üles äratanud surnuist ja andnud talle kirkuse , nii et teie usk ja lootus oleksid Jumalas .
60001022	Et te olete kuulekuses tõele oma hinged puhastanud siiraks vennalikkuseks , siis armastage raugematult üksteist puhtast südamest !
60001023	Teid pole uuesti sünnitatud kaduvast , vaid kadumatust seemnest , Jumala elava ning jääva sõna kaudu .
60001024	Sest ' kõik inimlik on kui rohi ja kogu ta hiilgus nagu rohu õieke . Rohi kuivab ära ja õieke variseb maha ,
60001025	aga Issanda sõna jääb igavesti . ' See on aga seesama sõna , mida teile on kuulutatud rõõmusõnumina .
60002001	Pange siis maha kogu kurjus ja kogu kavalus ja silmakirjatsemine , kadetsemine ja mis tahes keelepeks !
60002002	Nagu äsjasündinud lapsed igatsege vaimulikku selget piima , et te selle varal kasvaksite pääste poole ,
60002003	kui te olete tunda saanud , et Issand on helde .
60002004	Tulles tema , elava kivi juurde , kes küll inimeste poolt on tunnistatud kõlbmatuks , ent Jumala silmis on valitud ja hinnaline ,
60002005	laske ka endid ehitada elavate kividena vaimulikuks kojaks . Saage pühaks preesterkonnaks , kes toob vaimulikke ohvreid , mis on Jumalale meelepärased Jeesuse Kristuse kaudu .
60002006	Seepärast seisabki Pühakirjas : ' Ennäe , ma panen Siionisse kivi , valitud , hinnalise nurgakivi , ja see , kes usub temasse , ei jää iial häbisse . '
60002007	Teile siis , kes te usute , on see au , uskmatuile aga ' kivi , mille ehitajad tunnistasid kõlbmatuks , ning just see on saanud nurgakiviks ' ,
60002008	ning ' komistuskiviks ' ja ' pahanduskaljuks ' . Uskmatud komistavad , sest nad on sõnale allumatud ja selleks nad ongi määratud .
60002009	Teie aga olete ' valitud sugu , kuninglik preesterkond , püha rahvas , omandrahvas , et te kuulutaksite tema kiidetavust ' , kes teid on kutsunud pimedusest oma imelisse valgusse -
60002010	teid , kes te muiste polnud rahvas , nüüd aga olete Jumala rahvas , teie , kelle peale polnud halastatud , nüüd aga on .
60002011	Armsad , ma manitsen teid kui majalisi ja võõraid siin ilmas - hoiduge lihalikest himudest , mis sõdivad hinge vastu !
60002012	Käituge hästi paganate keskel , et kuigi nad teist räägivad paha kui kurjategijaist , siiski , pannes tähele teie häid tegusid , annaksid nad Jumalale au aruandmise päeval .
60002013	Alistuge Issanda pärast kogu inimlikule korrale , olgu kuningale kui kõige ülemale ,
60002014	olgu maavalitsejale kui tema poolt saadetule kurjategijaid karistama , aga heategijaid kiitma .
60002015	Selline on ju Jumala tahtmine , et te head tehes paneksite vaikima rumalate inimeste arutuse .
60002016	Elage otsekui vabad , ent ärge kasutage oma vabadust kurjuse katteks , vaid olge nagu Jumala sulased !
60002017	Austage kõiki , armastage vendi , kartke Jumalat ja austage kuningat !
60002018	Orjad , alistuge täie aukartusega peremeestele , mitte üksnes headele ja leebetele , vaid ka tujukatele .
60002019	Sest see on arm , kui keegi südametunnistuse pärast Jumala ees talub viletsust , kannatades süütult .
60002020	Sest mis kuulsus see on , kui teid süü pärast pekstakse ja teie seda peate taluma ? Aga kui te head tehes ja kannatades talute peksu , siis on see arm Jumalalt .
60002021	Selleks te olete kutsutud , sest ka Kristus kannatas teie eest , jättes teile eeskuju , et te käiksite tema jälgedes .
60002022	' Tema ei teinud pattu ega leitud pettust tema suust ' ;
60002023	ta ei sõimanud vastu , kui teda sõimati ; ta kannatas ega ähvardanud , vaid jättis kõik selle hoolde , kes mõistab kohut õiglaselt ;
60002024	ta kandis ise meie patud oma ihus üles ristipuule , et meie , olles surnud pattudele , elaksime õigusele ; tema vermete varal te olete saanud terveks .
60002025	Teie olite ju ' nagu lambad ekslemas ' , kuid nüüd te olete pöördunud oma hingede Karjase ja Ülevaataja poole .
60003001	Nõndasamuti , naised , alistuge oma meestele , et ka siis , kui mõned ei ole kuulekad sõnale , nad võidetaks usule ilma sõnata naiste käitumise läbi ,
60003002	kui nad on tähele pannud teie puhast , aukartlikku käitumist .
60003003	Teie ehteks ärgu olgu välispidine juuste palmitsemine ega kuldkeede kandmine ega rõivad , mida te kannate ,
60003004	vaid selleks olgu varjul olev südame-inimene , tasase ja vaikse vaimu kadumatuse ilus , mis on Jumala silmis palju väärt .
60003005	Sest nõnda on ka muiste end ehtinud pühad naised , kes Jumala peale lootsid . Nad alistusid oma meestele ,
60003006	nii nagu Saara oli Aabrahamile kuulekas , ' hüüdes teda isandaks ' . Teie olete saanud Saara lasteks , kui te teete head ega karda mingit hirmutamist .
60003007	Nõndasamuti , mehed , elage mõistvalt naisega kui nõrgema astjaga . Osutage naistele austust nagu elu armuanni kaaspärijatele , et teie palvetel poleks takistusi .
60003008	Aga viimaks , olge kõik üksmeelsed , kaastundlikud , vennalikud , halastajad , alandlikud .
60003009	Ärge tasuge kurja kurjaga ega sõimu sõimuga , vaid hoopis õnnistage - sest õnnistamiseks te olete kutsutud - , et ka teie võiksite pärida õnnistuse .
60003010	Sest ' kes tahab armastada elu ja näha häid päevi , see vaigistagu keelt kõnelemast kurja ja huuli rääkimast pettust .
60003011	Ta hoidugu eemale kurjast ja tehku head , otsigu rahu ja taotlegu seda ,
60003012	sest Issanda silmad on õiglaste poole ja tema kõrvad on lahti nende anumistele , aga Issanda pale on nende vastu , kes teevad kurja . '
60003013	Kes on , kes saab teile teha kurja , kui te olete innukad tegema head ?
60003014	Aga kui te peaksite kannatama õiguse pärast , siis olete õndsad . ' Ent ärge kartke nende hirmutamist ja ärge kohkuge ' ,
60003015	vaid pühitsege Issandat Kristust oma südames , olles alati valmis kostma igaühele , kes teilt pärib aru lootuse kohta , mis teis on .
60003016	Kuid tehke seda tasadusega ja aupaklikult , omades head südametunnistust , et need , kes laimavad teie head käitumist Kristuses , jääksid häbisse just selles , milles nad teid halvustavad .
60003017	Parem on head tehes kannatada , kui see on Jumala tahtmine , kui kurja tehes .
60003018	Sest ka Kristus kannatas pattude pärast üheainsa korra , õige ülekohtuste eest , et ta teid juhiks Jumala juurde , olles küll ihu poolest surmatud , ent elustatud vaimu läbi ,
60003019	kelles ta läks ja kuulutas vangis olevaile vaimudele ,
60003020	kes olid olnud sõnakuulmatud muiste , kui Jumala pikk meel ootas Noa päevil , laeva valmistamise ajal , milles vähesed - see tähendab kaheksa hinge - veest päästeti .
60003021	Selle võrdkujuna päästab teidki nüüd ristimine , mis ei ole lihaliku rüveduse kõrvaldamine , vaid hea südametunnistuse taotlemine Jumalalt Jeesuse Kristuse ülestõusmise kaudu ,
60003022	kes on läinud taevasse , on Jumala paremal käel , kus temale on alistatud inglid ja meelevallad ja väed .
60004001	Et nüüd Kristus on ihulikult kannatanud , relvastuge teiegi sellesama meelsusega , sest kes on kannatanud ihulikult , see on lakanud patustamast ,
60004002	nii et ta maises elus allesjäänud aega ei ela enam inimlike himude , vaid Jumala tahtmise järgi .
60004003	Sest te olete minevikus küllalt palju aega mööda saatnud paganate tahtmist täites , elades kõlvatuses , himudes , purjutamises , prassimistes , joomingutes ja sündsusetutes ebajumalateenistustes .
60004004	Just seepärast nad võõrastavad , et te nendega ei jookse kaasa sellesama ulaelu voolus ja teotavad teid ,
60004005	nemad , kes peavad aru andma sellele , kes on juba valmis tulema kohut mõistma elavate ja surnute üle .
60004006	Sest just selleks on ka surnutele kuulutatud evangeeliumi , et nende üle mõistetaks kohut küll nagu inimeste üle lihas , aga nad elaksid vaimus nagu Jumal .
60004007	Aga kõigi asjade lõpp on lähedal . Olge siis arukad ja kained palveteks .
60004008	Üle kõige olgu püsiv teie omavaheline armastus , sest ' armastus katab kinni pattude hulga ' .
60004009	Olge üksteise vastu külalislahked ilma nurisemata !
60004010	Teenigu igaüks teisi selle andega , mille ta on saanud , nagu Jumala mitmesuguse armu head majapidajad .
60004011	Kui keegi räägib , siis ta rääkigu nagu Jumala sõnul , kui keegi teenib , siis teenigu nagu selle jõuga , mille Jumal annab , nõnda et Jumal saaks kõigiti austust Jeesuse Kristuse kaudu , kelle päralt on kirkus ja võimus igavesest ajast igavesti ! Aamen .
60004012	Armsad , ärge võõrastage enestes tulekuumust , millega teid pannakse proovile , nii nagu sünniks teile midagi võõrast ,
60004013	vaid rõõmustage , et nii nagu te olete Kristuse kannatuste osalised , võite rõõmuga hõisata ka tema kirkuse ilmumisel .
60004014	Õndsad olete teie , kui teid teotatakse Kristuse nime pärast , sest siis hingab teie peal kirkuse Vaim , Jumala Vaim .
60004015	Ärgu aga keegi teie seast kannatagu mõrtsukana või vargana või kurjategijana või teiste ellu sekkujana !
60004016	Aga kes kannatab kristlasena , ärgu häbenegu , vaid andku Jumalale au selle nimega !
60004017	Sest käes on aeg kohtumõistmisel alata Jumala kojast ; aga kui esmalt meist , missugune lõpp ootab siis neid , kes ei võta kuulda Jumala evangeeliumi ?
60004018	Ja kui juba õige pääseb vaevu , kuhu siis satub jumalakartmatu ja patune ?
60004019	Sellepärast ka need , kes kannatavad Jumala tahtmise järgi , usaldagu oma hinged head tehes tema , ustava Looja hoolde .
60005001	Vanemaid teie seas ma kutsun nüüd üles kui kaasvanem ja Kristuse kannatuste tunnistaja ning ühtlasi osaline tulevases kirkuses selle ilmumisel :
60005002	hoidke teile hoida antud Jumala karja , mitte sunni pärast , vaid vabatahtlikult Jumala meele järgi , mitte häbiväärses kasuahnuses , vaid andunult ,
60005003	mitte nagu isandad liisuosa üle , vaid olles karjale eeskujuks .
60005004	Ning siis kui Ülemkarjane saab avalikuks , võite te võtta vastu kirkuse närtsimatu pärja .
60005005	Nõndasamuti teie , nooremad , alistuge vanematele . Aga te kõik rüütage end alandlikkusega üksteise vastu , sest ' Jumal paneb suurelistele vastu , aga alandlikele annab armu ' .
60005006	Alanduge siis Jumala võimsa käe alla , et tema teid ülendaks õigel ajal ;
60005007	heitke kõik oma mure tema peale , sest tema peab hoolt teie eest !
60005008	Olge kained , valvake ! Teie süüdistaja , kurat , käib ringi nagu möirgav lõvi , otsides , keda neelata .
60005009	Tema vastu seiske kindlalt usus , teades , et neidsamu kannatusi on pandud kogema kogu kristlaskond maailmas .
60005010	Aga kogu armu Jumal , kes teid on kutsunud oma igavesse kirkusesse Kristuses Jeesuses , parandab , kinnitab , tugevdab ja toetab teid , kes te üürikest aega olete kannatanud .
60005011	Tema päralt olgu võimus igavesest ajast igavesti ! Aamen .
60005012	Silvanuse , minu arvates ustava venna abil olen ma teile lühidalt kirjutanud , manitsedes ja tunnistades , et see on tõeline Jumala arm , milles te peaksite seisma .
60005013	Teid tervitab kogudus Paabelis , valitud nagu teiegi , ja mu poeg Markus .
60005014	Tervitage üksteist armastussuudlusega ! Rahu teile kõikidele , kes olete Kristuses !
61001001	Siimeon Peetrus , Jeesuse Kristuse sulane ja apostel - neile , kelle osaks on saanud meie omaga sama kallis usk meie Jumala ja Päästja Jeesuse Kristuse õiguse läbi :
61001002	Armu ja rahu saagu teile rohkesti Jumala ja Jeesuse , meie Issanda tundmise kaudu !
61001003	Tema jumalik vägi on meile kinkinud kõik , mis on vajalik eluks ja vagaduseks , tema tundmise kaudu , kes meid on kutsunud omaenese kirkuse ja väärikusega .
61001004	Sel viisil on meile kingitud kõige kallimad ja suuremad tõotused , et te nende kaudu võiksite põgeneda kaduvusest , mis valitseb maailmas himude tõttu , ja saada jumaliku loomuse osaliseks .
61001005	Just seepärast te peategi olema kõigiti valmis arendama oma usus voorust , vooruses tunnetust ,
61001006	tunnetuses kasinust , kasinuses kannatlikkust , kannatlikkuses vagadust ,
61001007	vagaduses vennalikkust , vennalikkuses armastust ,
61001008	sest kui teil seda kõike on , ja veel rikkalikult , siis te ei jää laisaks ega viljatuks meie Issanda Jeesuse Kristuse tundmises ;
61001009	kuid kellel seda pole , on pime ja lühinägelik ; ta on unustanud , et on puhastatud oma endistest pattudest .
61001010	Seepärast , vennad , olge veelgi innukamad kindlustama oma kutsumist ja äravalimist , sest kui te seda teete , ei väärata te iial .
61001011	Sest nõnda võimaldatakse teile takistamatu sissepääs meie Issanda ja Päästja Jeesuse Kristuse igavesse kuningriiki .
61001012	Seepärast ma tahan teile kõike seda üha meelde tuletada , kuigi te seda küll teate ja olete kinnitatud teile antud tões .
61001013	Ma pean aga õigeks teid meenutamise abil virgutada , niikaua kui ma olen selles telgis ,
61001014	teades , et mu telgi mahavõtmine on varsti käes , nagu ka meie Issand Jeesus Kristus on mulle seda teatanud .
61001015	Aga ma tahan hoolt kanda , et teie igal ajal ka pärast minu lahkumist võiksite neid asju mäletada .
61001016	Meie Issanda Jeesuse Kristuse väge ja tulemist ei ole me teile teatanud mingeid targutavaid müüte jäljendades , vaid me oleme tema suurust näinud oma silmaga .
61001017	Sest ta sai au ja kirkust Jumalalt Isalt , kui ilmvõrratult kirkuselt kostis talle hääl : ' See on minu armas Poeg , temast on mul hea meel ! ' -
61001018	Ja seda häält me kuulsime tulevat taevast , kui me olime koos temaga pühal mäel .
61001019	Ja nii on meil midagi kindlamat prohvetisõnast ja te teete hästi , kui panete tähele seda nagu lampi , mis paistab hämaras paigas , kuni päev hakkab hahetama ning koidutäht tõuseb teie südameis .
61001020	Seda mõistke esmalt , et ühtki prohvetiennustust Pühakirjas ei või omapäi seletada ,
61001021	sest iialgi pole ühtegi prohvetiennustust esile toodud inimese tahtel , vaid Pühast Vaimust kantuina on inimesed rääkinud , saades sõnumi Jumala käest .
61002001	Aga rahva seas oli ka valeprohveteid , nõnda nagu teiegi sekka tuleb valeõpetajaid , kes vargsi toovad sisse hukutavaid eksiõpetusi ja salgavad ära Issanda , kes on nad vabaks ostnud . Nad tõmbavad iseeneste peale äkilise hukatuse .
61002002	Ja paljud järgivad neid nende kõlvatuses ning nende tõttu teotatakse tõe teed .
61002003	Ja ahnitsedes püüavad nad teid võltside sõnadega ära osta . Nende mõõt on ammu juba täis ja nende hukatus ei tuku .
61002004	Jah , Jumal ei säästnud patustanud ingleidki , vaid tõukas nad põrgupimeduse soppidesse kinnipidamiseks kuni kohtuni .
61002005	Ta ei säästnud muistset maailma , vaid , saates jumalakartmatute maailma peale veeuputuse , kaitses üksnes õigusekuulutajat Noad ning tema omasid , kokku kaheksat ;
61002006	ta muutis tuhaks Soodoma ja Gomorra linnad , mõistes need hukka hävinguks ja pannes hoiatustähiseks tulevastele jumalakartmatutele .
61002007	Ta kiskus hukatusest välja õige mehe Loti , keda kõlvatud inimesed vaevasid oma liiderliku eluviisiga ,
61002008	sest nende seas elades ning kõike seda nähes ja kuuldes oli see õige piinanud oma õiglast hinge päevast päeva ülekohtuste tegude pärast .
61002009	Nii oskab Issand küll jumalakartlikke kiusatusest välja kiskuda , ülekohtusi aga nuhtlemiseks kinni pidada kohtupäevani .
61002010	Iseäranis nuhtleb Issand neid , kes rüvedas himus elavad lihaliku loomuse järgi ning põlgavad Issanda valitsust . Need on jultunud ja ennast täis ega põrka tagasi teotamast kirkuseingleid ,
61002011	kuigi isegi inglid , kellel on rohkem jõudu ja väge , ei lausu nende kohta teotavat otsust Issanda ees .
61002012	Ent need on nagu mõistmatud loomad , kes on loomu poolest sündinud püüdmiseks ja hukkamiseks ; nad teotavad seda , mida nad ei mõista , ja hukkuvad oma hukatuses ,
61002013	karistatuna ülekohtu eest ülekohtu palgaga . Nad peavad lõbuks priisata päise päeva ajal , need mustuse - ja häbiplekid , kes turgutavad end oma lõbudes , kui nad pidutsevad koos teiega .
61002014	Nende silmad on täis abielurikkumist ning neil ei saa kunagi patust küllalt , nad ahvatlevad kõikuvaid hingi , neil on ahnitsema harjunud süda , nad on needuse lapsed .
61002015	Nad on loobunud otseteest ja eksinud ära , järgides teed , mida läks Beori poeg Bileam , kes armastas ülekohtu palka ,
61002016	sai aga noomida oma üleastumise pärast : hääletu koormaloom rääkis inimhäälega ja takistas prohveti meeletust .
61002017	Need on veeta allikad , marust aetavad udupilved , neile on määratud pilkane pimedus .
61002018	Sest rääkides tühiseid ja õõnsaid sõnu , ahvatlevad nad kõlvatute lihahimudega neid , kes hiljuti on jõudnud ära põgeneda eksituses elavate seast ,
61002019	kes , tõotades teistele vabadust , on ise kaduvuse orjad ; sest kellele on keegi alistatud , selle orjaks ta on saanud .
61002020	Kui nad on kord ära põgenenud maailma saastast meie Issanda ja Päästja Jeesuse Kristuse tunnetuse kaudu , pärast aga jälle vajuvad sellesse saasta ja jäävad alla , siis on ju nende viimane lugu halvem kui esimene .
61002021	Sest neile oleks olnud parem , et õiguse tee oleks neile jäänud tundmata , kui et seda äratundnuna pöörata selg nende kätte antud pühale käsule .
61002022	Nendele on tulnud kätte see , mida tõeline vanasõna ütleb : ' Koer pöördub tagasi oma okse juurde ' ja ' Pestud emis läheb porisse püherdama ' .
61003001	Mu armsad , see on nüüd juba teine kiri , mille ma teile kirjutan . Mõlemas ma virgutan meenutamise kaudu teie selget mõistust ,
61003002	et te mäletaksite sõnu , mida pühad prohvetid enne on rääkinud , ning Issanda ja Päästja käsku teie apostlitelt .
61003003	Seda teadke esmalt , et viimseil päevil tuleb pilkesõnadega pilkajaid , kes käivad iseenese himude järgi
61003004	ja ütlevad : ' Kus on tema tulemise tõotus ? Sest pärast seda , kui isad on läinud magama , on jäänud kõik nõnda nagu loomise algusest peale . '
61003005	Aga seda väites jääb neil kahe silma vahele , et muiste olid olemas taevad ja veest tuli maa , mis püsis koos vee läbi Jumala sõna jõul ,
61003006	mille läbi tookordne maailm hukkus veeuputuses .
61003007	Aga praegusi taevaid ja maad , mis on säilitatud sellesama sõna jõul , hoitakse tule jaoks jumalakartmatute inimeste kohtu ja hukatuse päevaks .
61003008	Aga selle juures , mu armsad , ärgu jäägu teie eest varjule , et Issanda juures on üks päev nagu tuhat aastat ja tuhat aastat nagu üks päev .
61003009	Issand ei viivita tõotust täitmast , nii nagu mõned peavad seda viivitamiseks , vaid tema on teie vastu pikameelne , sest ta ei taha , et keegi hukkuks , vaid et kõik jõuaksid meeleparandusele .
61003010	Aga Issanda päev tuleb nagu varas . Siis hukkuvad taevad raginal , algained lagunevad lõõmates ning maad ja tema tegusid ei leita enam .
61003011	Kui see kõik nõnda laguneb - missugused siis peate olema teie pühas eluviisis ja jumalakartuses ,
61003012	oodates ja kiirendades Jumala päeva tulemist , mil taevad põledes lagunevad ja algained lõõmates ära sulavad .
61003013	Meie ootame aga tema tõotuse järgi uusi taevaid ja uut maad , kus elab õigus .
61003014	Seepärast , mu armsad , olge seda oodates toimekad , et teid leitaks tema ees veatuina ja laitmatuina rahus .
61003015	Ja meie Issanda pikka meelt pidage päästeks , nõnda kui ka meie armas vend Paulus teile on kirjutanud temale antud tarkust mööda .
61003016	Sama ütleb ta kõikides kirjades , kus ta räägib neist asjust . Nendes on küll mõndagi raskesti mõistetavat , mida õppimata ja kõikuvad inimesed väänavad nagu muidki raamatuid iseendale hukatuseks .
61003017	Mu armsad , et te nüüd seda ette teate , siis olge valvsad , et teid ei kistaks kaasa kõlbluseta inimeste eksitustega ja te ei langeks ära oma kindlalt aluselt .
61003018	Kasvage meie Issanda ja Päästja Jeesuse Kristuse armus ja tundmises ! Tema päralt olgu kirkus nüüd ja igaviku päevil ! Aamen .
62001001	Mis algusest peale on olnud , mida me oleme kuulnud , mida me oleme oma silmaga näinud , mida me oleme vaadelnud ja mida meie käed on katsunud - seda me kuulutame Elu Sõnast .
62001002	Jah , Elu on saanud avalikuks , ja me oleme näinud ja me tunnistame ja kuulutame teile igavest elu , mis oli Isa juures ja on saanud meile avalikuks .
62001003	Mida me oleme näinud ja kuulnud , seda me kuulutame ka teile , et teilgi oleks osadus meiega . Meie osadus on osadus Isaga ja tema Poja Jeesuse Kristusega .
62001004	Ja me kirjutame seda , et meie rõõm oleks täielik .
62001005	Ja see on sõnum , mida me oleme kuulnud temalt ja kuulutame teile : Jumal on valgus , ja temas ei ole mingit pimedust .
62001006	Kui me ütleme : ' Meil on osadus temaga ' , kuid käime pimeduses , siis me valetame ega tee tõtt .
62001007	Aga kui me käime valguses , nõnda nagu tema on valguses , siis on meil osadus omavahel ning Jeesuse , tema Poja veri puhastab meid kogu patust .
62001008	Kui me ütleme : ' Meil ei ole pattu ' , siis me petame iseendid ja tõde ei ole meis .
62001009	Kui me oma patud tunnistame , on tema ustav ja õige , nõnda et ta annab andeks meie patud ja puhastab meid kogu ülekohtust .
62001010	Kui me ütleme : ' Meie ei ole patustanud ' , siis me teeme tema valetajaks ja tema sõna ei ole meis .
62002001	Mu lapsed , seda ma kirjutan teile , et te ei teeks pattu . Aga kui keegi patustab , siis on meil eestkostja Isa juures , Jeesus Kristus , kes on õige ,
62002002	ning tema on lepitusohver meie pattude eest , kuid mitte üksnes meie , vaid ka terve maailma pattude eest .
62002003	Ja sellest me tunneme ära , et oleme teda mõistnud , kui me peame tema käske .
62002004	Kes ütleb : ' Mina tunnen teda ' , aga ei pea tema käske , see on valetaja ja temas ei ole tõde .
62002005	Kuid kes peab tema sõna , selles on tõesti Jumala armastus saanud täiuslikuks . Sellest me tunneme ära , et oleme temas .
62002006	Kes ütleb enese püsivat temas , see on ka ise kohustatud käima nõnda , nagu tema on käinud .
62002007	Armsad , käsk , millest ma teile kirjutan , ei ole uus , vaid on vana käsk , mis on teil olnud algusest peale . See vana käsk on sõna , mida te olete kuulnud .
62002008	Kuid taas - käsk , millest ma teile kirjutan , on uus ning on õige tema sees ja teie sees , sest pimedus möödub ja tõeline valgus paistab juba .
62002009	Kes ütleb enese olevat valguses , ja vihkab oma venda , on siiani pimeduses .
62002010	Kes armastab oma venda , see püsib valguses ja ta ei ole pahanduseks .
62002011	Kes aga vihkab oma venda , see on pimeduses ja kõnnib pimeduses ega tea , kuhu ta läheb , sest pimedus on sõgestanud tema silmad .
62002012	Ma kirjutan teile , lapsed , sest patud on teile andeks antud tema nime pärast .
62002013	Ma kirjutan teile , isad , sest teie olete mõistnud teda , kes on olnud algusest . Ma kirjutan teile , noored , sest te olete ära võitnud kurja .
62002014	Ma olen kirjutanud teile , lapsed , sest teie olete ära tundnud Isa . Ma olen kirjutanud teile , isad , sest teie olete mõistnud teda , kes on olnud algusest . Ma olen kirjutanud teile , noored , sest te olete tugevad ja Jumala sõna püsib teis ning te olete ära võitnud kurja .
62002015	Ärge armastage maailma ega seda , mis on maailmas ! Kui keegi armastab maailma , siis ei ole temas Isa armastust .
62002016	Sest kõik , mis on maailmas - lihahimu ja silmahimu ja elukõrkus - , ei ole Isast , vaid maailmast .
62002017	Ja maailm kaob ja tema himu , aga kes teeb Jumala tahtmist , püsib igavesti .
62002018	Lapsed , käes on viimne aeg ! Nagu te olete kuulnud , et antikristus tuleb , nii ongi nüüd tulnud palju antikristusi . Sellest me tunneme ära , et käes on viimne aeg .
62002019	Nad on küll välja läinud meie seast , kuid nad pole olnud meie hulgast . Kui nad oleksid olnud meie hulgast , siis nad oleksid jäänud meie sekka . Kuid nad läksid ära , et teha avalikuks : ükski neist ei olnud meie hulgast .
62002020	Teil on ju võidmine sellelt , kes on Püha , ja teil kõigil on teadmine !
62002021	Ma ei kirjutanud teile sellepärast , et te tõde ei tea , vaid et te teate seda ning et ühtegi valet ei tule tõe seest .
62002022	Kes on valetaja ? Eks ju see , kes salgab , et Jeesus on Kristus . Antikristus on see , kes salgab Isa ja Poega .
62002023	Kes iganes salgab Poja , sellel pole ka Isa ; kes tunnistab Poega , sellel on ka Isa .
62002024	Mida te algusest peale olete kuulnud , see püsigu teis . Kui teis püsib see , mida te algusest peale olete kuulnud , siis püsite teiegi Pojas ja Isas .
62002025	Ja see ongi tõotus , mille tema meile on tõotanud - igavene elu .
62002026	Ma kirjutasin seda teile nendest , kes püüavad teid eksitada .
62002027	Aga võidmine , mille te olete saanud temalt , püsib ju teis ning teil pole vaja , et keegi teid õpetaks ; vaid nii nagu tema võidmine teid kõiges õpetab - see on tõde , mitte vale - ja nii nagu tema teid on õpetanud , nõnda püsige Kristuses .
62002028	Ja nüüd , lapsed , püsige Kristuses , et kui tema saab avalikuks , oleks meil tema tulemisel julgus ja mitte häbi tema ees .
62002029	Kui teie teate , et tema on õige , siis te mõistate , et igaüks , kes teeb õigust , on temast sündinud .
62003001	Vaadake , kui suure armastuse Isa on meile andnud : meid hüütakse Jumala lasteks ja need me olemegi . Maailm ei tunne meid , sest ta ei tunne teda .
62003002	Armsad , me oleme nüüd Jumala lapsed , ja veel ei ole saanud avalikuks , kes me ükskord oleme . Me teame , et kui tema saab avalikuks , siis me oleme tema sarnased , sest siis me näeme teda , nii nagu ta on .
62003003	Igaüks , kellel on selline lootus tema peale , puhastab ennast , just nagu tema on puhas .
62003004	Igaüks , kes teeb pattu , rikub ka seadust , ning patt on seaduserikkumine .
62003005	Te teate , et tema on ilmunud patte ära kandma ning temas endas ei ole pattu .
62003006	Ükski , kes püsib temas , ei tee pattu ; ükski , kes teeb pattu , ei ole näinud ega mõistnud teda .
62003007	Lapsed , ärgu keegi eksitagu teid ! Kes teeb õigust , on õige , nii nagu tema on õige .
62003008	Kes teeb pattu , on kuradist , sest kurat teeb pattu algusest peale . Selleks ongi Jumala Poeg saanud avalikuks , et ta tühistaks kuradi teod .
62003009	Ükski , kes on sündinud Jumalast , ei tee pattu , sest Jumala seeme püsib temas ja ta ei saa teha pattu , sest ta on sündinud Jumalast .
62003010	Sellest on näha , kes on Jumala lapsed ja kes kuradi lapsed : ükski , kes ei tee õigust , ei ole Jumalast , nagu ka mitte see , kes ei armasta oma venda .
62003011	Jah , see ongi sõnum , mida te olete kuulnud algusest peale , et me peame üksteist armastama .
62003012	Mitte nii nagu Kain , kes oli kurjast ja lõi maha oma venna . Ja mispärast ta lõi tema maha ? Sellepärast , et tema teod olid kurjad , aga ta venna omad õiged .
62003013	Ärge imestage , vennad , kui maailm teid vihkab .
62003014	Me teame , et oleme tulnud surmast ellu , sest me armastame vendi . Kes ei armasta , see jääb surma .
62003015	Igaüks , kes vihkab oma venda , on mõrvar , ja te teate , et ühelgi mõrvaril ei ole igavest elu , mis temasse jääks .
62003016	Armastuse me oleme ära tundnud sellest , et Kristus on jätnud oma elu meie eest ; ning meie oleme kohustatud jätma oma elu vendade eest .
62003017	Kui nüüd kellelgi on selle maailma vara ja ta näeb oma venna olevat puuduses , ent lukustab oma südame tema eest - kuidas saab Jumala armastus jääda temasse ?
62003018	Lapsed , ärgem armastagem sõnaga ja keelega , vaid teoga ja tõega !
62003019	Sellest me tunneme , et oleme pärit tõest . Ja me võime kinnitada tema ees oma südant ,
62003020	et olgu mis tahes , milles meie süda meid süüdistab , Jumal on siiski meie südamest suurem ja tema teab kõik .
62003021	Armsad , kui meie süda ei süüdista , siis on meil julgus Jumala ees
62003022	ja mida me iganes palume , seda me saame temalt , sest me peame tema käske ja teeme , mis on tema silmis meelepärane .
62003023	Ja see on tema käsk , et me usuksime tema Poja Jeesuse Kristuse nimesse ja armastaksime üksteist , nii nagu tema meile on käsu andnud .
62003024	Ja kes peab tema käske , püsib Jumalas ja Jumal temas . Ja sellest me tunneme ära , et tema püsib meis - Vaimust , kelle ta meile on andnud .
62004001	Armsad , ärge usaldage iga vaimu , vaid katsuge vaimud läbi , kas nad on Jumalast , sest palju valeprohveteid on läinud välja maailma .
62004002	Te tunnete Jumala Vaimu sellest : iga vaim , kes tunnistab Jeesust Kristust lihasse tulnuna , see on Jumalast ,
62004003	ning ükski vaim , kes seda Jeesust ei tunnista , ei ole Jumalast , vaid see on antikristuse oma , kellest te olete kuulnud , et ta tuleb , ja nüüd ta juba ongi maailmas .
62004004	Teie , lapsed , olete Jumalast ja olete nad ära võitnud , sest see , kes on teis , on suurem sellest , kes on maailmas .
62004005	Nemad on maailmast , seepärast nad räägivad nagu maailmgi , ja maailm kuulab neid .
62004006	Meie oleme Jumalast ; kes on Jumala ära tundnud , see kuulab meid . Kes ei ole Jumalast , ei kuula meid . Sellest me tunneme ära tõe vaimu ja eksituse vaimu .
62004007	Armsad , armastagem üksteist , sest armastus on Jumalast ja igaüks , kes armastab , on sündinud Jumalast ja tunneb Jumalat .
62004008	Kes ei armasta , see ei ole tundnud Jumalat , sest Jumal on armastus .
62004009	Jumala armastus meie vastu on saanud avalikuks selles , et Jumal oma ainusündinud Poja on läkitanud maailma , et me tema läbi elaksime .
62004010	Selles on armastus - ei , mitte selles , et meie oleme armastanud Jumalat , vaid et tema on armastanud meid ja on läkitanud oma Poja lepitusohvriks meie pattude eest .
62004011	Mu armsad , kui Jumal meid nõnda on armastanud , siis oleme ka meie kohustatud armastama üksteist .
62004012	Jumalat ei ole keegi iial näinud . Kui me üksteist armastame , siis püsib Jumal meis ja tema armastus on saanud meis täiuslikuks .
62004013	Sellest me tunneme , et me püsime temas ja tema meis , et ta on andnud meile osa oma Vaimust .
62004014	Ja me oleme näinud ja tunnistame , et Isa on läkitanud Poja maailma Päästjaks .
62004015	Kes iganes tunnistab , et Jeesus on Jumala Poeg , selles püsib Jumal ning tema püsib Jumalas .
62004016	Ja me oleme tunnetanud ja uskunud armastust , mis Jumalal on meie vastu . Jumal on armastus ja kes püsib armastuses , püsib Jumalas ja Jumal püsib temas .
62004017	Selles on Jumala armastus saanud meie juures täiuslikuks , et meil oleks julgust kohtupäeval ; sest nii nagu on tema , oleme meiegi selles maailmas .
62004018	Armastuses ei ole kartust , vaid täiuslik armastus ajab kartuse välja , sest kartuses on karistus , aga kartja ei ole saanud täiuslikuks armastuses .
62004019	Meie armastame , sest tema on meid enne armastanud .
62004020	Kui keegi ütleb : ' Mina armastan Jumalat ' , ja vihkab oma venda , siis ta on valelik , sest kes ei armasta oma venda , keda ta näeb , ei suuda armastada Jumalat , keda ta ei ole näinud .
62004021	Ja see käsk on meil temalt endalt , et kes armastab Jumalat , armastagu ka oma venda !
62005001	Igaüks , kes usub , et Jeesus on Kristus , on Jumalast sündinud . Igaüks , kes armastab seda , kes ta on sünnitanud , armastab ka seda , kes temast on sündinud .
62005002	Sellest me tunneme ära , et armastame Jumala lapsi , kui me armastame Jumalat ja teeme tema käskude järgi .
62005003	See ongi Jumala armastamine , et me peame tema käske , ja tema käsud ei ole rasked .
62005004	Jah , igaüks , kes on sündinud Jumalast , võidab ära maailma . Ja see ongi võit , mis on võitnud ära maailma - meie usk .
62005005	Kes on , kes võidab ära maailma ? Eks see , kes usub , et Jeesus on Jumala Poeg !
62005006	Tema on see , kes tuli vee ja verega - Jeesus Kristus . Ta ei tulnud üksnes veega , vaid vee ja verega , ja Vaim on selle tunnistajaks , sest Vaim on tõde .
62005007	Jah , tunnistajaid on kolm :
62005008	Vaim , vesi ja veri , ja need kolm on üks .
62005009	Kui me võtame vastu inimeste tunnistuse , siis Jumala tunnistus on suurem , sest see on Jumala tunnistus , et ta on andnud tunnistuse oma Poja kohta .
62005010	Kes usub Jumala Pojasse , sellel on see tunnistus olemas enese sees . Kes ei usu Jumalat , see on teinud tema valelikuks , sest ta pole uskunud tunnistust , mille Jumal on andnud oma Poja kohta .
62005011	Ja see tunnistus on : Jumal on andnud meile igavese elu ja see elu on tema Pojas .
62005012	Kellel on Poeg , sellel on elu ; kellel ei ole Jumala Poega , sellel pole elu .
62005013	Seda ma olen kirjutanud teile , kes te usute Jumala Poja nimesse , et te teaksite : teil on igavene elu .
62005014	Ja see ongi see julgus , mis meil on tema ees , et kui me midagi tema tahtmist mööda palume , siis tema kuuleb meid .
62005015	Kuna me teame , et ta meid kuuleb , mida tahes me paluksime , siis teame ka , et meil on käes need palved , mis me oleme temalt palunud .
62005016	Kui keegi näeb oma venda tegevat pattu , mis ei ole surmaks , siis ta palugu , ja Jumal annab talle elu , neile , kes ei tee pattu surmaks . On pattu , mis on surmaks : selle kohta ma ei ütle , et tal tuleks paluda .
62005017	Kõik ülekohus on patt , aga on pattu , mis ei ole surmaks .
62005018	Me teame , et ükski , kes on sündinud Jumalast , ei tee pattu , sest Jumalast sünnitatu hoiab ennast ja kuri ei puuduta teda .
62005019	Me teame , et meie oleme Jumalast ja et terve maailm on kurja käes .
62005020	Aga me teame , et Jumala Poeg on tulnud ja andnud meile mõistmise , et me tunneksime ära Tõelise . Ja meie oleme Tõelises , tema Pojas Jeesuses Kristuses . Seesama on tõeline Jumal ja igavene elu .
62005021	Lapsed , hoiduge ebajumalate eest !
63001001	Vanem - valitud emandale ja tema lastele , keda ma armastan tões , ja mitte üksi mina , vaid kõik , kes on tunnetanud tõde ,
63001002	tõe tõttu , mis püsib meis ja jääb meiega igavesti :
63001003	Olgu meiega arm , halastus , rahu Jumalalt Isalt ja Jeesuselt Kristuselt , Isa Pojalt , tões ja armastuses !
63001004	Rõõmustasin väga , et leidsin sinu laste seast neid , kes käivad tões , nii nagu me oleme Isa käest saanud käsu .
63001005	Ja nüüd ma palun sind , emand , mitte kui uut käsku sulle kirjutades , vaid seda , mis meil on olnud algusest , et me peame üksteist armastama .
63001006	Ja see ongi armastus , et me käime tema käskude järgi . See ongi käsk , nii nagu te olete kuulnud algusest , et te käiksite selles .
63001007	Jah , maailma on läinud välja palju eksitajaid . Kes ei tunnista Jeesust Kristust lihasse tulnuna , seesama ongi eksitaja ja antikristus .
63001008	Pange tähele iseennast , et te ei kaotaks seda , millega me oleme vaeva näinud , vaid et te saaksite kätte täie palga .
63001009	Ühelgi , kes astub üle Kristuse õpetusest ega püsi selles , ei ole Jumalat . Kes püsib Kristuse õpetuses , sellel on nii Isa kui ka Poeg .
63001010	Kui keegi tuleb teie juurde ega too seda õpetust , ärge võtke teda oma majja ja ärge öelge talle : ' Tere tulemast ! '
63001011	Sest kes talle ütleb : ' Tere tulemast ! ' , saab osalejaks ta kurjades tegudes .
63001012	Mul oleks teile palju kirjutada , aga ma ei taha seda teha paberil ja tindiga , vaid loodan ise tulla teie juurde ja rääkida silmast silma , et meie rõõm oleks täielik .
63001013	Sind tervitavad su valitud õe lapsed !
64001001	Vanem - armsale Gaiusele , keda ma armastan tões .
64001002	Armas , soovin sulle , et sul läheks igati hästi ja sa oleksid terve , nõnda nagu läheb hästi su hingel .
64001003	Ma ju rõõmustasin väga , kui vennad tulid ja andsid tunnistust sinu elamisest tões , nii nagu sa käidki tões .
64001004	Mul pole millestki suuremat rõõmu , kui kuulda oma lapsi käivat tões .
64001005	Armas , sa oled ustav olnud selles , mida sa oled iganes teinud vendadele , koguni neile , kes on sulle võõrad .
64001006	Nad on tunnistanud sinu armastusest siinse koguduse ees . Sa teed hästi , kui sa läkitad nad edasi väärikal viisil Jumala ees .
64001007	Nad on teele läinud tema nime pärast ega võta midagi vastu paganatelt .
64001008	Seepärast me oleme kohustatud nendesuguseid vastu võtma , et saaksime tõe kaastöölisteks .
64001009	Ma kirjutasin mõne sõna kogudusele , aga Diotrefes , kes püüab olla nende seas esimene , ei võta meid vastu .
64001010	Seepärast , kui ma tulen , siis ma tuletan talle meelde teod , mida ta teeb , laimates meid kurjade sõnadega ja rahule jäämata sellega , et ta ise ei võta vastu vendi , takistab veel neidki , kes tahavad seda teha , ning heidab nad kogudusest välja .
64001011	Armas , ära võta eeskujuks paha , vaid head ! Kes teeb head , on Jumalast , kes teeb paha , ei ole Jumalat näinud .
64001012	Demeetriosele on antud tunnistus kõigilt ja tõelt eneselt ; ning meiegi tunnistame , ja sina tead , et meie tunnistus on tõsi .
64001013	Mul oleks sulle palju kirjutada , kuid ma ei taha sulle kirjutada tindi ja sulega .
64001014	Aga ma loodan sind peatselt näha ja siis räägime silmast silma .
64001015	Rahu sulle ! Sind tervitavad sõbrad . Tervita sõpru nimepidi !
65001001	Juudas , Jeesuse Kristuse sulane , Jaakobuse vend - Jumalas Isas armastatud ja Jeesuses Kristuses hoitud kutsutuile :
65001002	Halastust teile ning rahu ja armastust saagu rohkesti !
65001003	Armsad , ma olen igati püüdnud teile kirjutada meie ühisest päästest , ja nüüd muutuski möödapääsmatuks kirjutada teile , et ergutada teid võitlema pühadele kord antud usu pärast .
65001004	Sest teie hulka on end poetanud mõningad inimesed , kes juba muiste on ette kirja pandud selleks kohtuks : jumalakartmatud , kes meie Jumala armu kõlvatuseks pöörates salgavad ära ka ainsa Valitseja ja meie Issanda , Jeesuse Kristuse .
65001005	Aga ma tahan meenutada teile , kes te seda kõike küll juba teate , et Issand , kui ta kord oli päästnud rahva Egiptusemaalt , teisel korral hukkas uskmatud ,
65001006	ning et ta ingleidki , kes ei hoidnud kinni oma päritolust , vaid hülgasid oma eluaseme , säilitab pilkase pimeduse all jäädavais ahelais suure päeva kohtuni .
65001007	Nii nagu ka Soodoma ja Gomorra ja nende ümberkaudsed linnad , kes samal kombel hoorasid nagu need inglid ning jooksid ebaloomulike himude järgi , seisavad juba hoiatuseks igavese tule karistuse kandjatena .
65001008	Otse nõndasamuti ju pilastavad ka need unenägijad ihu , lükkavad kõrvale Issanda valitsuse ja teotavad kirkuseingleid .
65001009	Aga peaingel Miikael , kui ta riidles ja vaidles kuradiga Moosese keha pärast , ei julgenud lausuda teotavat otsust , vaid ütles : ' Issand sõidelgu sind ! '
65001010	Kuid need teotavad ju kõike , mida nad ei tunne . Millest nad aga loomu poolest nagu mõistuseta loomad aru saavad , selles nad hukutavad end .
65001011	Häda neile , sest nad on läinud Kaini teed ja andunud tasu eest Bileami eksitusele ning Korahi kombel vastuhakkamise läbi hukkunud !
65001012	Nemad on need teie armastussöömaaegade mustuseplekid , kes kartmatult teiega koos pidutsedes iseennast nuumavad . Nad on tuulte aetavad veeta pilved , hilissügisesed viljatud puud , ülesjuuritult kahekordselt surnud ,
65001013	oma häbi välja vahutavad metsikud merelained , ekslevad tähed , kelle jaoks on hoitud pilkane pimedus igavesti .
65001014	Aga nende kohta on ka Eenok , seitsmes Aadamast , ennustanud : ' Vaata , Issand tuleb mitmekümne tuhande pühaga
65001015	pidama kohut kõigi üle ja karistama iga hinge kõikide nende jumalakartmatute tegude eest , mis nad jumalakartmatult on teinud , ja kõikide kalkide sõnade eest , mida jumalakartmatud patused on tema vastu rääkinud . '
65001016	Need on nurisevad saatusekirujad , oma himude järgi käijad , kelle suu räägib õõnsaid sõnu , ja nad lipitsevad inimeste ees kasu pärast .
65001017	Teie aga , armsad , meenutage meie Issanda Jeesuse Kristuse apostlite sõnu , mida nad juba enne on rääkinud .
65001018	Sest nad ütlesid teile , et viimsel ajal tuleb oma jumalakartmatute himude järgi käivaid pilkajaid .
65001019	Need on lõhede tekitajad , maised , kellel ei ole Vaimu .
65001020	Teie aga , armsad , olles rajanud endid oma kõige pühamale usule ja palvetades Pühas Vaimus ,
65001021	hoidke endid Jumala armastuses , oodates meie Issanda Jeesuse Kristuse halastust igaveseks eluks .
65001022	Ja halastage nende peale , kes kahtlevad ,
65001023	päästke neid tulest välja kiskudes . Teiste peale halastage aga kartuses , vihates lihaliku loomuse poolt rüvetatud rüüdki .
65001024	Temale , kes suudab teid hoida komistamast ja panna laitmatuna oma kirkuse palge ette hõiskama ,
65001025	ainsale Jumalale , meie Päästjale , olgu Jeesuse Kristuse , meie Issanda läbi kirkus , üllus , võimus ja meelevald enne kõiki aegu ja nüüd ja kõigi aegadeni ! Aamen .
66001001	Jeesuse Kristuse ilmutus , mille Jumal temale on andnud , et ta näitaks oma sulastele , mis peatselt peab sündima . Ta näitas seda , läkitades oma ingli oma sulase Johannese juurde ,
66001002	kes on tunnistanud Jumala sõna ning Jeesuse Kristuse tunnistust , kõike , mida ta on näinud .
66001003	Õnnis on see , kes loeb , ning need , kes kuulavad neid ennustuse sõnu ja hoiavad tallel , mis sellesse on kirjutatud , sest aeg on lähedal .
66001004	Johannes - seitsmele Aasia kogudusele : Armu teile ja rahu temalt , kes on ja kes oli ja kes tuleb , ning seitsmelt vaimult , kes on tema trooni ees ,
66001005	ning Jeesuselt Kristuselt , kes on ustav tunnistaja , esikpoeg surnuist ja maa kuningate valitseja . Temale , kes meid armastab ning on meid lunastanud meie pattudest oma verega
66001006	ning kes meid on teinud kuningriigiks , preestreiks Jumalale ja oma Isale - temale olgu kirkus ja võimus igavesest ajast igavesti ! Aamen .
66001007	Ennäe , ta tuleb pilvedega ja iga silm saab teda näha , ka need , kes tema on läbi torganud , ning kõik maa suguharud halisevad tema pärast . Jah , aamen .
66001008	' Mina olen A ja O , ' ütleb Issand Jumal , ' kes on ja kes oli ja kes tuleb , Kõigeväeline . '
66001009	Mina , Johannes , teie vend ja kaasosaline viletsuses ja kuningriigis ja kannatlikkuses Jeesuses , olin saarel , mida hüütakse Patmoseks , Jumala sõna ja Jeesuse tunnistamise pärast .
66001010	Ma olin vaimus Issanda päeval ning kuulsin enese taga valju häält , otsekui pasunast ,
66001011	mis ütles : ' Mida sa näed , kirjuta raamatusse ning saada neile seitsmele kogudusele : Efesosse ja Smürnasse ja Pergamoni ja Tüatiirasse ja Sardesesse ja Filadelfiasse ja Laodikeiasse . '
66001012	Ma pöördusin ümber vaatama seda häält , kes rääkis minuga . Ja kui ma olin pöördunud , siis ma nägin seitset kuldlambijalga
66001013	ning lambijalgade keskel kedagi , kes oli Inimese Poja sarnane ja kellel oli üll pikk kuub , vöötatud rinde alt kuldvööga .
66001014	Aga tema pea ja juuksed olid valged nagu valge vill , nagu lumi , ning tema silmad nagu tuleleek ,
66001015	ning tema jalad olid vasemaagi sarnased , kui see on hõõguvas ahjus , ning tema hääl oli otsekui suurte vete kohin .
66001016	Tal oli paremas käes seitse taevatähte ning tema suust välkus vahe kaheterane mõõk ning tema palged olid otsekui päike , kui see paistab oma väes .
66001017	Kui ma teda nägin , langesin ma tema jalge ette nagu surnu . Ning tema pani oma parema käe mu peale ja ütles : ' Ära karda ! Mina olen Esimene ja Viimne
66001018	ja Elav . Ma olin surnud , ning ennäe , ma elan igavesest ajast igavesti ning minu käes on surma ja surmavalla võtmed .
66001019	Kirjuta siis , mida sa oled näinud ja mis on ning mis sünnib pärast seda !
66001020	Nende seitsme taevatähe saladus , mida sa näed mu paremas käes , ja nende seitsme kuldlambijala saladus on see : seitse tähte on seitsme koguduse inglid ja seitse lambijalga on seitse kogudust .
66002001	Efesose koguduse inglile kirjuta : Nõnda ütleb see , kes hoiab seitset tähte oma paremas käes , kes kõnnib seitsme kuldlambijala vahel :
66002002	Ma tean su tegusid ja vaevanägemist ja kannatlikkust ning et sa ei või sallida kurjasid ning et sa oled läbi katsunud need , kes ütlevad end olevat apostlid , kuid ei ole seda , ning leidnud nad olevat valelikud .
66002003	Sul on kannatlikkust ning sa oled talunud vaeva minu nime pärast ega ole ära väsinud .
66002004	Kuid mul on sinu vastu , et sa oled oma esimese armastuse maha jätnud .
66002005	Tuleta siis meelde , kust sa oled langenud , ja paranda meelt ning tee esimese armastuse tegusid ! Muidu ma tulen su juurde ning lükkan su lambijala asemelt , kui sa ei paranda meelt .
66002006	Seda sa teed siiski õigesti , et vihkad nikolaiitide tegusid , mida vihkan minagi .
66002007	Kellel kõrv on , see kuulgu , mida Vaim ütleb kogudustele : Võitjale ma annan süüa elupuust , mis on Jumala paradiisis .
66002008	Ja Smürna koguduse inglile kirjuta : Nõnda ütleb Esimene ja Viimne , kes oli surnud ning on jälle elavaks saanud :
66002009	Ma tean su viletsust ja vaesust - kuid sa oled rikas - ning nende teotamist , kes ütlevad end olevat juudid , kuid ei ole seda , vaid on saatana sünagoog .
66002010	Ära karda seda , mida sul tuleb kannatada ! Ennäe , kurat heidab mõned teie seast vangi , et teid läbi katsutaks , ning teil on viletsust kümme päeva . Ole ustav surmani , ja ma annan sulle elupärja !
66002011	Kellel kõrv on , see kuulgu , mida Vaim ütleb kogudustele : Võitjale ei tee teine surm mingit kahju !
66002012	Ja Pergamoni koguduse inglile kirjuta : Nõnda ütleb see , kelle käes on vahe kaheterane mõõk :
66002013	Ma tean , kus sa elad - seal , kus on saatana troon . Ja sa pead kinni minu nimest ega ole salanud minu usku ka neil päevil , mil Antipas , mu tunnistaja , minu ustav , tapeti teie juures , seal , kus elab saatan .
66002014	Kuid mul on pisut sinu vastu : sinu juures on neid , kes peavad kinni Bileami õpetusest , kes õpetas Baalakit panema Iisraeli laste ette püünispaela : sööma ebajumalate ohvreid ning hoorama .
66002015	Nõndasamuti on sinulgi nikolaiitide õpetusest kinnipidajaid .
66002016	Paranda siis meelt , muidu ma tulen varsti su juurde ning sõdin nende vastu oma suu mõõgaga .
66002017	Kellel kõrv on , see kuulgu , mida Vaim ütleb kogudustele : Võitjale ma annan süüa peidetud mannat ning annan talle valge kivikese ning kivikesele kirjutatud uue nime , mida ükski peale saaja ei tea .
66002018	Ja Tüatiira koguduse inglile kirjuta : Nõnda ütleb Jumala Poeg , kelle silmad on nagu tuleleek ning kelle jalad on vasemaagi sarnased :
66002019	Ma tean sinu tegusid ja armastust ja usku ja teenimist ja su kannatlikkust ning et su viimaseid tegusid on rohkem kui esimesi .
66002020	Kuid mul on sinu vastu , et sa lased naist Iisebeli , kes nimetab end prohvetiks ja õpetab , eksitada ka minu sulaseid hoorama ja sööma ebajumalate ohvreid .
66002021	Ma olen talle andnud aega meeleparanduseks , ent tema ei taha parandada meelt oma hoorusest .
66002022	Ennäe , ma viskan ta tõvevoodisse ning temaga abielu rikkujad suurde viletsusse , kui nad ei paranda meelt ega lõpeta oma tegusid ,
66002023	ja hävitan ta lapsed surmaga , ning kõik kogudused saavad aru , et mina olen see , kes uurib läbi meeled ja südamed , ning annan igaühele teist teie tegusid mööda .
66002024	Aga ma ütlen teile , muudele Tüatiiras , kellel ei ole seda õpetust , kes pole ära tundnud saatana sügavikke , nagu nemad ütlevad , - teie peale ma ei pane muud koormat .
66002025	Pidage vaid kinni sellest , mis teil on , kuni ma tulen !
66002026	Kes võidab ja minu tegusid lõpuni hoiab , sellele ma annan meelevalla paganate üle
66002027	ning ta hoiab neid kui karjane raudsauaga , nii nagu purustatakse saviastjaid ,
66002028	otsekui minagi olen saanud meelevalla oma Isalt , ning ma annan talle koidutähe .
66002029	Kellel kõrv on , see kuulgu , mida Vaim ütleb kogudustele !
66003001	Ja Sardese koguduse inglile kirjuta : Nõnda ütleb see , kellel on seitse Jumala vaimu ja seitse tähte : Ma tean su tegusid , et sul on nimi , et sa elad . Ometi oled sa surnud .
66003002	Ole valvas ja hoia , mis on veel jäänud ; seegi on juba suremas , sest ma ei ole leidnud su tegusid olevat täiuslikud oma Jumala silmis .
66003003	Tuleta siis meelde , kuidas sa sõna oled vastu võtnud ja kuulnud , ning hoia seda tallel ja paranda meelt ! Kui sa nüüd ei valva , siis ma tulen kui varas ja sa ei saa arugi , mis tunnil ma tulen su peale .
66003004	Kuid Sardeses on sul mõned , kes ei ole määrinud oma rõivaid , ning need saavad kõndida koos minuga valgeis rõivais , sest nad on seda väärt .
66003005	Kes võidab , see riietatakse samamoodi valgete rõivastega . Mina ei kustuta tema nime eluraamatust ning ma tunnistan tema nime oma Isa ees ja Isa inglite ees .
66003006	Kellel kõrv on , see kuulgu , mida Vaim ütleb kogudustele !
66003007	Ja Filadelfia koguduse inglile kirjuta : Nõnda ütleb Püha , Tõeline , kelle käes on Taaveti võti , kes avab , ja ükski ei lukusta , ning lukustab , ja ükski ei ava :
66003008	Ma tean su tegusid ! Ennäe , ma avasin su ees ukse , mida ükski ei suuda lukustada . Sul on vähe jõudu , kuid sa oled hoidnud tallel mu sõna ega ole salanud mu nime .
66003009	Ennäe , ma annan saatana sünagoogist mõned , kes nimetavad endid juutideks , kuid ei ole seda , vaid valetavad . Ennäe , ma teen , et nad tulevad ja kummardavad sinu jalge ette ning saavad aru , et mina olen sind armastanud .
66003010	Et sa oled hoidnud minu ootamise sõna , siis hoian ka mina sind läbikatsumistunni eest , mis on tulemas kogu ilmamaa peale , et katsuda läbi ilmamaal elavaid .
66003011	Ma tulen varsti . Pea kinni , mis sul on , et ükski sinu pärga ei võtaks !
66003012	Kes võidab , selle teen ma sambaks oma Jumala templis ja enam iialgi ei lähe ta sealt välja , ning ma kirjutan tema peale oma Jumala nime ja oma Jumala linna , uue Jeruusalemma nime , mis tuleb maha taevast minu Jumala juurest , ning oma uue nime .
66003013	Kellel kõrv on , see kuulgu , mida Vaim ütleb kogudustele !
66003014	Ja Laodikeia koguduse inglile kirjuta : Nõnda ütleb Aamen , ustav ja tõeline Tunnistaja , Jumala loomise Algus :
66003015	Ma tean su tegusid , et sa ei ole külm ega kuum . Oh oleksid sa ometi külm või kuum !
66003016	Aga nüüd , et sa oled leige ja mitte külm ega kuum , sülitan ma su välja oma suust .
66003017	Et sina ütled : Ma olen rikas ja mul on rikkust küllalt ning mul ei ole puudu millestki - ning sa ei teagi , et sa oled vilets ja armetu ja vaene ja pime ja alasti - ,
66003018	siis ma annan sulle nõu osta minu käest tules proovitud kulda , et sa saaksid rikkaks , ning valgeid rõivaid , et end nendega riietada ja et ei saaks avalikuks sinu alastioleku häbi , ning silmasalvi võida silmi , et sa näeksid .
66003019	Keda iganes mina armastan , neid kõiki ma noomin ja karistan . Ole siis innukas ja paranda meelt !
66003020	Ennäe , ma seisan ukse taga ja koputan . Kui keegi kuuleb mu häält ja avab ukse , siis ma tulen tema juurde sisse ning söön õhtust temaga ja tema minuga .
66003021	Kes võidab , sellel ma lasen istuda koos minuga mu troonile , nagu minagi olen võitnud ning istunud oma Isaga tema troonile .
66003022	Kellel kõrv on , see kuulgu , mida Vaim ütleb kogudustele !
66004001	Pärast seda ma nägin , ja vaata : taevas oli avatud uks , ning sama hääl , mida ma olin kuulnud enesega rääkivat otsekui pasun , ütles : ' Tule siia üles ja ma näitan sulle , mis peab sündima pärast seda ! '
66004002	Sedamaid olin ma vaimus . Ning ennäe , taevas seisis troon , ja keegi istus troonil .
66004003	See istuja oli sarnane jaspise - ja karneoolikiviga , ja trooni ümber oli vikerkaar , mis sarnanes smaragdiga ,
66004004	ja trooni ümber oli kakskümmend neli trooni ning neil troonidel istus kakskümmend neli vanemat , valged rõivad üll ja peas kuldpärjad .
66004005	Troonist tuli välja välke ja hääli ja kõuemürinaid , ning seitse tulelampi oli põlemas trooni ees ; need olid Jumala seitse vaimu .
66004006	Trooni ees oli nagu klaasmeri , mägikristalli sarnane . Trooni keskpaigas ja trooni ümber oli neli olevust , täis silmi eest ja tagant .
66004007	Esimene olevus oli lõvi sarnane ning teine olevus oli härja sarnane ning kolmandal olevusel olid palged nagu inimesel ning neljas olevus oli lendava kotka sarnane .
66004008	Ning neil neljal olevusel oli igaühel kuus tiiba , ümberringi ja seest silmi täis , ning nad ei lakanud ööl ega päeval hüüdmast : ' Püha , püha , püha on Issand Jumal , Kõigeväeline , kes oli ja kes on ja kes tuleb ! '
66004009	Iga kord , kui olevused andsid au ja austust ja tänu sellele , kes istub troonil ja elab igavesest ajast igavesti ,
66004010	langesid kakskümmend neli vanemat troonil istuja ette ning kummardasid teda , kes elab igavesest ajast igavesti , ja heitsid oma pärjad trooni ette , hüüdes :
66004011	' Sina , meie Issand ja Jumal , oled väärt võtma au ja austust ja väge , sest sina oled loonud kõik , kõik olev on loodud sinu tahtmise läbi ! '
66005001	Ja ma nägin troonil istuja paremas käes rullraamatut , täis kirjutatud seest ja väljast , kinni pandud seitsme pitseriga .
66005002	Ma nägin võimsat inglit , kes suure häälega kuulutas : ' Kes on väärt avama seda raamatut ja lahti tegema selle pitsereid ? '
66005003	Ning mitte ükski taevas ega maa peal ega maa all ei suutnud avada raamatut ega vaadata sinna sisse .
66005004	Ma nutsin kibedasti , et kedagi ei leitud väärt olevat avama seda raamatut ning vaatama sinna sisse .
66005005	Siis üks vanemaist ütles mulle : ' Ära nuta ! Ennäe , lõvi Juuda suguharust , Taaveti juur , tema on võitnud , tema võib avada raamatu ja selle seitse pitserit ! '
66005006	Ja ma nägin trooni ja nelja olevuse ja vanemate keskel seismas Talle , kes oli otsekui tapetud ning kellel oli seitse sarve ja seitse silma - need on seitse Jumala vaimu , kes on läkitatud kogu ilmamaale .
66005007	Ja ta tuli ning võttis raamatu troonil istuja paremast käest .
66005008	Kui ta oli võtnud raamatu , siis need olevused ja need kakskümmend neli vanemat heitsid maha Talle ette , igaühel oli käes kannel ja kuldkausid täis suitsutusrohte - need on pühade palved .
66005009	Ning nad laulsid uut laulu : ' Sina oled väärt võtma raamatu ning avama selle pitserid , sest sina olid tapetud ning sina oled ostnud Jumalale oma verega inimesi kõigist suguharudest ja keeltest ja rahvastest ja paganahõimudest
66005010	ning oled nad teinud kuningriigiks ja preestreiks meie Jumalale ning nad hakkavad valitsema kuningatena üle ilmamaa . '
66005011	Ja ma nägin ja kuulsin paljude inglite häält trooni ja olevuste ja vanemate ümber , ning nende arv oli kümme tuhat korda kümme tuhat ja tuhat korda tuhat .
66005012	Nad hüüdsid valju häälega : ' Tall , kes on tapetud , on väärt võtma väge ja rikkust ja tarkust ja võimu ja au ja kirkust ja õnnistust ! '
66005013	Ja kõike loodut taevas ja maa peal ja maa all ja meres ning kõike , mis on nendes , kuulsin ma hüüdvat : ' Sellele , kes istub troonil , ja Tallele - õnnistus ja au ja kirkus ja võimus olgu igavesest ajast igavesti ! '
66005014	Ja need neli olevust ütlesid : ' Aamen . ' Ning vanemad heitsid maha ja kummardasid .
66006001	Ja ma nägin , kui Tall avas esimese seitsmest pitserist ja ma kuulsin üht neljast olevusest otsekui kõuehäälega hüüdvat : ' Tule ! '
66006002	Ma nägin : ennäe , valge hobune , ning selle seljas istujal oli käes amb ning talle anti pärg ja ta läks välja võitjana võitmiseks .
66006003	Kui ta avas teise pitseri , kuulsin ma teist olevust hüüdvat : ' Tule ! '
66006004	Ja tuli välja teine , tulipunane hobune , ning selle seljas istujale anti voli võtta ära rahu ilmamaa pealt , et inimesed üksteist tapaksid , ning talle anti suur mõõk .
66006005	Kui ta avas kolmanda pitseri , kuulsin ma kolmandat olevust hüüdvat : ' Tule ! ' Ja ma nägin , ennäe : must hobune , ja selle seljas istujal olid käes kaalud ,
66006006	ning ma kuulsin otsekui häält nelja olevuse keskelt hüüdvat : ' Mõõt nisu ühe teenari eest ja kolm mõõtu otri ühe teenari eest ! Ja õlile ja veinile ära tee kahju ! '
66006007	Kui ta avas neljanda pitseri , kuulsin ma neljanda olevuse häält hüüdvat : ' Tule ! '
66006008	Ja ma nägin , ennäe : tuhkur hobune , ja selle seljas istuja nimi oli Surm , ja temaga tuli kaasa Surmavald ning neile anti meelevald veerandi üle ilmamaast - tappa mõõga ja nälja ja surmaga ning ilmamaa loomade läbi .
66006009	Kui ta avas viienda pitseri , nägin ma altari all nende hingi , kes olid tapetud Jumala sõna pärast ja tunnistuse pärast , mis neil oli .
66006010	Nad hüüdsid suure häälega : ' Kui kaua , oh püha ja tõeline Valitseja , ei mõista sa kohut ega nõua kätte meie verd neilt , kes elavad ilmamaal ? '
66006011	Neile igaühele anti valge rüü ning neile öeldi , et nad veel natuke aega puhkaksid rahus , kuni saab täis nende kaassulaste ja nende vendade arv , kes veel tapetakse nõnda nagu nemadki .
66006012	Ja ma nägin , kui ta avas kuuenda pitseri , et sündis suur maavärin ning päike läks mustaks nagu leinariie ja kuu muutus nagu vereks
66006013	ning taevatähed kukkusid maa peale , nii nagu viigipuu , mida suur tuul raputab , viskab maha oma suvemarjad .
66006014	Ning taevas taganes otsekui kokkukeeratav rullraamat , ja kõik mäed ja saared tõugati ära oma paigast ,
66006015	ning ilmamaa kuningad ja ülikud ja sõjapealikud ja rikkad ja võimsad ja kõik orjad ja vabad peitsid end koopaisse ja mägede kaljulõhedesse .
66006016	Ja nad ütlesid mägedele ja kaljudele : Langege meie peale ja peitke meid troonil istuja palge eest ning Talle viha eest !
66006017	Sest nende suur vihapäev on tulnud , kes suudab jääda seisma ?
66007001	Pärast seda ma nägin nelja inglit seisvat ilmamaa neljal nurgal kinni pidamas ilmamaa nelja tuult , et tuul ei puhuks ilmamaa peale ega mere peale ega ühegi puu peale .
66007002	Ja ma nägin teist inglit tulevat üles päevatõusu poolt , temal oli elava Jumala pitsat ning ta hüüdis suure häälega neile neljale inglile , kellel oli lastud teha kahju ilmamaale ja merele :
66007003	' Ärge tehke kahju ilmamaale ega merele ega puudele , enne kui me oleme pannud pitseri oma Jumala sulaste otsaesisele ! '
66007004	Ma kuulsin pitseriga märgitute arvu : sada nelikümmend neli tuhat pitseriga märgitut kõigist Iisraeli laste suguharudest :
66007005	Juuda suguharust kaksteist tuhat , Ruubeni suguharust kaksteist tuhat , Gaadi suguharust kaksteist tuhat ,
66007006	Aaseri suguharust kaksteist tuhat , Naftali suguharust kaksteist tuhat , Manasse suguharust kaksteist tuhat ,
66007007	Siimeoni suguharust kaksteist tuhat , Leevi suguharust kaksteist tuhat , Issaskari suguharust kaksteist tuhat ,
66007008	Sebuloni suguharust kaksteist tuhat , Joosepi suguharust kaksteist tuhat , Benjamini suguharust kaksteist tuhat pitseriga märgitut .
66007009	Pärast seda ma nägin , ennäe : suur rahvahulk , keda ükski ei suutnud loendada , kõigist paganahõimudest ja suguharudest ja rahvastest ja keeltest seisis trooni ees ning Talle ees , valged rüüd üll ja palmioksad käes .
66007010	Nad hüüdsid suure häälega : ' Pääste on meie Jumalal , kes istub Troonil , ja Tallel ! '
66007011	Kõik inglid seisid trooni ja vanemate ja nelja olevuse ümber ning heitsid trooni ette silmili maha ja kummardasid Jumalat ,
66007012	hüüdes : ' Aamen ! Õnnistus ja kirkus ja tarkus ja tänu ja au ja vägi ja võim olgu meie Jumalale igavesest ajast igavesti ! Aamen . '
66007013	Ja üks vanematest kõneles ja ütles mulle : ' Need seal valgetes rüüdes - kes nad on ja kust nad tulid ? '
66007014	Ma vastasin talle : ' Mu isand , sina tead . ' Ning tema ütles mulle : ' Need on need , kes tulevad suurest viletsusest ning on pesnud oma rüüd ja teinud need valgeks Talle veres .
66007015	Sellepärast nad on Jumala trooni ees ning on teenimas teda ööd ja päevad tema templis . See , kes istub troonil , laotab oma telgi nende üle .
66007016	Neile ei tule iial enam nälga ega iial enam janu , ka ei lange nende peale päikest ega mingit lõõska ,
66007017	sest Tall , kes on trooni keskel , hoiab neid kui karjane ja juhatab nad eluvee allikaile ; ning Jumal pühib ära iga pisara nende silmist . '
66008001	Kui Tall avas seitsmenda pitseri , sündis taevas vaikus ligi pooleks tunniks .
66008002	Ja ma nägin neid seitset inglit , kes seisid Jumala palge ees , ning neile anti seitse pasunat .
66008003	Ning üks teine ingel tuli ja seisis altari ette , kuldne suitsutusastja käes , ja talle anti palju suitsutusrohte , et ta paneks neid koos kõikide pühade palvetega kuldaltarile , mis on trooni ees .
66008004	Ja suitsutusrohtude suits tõusis koos pühade palvetega ingli käest Jumala ette .
66008005	Ja ingel võttis suitsutusastja ning täitis selle tulega altarilt ja viskas ilmamaa peale , ning sündis pikselööke ja kõuemürinaid ja välke ja maavärinat .
66008006	Ja need seitse inglit , kelle käes oli seitse pasunat , seadsid end pasunat puhuma .
66008007	Esimene puhus pasunat ning sündis rahet ja tuld segamini verega ja see visati ilmamaa peale ning kolmandik ilmamaad põles ära ja kolmandik puudest põles ära ning kõik haljas rohi põles ära .
66008008	Teine ingel puhus pasunat ning otsekui suur tules põlev mägi visati merre ning kolmandik merd muutus vereks ,
66008009	ja kolmandik mereloomi , kel hing sees , suri ära , ja kolmandik laevu läks põhja .
66008010	Kolmas ingel puhus pasunat ning taevast kukkus maha suur täht , mis põles otsekui tõrvik ning kukkus kolmandiku jõgede ja veeallikate peale .
66008011	Tähe nimi oli Koirohi . Kolmandik vetest muutus koirohuks ning palju inimesi suri vee kätte , sest see oli läinud mõruks .
66008012	Neljas ingel puhus pasunat ning kustutati kolmandik päikest ja kolmandik kuud ja kolmandik tähti , nii et kolmandik neist pimeneks ja kolmandik päeva ei paistaks ja ööd nõndasamuti .
66008013	Ja ma nägin ja kuulsin üht kotkast keset taevast lendamas ning suure häälega hüüdmas : ' Häda , häda , häda neile , kes elavad ilmamaa peal , nende kolme ingli pasunahääle pärast , kes alles hakkavad pasunat puhuma ! '
66009001	Viies ingel puhus pasunat ning ma nägin tähe olevat kukkunud taevast ilmamaa peale . Sellele anti sügavuse kaevu võti
66009002	ning ta avas sügavuse kaevu ja kaevust tõusis suitsu otsekui suurest ahjust , ning päike ja õhk pimenesid kaevu suitsust .
66009003	Suitsust tulid ilmamaa peale rohutirtsud , ja neile anti meelevald , nagu skorpionidel on meelevald ilmamaa peal .
66009004	Neile öeldi , et nad ei tohi teha kurja ilmamaa rohule ega millelegi , mis haljendab , ega ühelegi puule , vaid ainult inimestele , kellel ei ole Jumala pitserit otsaesisel .
66009005	Ja neile anti käsk , et nad neid ei tapaks , vaid et nad neid piinaksid viis kuud , ning nende piinamine on otsekui skorpioni piinamine , kui ta inimest salvab .
66009006	Neil päevil inimesed otsivad surma ega leia seda , nad igatsevad surra , aga surm põgeneb nende eest .
66009007	Ja rohutirtsud olid välimuselt sõjaks seatud hobuste sarnased , neil olid pärjad peas otsekui kullast ning nende palged olid nagu inimeste palged
66009008	ja juuksed nagu naiste juuksed ja nende hambad olid otsekui lõvidel .
66009009	Neil olid üll soomusrüüd otsekui raudrüüd ning nende tiibade kahin oli otsekui kaarikute mürin , kui palju hobuseid jookseb sõtta .
66009010	Ja neil olid sabad ja astlad nagu skorpionidel , ning nende sabades oli meelevald teha inimestele kahju viis kuud .
66009011	Nende kuningas oli sügavuse ingel , kelle nimi heebrea keeles on Abaddon , ja kreeka keeles Apollüon .
66009012	Esimene häda on möödas , ennäe , pärast seda tuleb veel kaks häda .
66009013	Kuues ingel puhus pasunat ning ma kuulsin üht häält Jumala ees oleva kuldaltari neljast nurgast ,
66009014	see hüüdis kuuendale inglile , kelle käes oli pasun : ' Lase lahti need neli inglit , kes on ahelais suure Eufrati jõe ääres ! '
66009015	Siis päästeti valla need neli inglit , kes on valmistunud selleks tunniks ja päevaks ja kuuks ja aastaks , et tappa kolmandik inimestest .
66009016	Ja sõjaväe ratsanike arv oli kakskümmend tuhat korda kümme tuhat - ma kuulsin nende arvu - ,
66009017	ning nõnda ma nägin oma nägemuses hobuseid ja nendel istujaid . Neil olid tulipunased ja sinised ja väävelkollased soomusrüüd ning hobuste pead olid nagu lõvide pead ning nende suust tuli välja tuld ja suitsu ja väävlit .
66009018	Nende kolme nuhtluse poolt tapeti kolmandik inimesi : tule ja suitsu ja väävli läbi , mis tuli nende suust .
66009019	Hobuste meelevald oli nende suus ja nende sabades , sest nende sabad olid madude sarnased , neil olid pead ning nendega nad tegid kahju .
66009020	Aga inimesed , keda neis nuhtlustes ei tapetud , ei parandanud meelt oma kätetööst , et nad oleksid loobunud kummardamast kurje vaime ning kuld - ja hõbe - ja vask - ja kivi - ja puujumalaid , kes ei suuda näha ega kuulda ega kõndida .
66009021	Nad ei parandanud meelt oma mõrvadest ega oma nõidustest ega oma hoorustest ega oma vargustest .
66010001	Ma nägin teist võimsat inglit maha tulevat taevast , riietatud pilve , ning tema pea kohal oli vikerkaar ning ta palged olid nagu päike ning ta jalad nagu tulesambad
66010002	ning ta käes oli avatud väike rullraamat . Ta pani oma parema jala mere peale ja vasaku jala maa peale
66010003	ning kisendas suure häälega , otsekui lõvi möirgaks . Kui ta kisendas , rääkisid seitse pikset oma kõuemürinaga .
66010004	Ja kui need seitse pikset olid rääkinud , siis ma tahtsin hakata kirjutama . Ma kuulsin häält taevast hüüdvat : ' Pane pitseriga kinni , mis need seitse pikset on kõnelnud , ning ära kirjuta seda ! '
66010005	Ingel , keda ma nägin seisvat mere peal ja maa peal , tõstis oma parema käe taeva poole
66010006	ning vandus selle nimel , kes elab igavesest ajast igavesti , kes on loonud taeva ja mis seal on ning maa ja mis seal on ning mere ja mis seal on : Aega enam ei kulu ,
66010007	vaid seitsmenda ingli hääle päevil , kui ta hakkab pasunat puhuma , siis on läinud täide Jumala saladus , nagu ta seda rõõmusõnumit on kuulutanud prohvetitele , oma sulastele .
66010008	Hääl , mida ma kuulsin taevast , rääkis minuga jälle ja ütles : ' Mine võta avatud raamat ingli käest , kes seisab mere peal ja maa peal ! '
66010009	Ja ma läksin ingli juurde ja ütlesin , et ta annaks mulle raamatu . Tema ütles mulle : ' Võta ja söö see ära ! See muutub su kõhus mõruks , kuid su suus on see magus nagu mesi . '
66010010	Ja ma võtsin ingli käest raamatu ning sõin selle ära , ning see oli mu suus magus nagu mesi , ja siis , kui ma olin selle söönud , hakkas mul kõhus mõru .
66010011	Ja mulle öeldi : ' Sa pead jälle ennustama rahvaste ja paganate ja keelte ja paljude kuningate kohta ! '
66011001	Mulle anti varda sarnane pilliroog ja öeldi : ' Tõuse ja mõõda ära Jumala tempel ja altar ning need , kes seal kummardavad !
66011002	Väljaspool templit olev õu jäta välja ning ära mõõda seda , sest see on antud paganaile ning nad tallavad püha linna nelikümmend kaks kuud .
66011003	Ja ma annan oma kahele tunnistajale meelevalla ennustada kotiriidesse rõivastatult tuhat kakssada kuuskümmend päeva .
66011004	Need tunnistajad on need kaks õlipuud ja kaks lambijalga , mis seisavad ilmamaa Issanda ees .
66011005	Kui keegi tahab neile kurja teha , siis tuleb nende suust tuli välja ning sööb ära nende vaenlased , ning kui keegi peaks tahtma neile kurja teha , siis peab too nõnda tapetama .
66011006	Neil on meelevald lukustada taevas , et nende ennustamise päevil ei sajaks vihma , ning neil on meelevald vete üle , et muuta neid vereks ning lüüa ilmamaad igasuguse nuhtlusega nii sageli , kui nad vaid tahavad .
66011007	Kui nad on lõpetanud tunnistamise , siis hakkab metsaline , kes tuleb üles sügavusest , nendega sõda pidama ja võidab nad ära ning tapab nad .
66011008	Ning nende korjused lebavad suure linna tänavail , mida hüütakse vaimulikul viisil Soodomaks ja Egiptuseks , kus löödi risti ka nende Issand .
66011009	Inimesed rahvaste ja suguharude ja keelte ja paganahõimude seast näevad nende korjuseid kolm ja pool päeva ega lase nende korjuseid panna hauda .
66011010	Ja need , kes elavad ilmamaal , rõõmustavad nende pärast ja hõiskavad ning läkitavad üksteisele kinke , sest need kaks prohvetit olid rängasti vaevanud ilmamaa asukaid . '
66011011	Pärast seda kolme ja poolt päeva tuli elu vaim Jumalast nende sisse ja nad tõusid püsti oma jalgadele ning suur kartus langes nende peale , kes neid nägid .
66011012	Ja nad kuulsid suurt häält taevast endile ütlevat : ' Tulge siia üles ! ' Nad läksid pilve sees üles taevasse ja nende vaenlased vaatasid neid .
66011013	Ja selsamal tunnil sündis suur maavärin , ning kümnendik linna langes kokku ja selles maavärinas tapeti seitse tuhat inimest , ning teised lõid kartma ja ülistasid taeva Jumalat .
66011014	Teine häda on läinud , ennäe , kolmas häda tuleb varsti !
66011015	Seitsmes ingel puhus pasunat , ja taevas kostsid valjud hääled : ' Maailma kuningriik on saanud meie Issanda ja tema Kristuse omaks ning tema valitseb kuningana igavesest ajast igavesti . '
66011016	Need kakskümmend neli vanemat , kes istusid Jumala ees oma troonidel , heitsid silmili maha ning kummardasid Jumalat ,
66011017	hüüdes : ' Me täname sind , Issand , Kõigeväeline Jumal , kes oled ja kes olid , et sa oled võtnud oma suure väe ning hakanud valitsema kuningana !
66011018	Paganad on vihastanud , aga nüüd on sinu viha tulnud ning on tulnud aeg mõista kohut surnute üle ning anda kätte palk prohvetitele , su sulastele , ning pühadele ning neile , kes kardavad su nime , väikestele ja suurtele , ning hävitada need , kes hävitavad ilmamaad . '
66011019	Jumala tempel taevas avanes ning tema templis sai nähtavaks tema lepingulaegas , ja sündis välke ja kõuemürinaid ja pikselööke ja maavärin ja suur rahesadu .
66012001	Suur tunnustäht sai nähtavaks taevas : naine , riietatud päikesesse , ning kuu tema jalge all , ning pärg kaheteistkümnest tähest tema peas .
66012002	Ja ta oli lapseootel ning kisendas tuhudes ja piinles sünnitusvaludes .
66012003	Taevas sai nähtavaks teine tunnustäht , ennäe : suur tulipunane lohe , kellel oli seitse pead ja kümme sarve ning ta peadel seitse peaehet .
66012004	Ta saba pühkis ära kolmandiku taevatähti ning viskas need maa peale . Ja lohe seisatas naise ees , kes oli sünnitamas , et niipea kui ta on sünnitanud , süüa ära ta laps .
66012005	Ja naine tõi ilmale poeglapse , kes karjasena hoiab raudsauaga kõiki paganaid . See laps haarati Jumala ja ta trooni juurde .
66012006	Ja naine põgenes kõrbe , kus tal oli ase , mille Jumal oli valmistanud , et teda seal toidetaks tuhat kakssada kuuskümmend päeva .
66012007	Ja taevas tõusis sõda : Miikael ja tema inglid hakkasid sõdima lohega , ning lohe sõdis ja tema inglid .
66012008	Lohe ei saanud võimust , ja enam ei leidunud neile aset taevas .
66012009	Suur lohe heideti välja , see muistne madu , keda hüütakse Kuradiks ja Saatanaks , kes eksitab kogu ilmamaad - ta heideti maa peale ja tema inglid heideti koos temaga .
66012010	Ja ma kuulsin suurt häält taevast hüüdvat : ' Nüüd on käes pääste ja vägi ning meie Jumala kuningriik ning tema Kristuse meelevald , sest välja on heidetud meie vendade süüdistaja , kes süüdistab neid Jumala ees päeval ja ööl .
66012011	Nemad on ta ära võitnud Talle vere läbi ning oma tunnistuse sõna läbi ega ole oma elu armastanud surmani .
66012012	Seepärast rõõmustage , taevad , ning teie , kes neis viibite ! Häda maale ja merele , sest kurat on tulnud alla teie juurde ; ta on suures raevus , teades , et tal on aega üürikeseks . '
66012013	Kui lohe nägi , et ta oli heidetud maa peale , siis ta kiusas taga naist , kes oli toonud ilmale poeglapse .
66012014	Aga naisele anti kaks suure kotka tiiba , et ta lendaks kõrbesse paika , kus teda toidetakse üks aeg ja kaks aega ja pool aega , eemal mao palge eest .
66012015	Ja madu purskas oma suust naisele järele vett otsekui jõe , et teda jõevooluga ära uhtuda .
66012016	Maa aitas naist , avades oma suu ning neelates ära jõe , mille lohe purskas välja oma suust .
66012017	Ja lohe vihastas naise peale ja läks sõdima nendega , kes olid jäänud üle naise soost , kes hoiavad tallel Jumala käske ning kellel on Jeesuse tunnistus .
66013001	Ja ta jäi seisma mere liivale . Ma nägin merest üles tulevat metsalist , kellel oli seitse pead ja kümme sarve , ning ta sarvede peal kümme peaehet , ning ta peade peal olid jumalateotuse nimed .
66013002	Ja metsaline , keda ma nägin , oli pantri sarnane ning ta jalad olid otsekui karul ning ta suu oli nagu lõvi suu . Lohe andis temale oma väe ja oma trooni ja suure meelevalla .
66013003	Üks ta peadest oli nagu surmavalt haavatud , ent tema surmahaav paranes . Kogu ilmamaa oli imestunud , käies metsalise järel ,
66013004	ning nad kummardasid lohet , et ta metsalisele oli andnud meelevalla , ning nad kummardasid metsalist ja ütlesid : ' Kes on metsalise sarnane ja kes suudab temaga sõdida ? '
66013005	Talle anti suu rääkida suuri asju ja teotada Jumalat ning talle anti meelevald tegutseda nelikümmend ja kaks kuud .
66013006	Ja ta avas oma suu Jumala teotamiseks , et teotada tema nime ja tema telki - neid , kes viibivad taevas .
66013007	Talle anti voli pidada sõda pühadega ja neid võita , ning talle anti meelevald iga suguharu ja rahva ja keele ja paganahõimu üle .
66013008	Teda hakkasid kummardama kõik , kes ilmamaal elavad , kelle nime ei ole maailma rajamisest saadik kirjutatud tapetud Talle eluraamatusse .
66013009	Kui kellelgi on kõrv , siis ta kuulgu !
66013010	Kui keegi peab vangipõlve minema , siis vangipõlve ta läheb . Kui keegi peab tapetama mõõgaga , siis mõõgaga ta tapetakse . Siin olgu pühadel kannatlikkust ja usku !
66013011	Ma nägin maast üles tulevat teist metsalist , sel oli kaks sarve otsekui tallel ning ta rääkis nagu lohe .
66013012	Ta tegi kõik esimese metsalise meelevallaga tema ees ning ta tegi , et ilmamaa ja need , kes seal elavad , kummardaksid esimest metsalist , kelle surmahaav oli paranenud .
66013013	Ja ta tegi suuri tunnustähti , nõnda et ta lasi ka tule taevast maa peale maha tulla inimeste silme ees ,
66013014	ning ta eksitas ilmamaa elanikke tunnustähtedega , mis talle oli antud teha metsalise ees , käskides ilmamaa elanikke teha kuju metsalisele , kellel oli mõõgahaav ning kes oli tõusnud ellu .
66013015	Talle anti meelevald anda vaimu metsalise kujule , et ka metsalise kuju räägiks ja teeks , et tapetaks igaüks , kes ei kummarda metsalise kuju .
66013016	Ja ta tegi , et kõik - pisikesed ja suured , rikkad ja vaesed , vabad ja orjad - võtaksid endale märgi oma paremale käele või oma otsaette ,
66013017	ning et keegi muu ei tohiks osta ega müüa kui vaid see , kellel on märk , kas metsalise nimi või tema nime arv .
66013018	Siin olgu tarkust ! Kellel on mõistust , see arvutagu välja metsalise arv , sest see on inimese arv , ja tema arv on kuussada kuuskümmend kuus .
66014001	Ma nägin , ennäe : Tall seisis Siioni mäel ning koos temaga sada nelikümmend neli tuhat , kelle otsaesisele oli kirjutatud tema nimi ja tema Isa nimi .
66014002	Ja ma kuulsin häält taevast otsekui suurte vete kohisemist ning nagu suure kõue mürisemist , ning hääl , mida ma kuulsin , oli otsekui kandlemängijate hääl , kes mängivad oma kandleid .
66014003	Nad laulsid uut laulu trooni ees ning nende nelja olevuse ja vanemate ees , ning keegi muu ei suutnud õppida seda laulu kui vaid need sada nelikümmend neli tuhat , kes on ära ostetud ilmamaalt .
66014004	Need on need , kes ei ole endid rüvetanud naistega , nad on puhtad nagu neitsid . Need on need , kes järgivad Talle , kuhu ta iganes läheb . Need on inimeste seast ostetud esmaanniks Jumalale ja Tallele ,
66014005	ning nende suust ei ole leitud valet , nad on laitmatud .
66014006	Ma nägin teist inglit keset taevast lendavat ; sellel oli igavene evangeelium , et kuulutada evangeeliumi neile , kes elavad ilmamaal - kõigile paganahõimudele ja suguharudele ja keeltele ja rahvastele .
66014007	Ja ta hüüdis suure häälega : ' Kartke Jumalat ning ülistage teda , sest tema kohtumõistmise tund on tulnud , ning kummardage teda , kes on teinud taeva ja maa ja mere ja vete allikad ! '
66014008	Veel teine ingel järgnes talle , hüüdes : ' Langenud , langenud on suur Paabel , kes oma hooruse raevuviinaga on jootnud kõiki paganaid ! '
66014009	Veel kolmas ingel järgnes neile , hüüdes suure häälega : ' Kui keegi kummardab metsalist ja tema kuju ning võtab tema märgi oma otsaette või oma käe peale ,
66014010	siis ta saab juua Jumala raevu viina , mis lahjendamata on valatud tema vihakarikasse , ning teda piinatakse tules ja väävlis pühade inglite ees ja Talle ees .
66014011	Ja nende piinasuits tõuseb üles igavesest ajast igavesti ; ja neil , kes kummardavad metsalist ja tema kuju , ei ole hingamist päeval ega ööl , ei ühelgi , kes võtab endale ta nime märgi .
66014012	Siin olgu kannatlikkust pühadel , kes hoiavad alal Jumala käske ja Jeesuse usku ! '
66014013	Ma kuulsin häält taevast ütlevat : ' Kirjuta : Õndsad on surnud , kes nüüdsest peale surevad Issandas ! Jah , Vaim ütleb , et nad võivad hingata oma vaevadest , sest nende teod lähevad nendega kaasa . '
66014014	Ma nägin , ennäe : valge pilv , ning see , kes istus pilvel , oli Inimese Poja sarnane , tal oli kuldpärg peas ning vahe sirp käes .
66014015	Ja üks teine ingel väljus templist , hüüdes suure häälega sellele , kes istus pilvel : ' Hakka tööle oma sirbiga ning lõika , sest lõikustund on tulnud , sest ilmamaa lõikus on juba küps . '
66014016	Ja see , kes pilvel istus , pistis oma sirbi ilmamaa külge ning ilmamaa lõigati paljaks .
66014017	Üks teine ingel väljus templist taevas ning temalgi oli vahe sirp .
66014018	Ja üks teine ingel , kellel oli meelevald tule üle , tuli altarist , ning hõikas valju häälega sellele , kellel oli vahe sirp : ' Hakka tööle oma vaheda sirbiga ning lõika maha ilmamaa viinapuu kobarad , sest selle marjad on küpsed ! '
66014019	Ja ingel pistis oma sirbi ilmamaa külge ning lõikas paljaks ilmamaa viinamäe ning viskas marjad Jumala raevu suurde surutõrde .
66014020	Ja surutõrt sõtkuti väljaspool linna ning tõrrest voolas välja verd hobuste valjastest saadik tuhat kuussada vagu maad .
66015001	Ma nägin taevas veel teist tunnustähte , suurt ja imelist : seitse inglit , kelle käes oli seitse viimset nuhtlust , sest nendes jõudis lõpule Jumala raev .
66015002	Ja ma nägin otsekui tulega segatud klaasmerd ja neid , kes olid võitnud metsalise ning ta kuju ja ta nime arvu , seisvat klaasmere ääres , Jumala kandled käes .
66015003	Nad laulsid Jumala sulase Moosese laulu ja Talle laulu : ' Suured ja imelised on sinu teod , Issand Jumal , Kõigeväeline ! Õiged ja tõelised on sinu teed , sa paganate kuningas !
66015004	Kes ei peaks kartma sind , Issand , ning ülistama sinu nime ? Sina üksi oled püha , kõik paganad tulevad ning kummardavad sinu ette , sest su õiged seadmised on saanud avalikuks . '
66015005	Pärast seda ma nägin : tunnistustelgi pühamu avanes taevas
66015006	ning need seitse inglit , kelle käes oli seitse nuhtlust , tulid templist välja , üll puhas särav linane riie , kuldvöödega vöötatud rinde alt .
66015007	Ja üks neljast olevusest andis seitsmele inglile seitse kuldkaussi , täis selle Jumala raevu , kes elab igavesest ajast igavesti ,
66015008	ning tempel sai täis suitsu Jumala kirkusest ja tema väest ning ükski ei võinud minna templisse enne , kui olid lõpetatud seitsme ingli seitse nuhtlust .
66016001	Ma kuulsin valju häält templist hüüdvat seitsmele inglile : ' Minge ja valage Jumala raevu seitse kaussi välja ilmamaa peale ! '
66016002	Esimene läks ning valas oma kausi välja maa peale , ning kurje ja tigedaid paiseid lõi inimeste külge , kellel oli metsalise märk ja kes kummardasid tema kuju .
66016003	Teine valas oma kausi välja merre , ning see sai otsekui surnu vereks ning iga elus hing meres suri .
66016004	Kolmas valas oma kausi välja jõgedesse ja veeallikaisse ning need muutusid vereks .
66016005	Ja ma kuulsin vete inglit hüüdvat : ' Õige oled sina , kes oled ja kes olid ja kes tuled , sina Püha , et sa nõnda oled kohut mõistnud ,
66016006	sest nemad on valanud pühade ja prohvetite verd ning verd oled sina andnud neile juua . Nad on seda väärt . '
66016007	Ja ma kuulsin altarit ütlevat : ' Jah , Issand Jumal , Kõigeväeline , tõelised ja õiged on sinu kohtumõistmised ! '
66016008	Neljas valas oma kausi välja päikese peale , ning temale anti kõrvetada inimesi tulega .
66016009	Ja suur kuumus kõrvetas inimesi ning inimesed teotasid Jumala nime , kellel on meelevald nende nuhtluste üle , ega parandanud meelt , et teda ülistada .
66016010	Viies valas oma kausi välja metsalise trooni peale , ning tema kuningriik mattus pimedusse ning nad närisid oma keelt valu pärast
66016011	ning teotasid taeva Jumalat oma valude ja paisete pärast , ega parandanud meelt oma tegudest .
66016012	Kuues valas oma kausi välja suure Eufrati jõe peale , ning selle vesi kuivas ära , et tee oleks valmis kuningatele päevatõusu poolt .
66016013	Ja ma nägin , et lohe suust ja metsalise suust ja valeprohveti suust tuli välja kolm rüvedat vaimu otsekui konnad .
66016014	Need ongi need tunnustähti tegevad kurjad vaimud , kes tulevad kogu ilmamaa kuningate juurde neid koguma sõtta Kõigeväelise Jumala suureks päevaks .
66016015	Ennäe , ma tulen kui varas ! Õnnis on see , kes valvab ning hoiab oma rõivaid , et ta ei käiks alasti ja et ei nähtaks tema häbi !
66016016	Ja ta kogus nad kokku paika , mida heebrea keeles hüütakse Harmagedoon .
66016017	Seitsmes valas oma kausi välja õhku , ning vali hääl kostis templi seest troonilt : ' See on sündinud ! '
66016018	Ja sündis välke ja hääli ja kõuemürinaid ning suur maavärin , millist ei ole olnud sellest ajast , kui inimesed on elanud maa peal . See oli määratu suur maavärin .
66016019	Ja suur linn jagunes kolmeks osaks ning paganate linnad varisesid kokku . Ja suurt Paabelit tuletati meelde Jumala ees , et Jumal annaks temale oma raevuviina karika .
66016020	Kõik saared põgenesid ning mägesid ei leidunud enam .
66016021	Ja suuri raheteri , talendiraskusi , sadas taevast alla inimeste peale , ning inimesed teotasid Jumalat rahenuhtluse pärast , sest see nuhtlus oli väga suur .
66017001	Üks seitsmest inglist , neist , kellel oli seitse kaussi , tuli ning rääkis minuga ja ütles : ' Tule , ma näitan sulle selle suure hoora karistamist , kes istub suurte vete ääres ,
66017002	kellega on hooranud ilmamaa kuningad ning kelle hooruse veinist on joobnud need , kes elavad ilmamaal ! '
66017003	Ja ta viis mu vaimus kõrbe . Ja ma nägin naist istuvat erepunase metsalise seljas , kes oli täis jumalateotuse nimesid ja kellel oli seitse pead ja kümme sarve .
66017004	Naine oli riietatud purpurpunasesse ja erepunasesse ning ehitud kulla ja kalliskivide ja pärlitega , ta käes oli kuldkarikas täis jäledusi ja oma hooruse saasta
66017005	ning ta otsaette oli kirjutatud nimi , saladus : Suur Paabel , hoorade ja ilmamaa jäleduste ema !
66017006	Ma nägin naise olevat joobnud pühade verest ja Jeesuse tunnistajate verest . Ma imestasin väga teda nähes .
66017007	Ingel ütles mulle : ' Mispärast sa imestad ? Mina ütlen sulle saladuse naise ja metsalise kohta , kes teda kannab ja kellel on seitse pead ja kümme sarve .
66017008	Metsaline , keda sa nägid , oli ning teda ei ole enam ning ta tuleb üles sügavikust ja läheb hukatusse . Ja need , kes elavad ilmamaal , kelle nimesid ei ole maailma rajamisest saadik kirjutatud eluraamatusse , imestavad , kui näevad metsalist , kes oli ja keda ei ole enam ning kes tuleb jälle .
66017009	Siin olgu mõistust , millel on tarkust : need seitse pead on seitse mäge , mille peal istub naine . Ja on seitse kuningat :
66017010	viis on langenud , üks on praegu , teine ei ole veel tulnud , ning kui ta tuleb , siis ta peab jääma üürikeseks ajaks .
66017011	Ja metsaline , kes oli ja keda enam ei ole , see on kaheksas , ja samas üks neist seitsmest , ja ta läheb hukatusse .
66017012	Kümme sarve , mida sa nägid , on kümme kuningat , kes ei ole veel saanud kuningavõimu , kuid nad saavad koos metsalisega meelevalla üheks tunniks , et valitseda kuningatena .
66017013	Nad on üht ja sama meelt , ning nad annavad oma väe ja meelevalla metsalise kätte .
66017014	Nad hakkavad sõdima Tallega ja Tall võidab nad ära - sest tema on isandate Issand ja kuningate Kuningas - ja koos temaga võidavad need , kes on kutsutud ja valitud ja ustavad . '
66017015	Ja ta ütles mulle : ' Veed , mida sa nägid seal , kus hoor istub , on rahvad ja rahvahulgad ja paganad ja keeled .
66017016	Kümme sarve , mida sa nägid , ning metsaline , need hakkavad vihkama hoora ja teevad ta puupaljaks ja võtavad alasti ja söövad ta liha ja põletavad ta ära tulega .
66017017	Sest Jumal on nende südamesse andnud teha tema nõu järgi ning olla sama meelt ning anda oma kuningavõim metsalise kätte , kuni Jumala sõnad on läinud täide .
66017018	Ja naine , keda sa nägid , on suur linn , kellel on kuningavõim ilmamaa kuningate üle . '
66018001	Pärast seda nägin ma veel teist inglit , kellel oli suur meelevald , tulevat taevast alla , ning maailm läks valgeks tema hiilgusest .
66018002	Ta hüüdis võimsa häälega : ' Langenud , langenud on suur Paabel ning on saanud kurjade vaimude eluasemeks ning kõigi rüvedate vaimude varjupaigaks ja kõigi rüvedate lindude varjupaigaks ning kõigi rüvedate loomade ja vihatute varjupaigaks !
66018003	Sest tema hooruse raevuviinast on joonud kõik paganad ning temaga on hooranud maailma kuningad ning ilmamaa kaupmehed on rikastunud tema toretsemisest ! '
66018004	Ja ma kuulsin teist häält taevast hüüdvat : ' Tulge temast välja , mu rahvas , et te ei saaks tema pattude osaliseks ning et te ei kannaks midagi tema nuhtlustest !
66018005	Sest tema patud on ulatunud taevani ning Jumalale on tulnud meelde tema ülekohtused teod .
66018006	Makske temale kätte , nõnda nagu tema on kätte maksnud , ning tasuge temale kahevõrra tema tegude järgi ; karikasse , mille ta on valanud täis , valage talle kahevõrra ,
66018007	niipalju kui tema on iseennast ülistanud ja toretsenud , niisama palju andke temale piina ja leina ! Tema ütleb oma südames : Ma istun kuningannana ega ole lesk ja ei saa iialgi näha leina .
66018008	Seepärast tulevad ühel päeval talle nuhtlused : surm ja lein ja nälg , ning ta põletatakse ära tulega , sest võimas on Issand Jumal , kes on mõistnud kohut tema üle .
66018009	Tema pärast hakkavad nutma ja halisema ilmamaa kuningad , kes temaga on hooranud ja toretsenud , kui nad näevad tema põlemise suitsu ,
66018010	seistes kartusest tema piina ees kaugel eemal ja hüüdes : ' Häda , häda , suur linn , Paabel , võimas linn , sest üheainsa tunniga on tulnud su kohtumõistmine ! '
66018011	Ja ilmamaa kaupmehed nutavad ja leinavad tema pärast , sest keegi ei osta kunagi enam nende kaupa :
66018012	ei kulda ega hõbedat , ei kalliskive ega pärleid , ei peenlinast ega purpurit , ei siidi ega erepunast riiet , ei mingisugust healõhnalist puud ega mingisugust elevandiluust eset , ei mingisugust väärispuust tehtud või vasest või rauast või marmorist eset ,
66018013	ei kaneeli ega kardemoni , ei suitsutusrohte , mürri ega viirukit , ei veini ega õli , ei püülijahu ega nisu , ei veiseid ega lambaid , ei hobuseid ega tõldu , ei orje ega inimhingi .
66018014	Puuviljad , mida su hing himustas , on su käest kadunud ning kõik , mis särav ja läikiv , on su käest läinud kaotsi ning neid ei leita enam .
66018015	Nende asjadega kauplejad , kes on rikastunud selle linna varal , seisavad kartusest tema piina ees kaugel eemal , nuttes ja leinates :
66018016	' Häda , häda , suur linn , riietatud peenlinasesse ja purpurisse ja erepunasesse ning ehitud kulla ja kalliskivide ja pärlitega , sest üheainsa tunniga on ära rüüstatud nii suur rikkus ! '
66018017	Kõik tüürimehed ja laevnikud ja kõik meremehed ja kõik , kes merel sõidavad , seisid kaugel eemal
66018018	ja kisendasid , kui nad nägid ta põlemise suitsu : ' Kes on selle suure linna sarnane ? '
66018019	Nad puistasid põrmu oma pea peale ning kisendasid nuttes ja leinates : ' Häda , häda , suur linn , kus on rikastunud kõik , kellel oli laevu merel - üheainsa tunniga on ta rüüstatud ! '
66018020	Rõõmusta tema pärast , taevas , ning pühad ja apostlid ja prohvetid , sest Jumal on teie kaebuse mõistnud tema kanda ! '
66018021	Ja üks võimas ingel tõstis kivi otsekui suure veskikivi ning viskas selle merre , hüüdes : ' Nõnda visatakse suur linn Paabel äkitselt ära ning teda ei leita enam !
66018022	Ja kandlemängijate ja pillimeeste ja vileajajate ja pasunapuhujate häält ei kuulda sinu sees enam ja ühtegi mis tahes käsitöömeistrit ei leita enam sinu seest ning veskikivide mürinat ei kuulda enam sinu sees ,
66018023	ja lambi valgust ei paista sinu sees enam ning peigmehe ja mõrsja häält ei kuulda enam sinu sees . Sest sinu kaupmehed olid ilmamaa ülikud ja sinu nõidusega on eksitatud kõik paganad ,
66018024	ning sinust on leitud prohvetite ja pühade verd ja kõikide verd , kes on tapetud ilmamaal . '
66019001	Pärast seda ma kuulsin otsekui suure rahvahulga valju häälekõma taevast hüüdmas : ' Halleluuja ! Pääste ja kirkus ja vägi on meie Jumalal ,
66019002	sest tema kohtumõistmised on tõelised ja õiged ! Ta on ju mõistnud kohut suure hoora üle , kes laostas ilmamaad oma hooramisega , ning ta on oma sulaste vere temale kätte maksnud ! '
66019003	Ja nad hüüdsid teist korda : ' Halleluuja ! Tema suits kerkib üles igavesest ajast igavesti ! '
66019004	Need kakskümmend neli vanemat ja neli olevust heitsid maha ning kummardasid Jumalat , kes istub troonil , ja hüüdsid : ' Aamen , halleluuja ! '
66019005	Ja troonilt kostis hääl : ' Kiitke meie Jumalat kõik tema sulased , kes teda kardate , pisikesed ja suured ! '
66019006	Ma kuulsin otsekui suure rahvahulga häälekõma ning otsekui suurvee kohinat ning otsekui võimast piksemürinat hüüdmas : ' Halleluuja ! Sest Issand , meie Jumal , Kõigeväeline , on hakanud valitsema kuningana !
66019007	Rõõmustagem ja hõisakem ja andkem talle au , sest Talle pulmad on tulnud ning tema naine on ennast seadnud valmis ,
66019008	ja talle on antud , et ta riietuks säravasse puhtasse peenlinasesse . ' See peenlinane on pühade õiged seadmised .
66019009	Ingel ütles mulle : ' Kirjuta : Õndsad on need , kes on kutsutud Talle pulmasöömaajale . ' Ta ütles mulle : ' Need on Jumala tõelised sõnad . '
66019010	Ja ma heitsin maha tema jalge ette , et teda kummardada . Ja ta ütles mulle : ' Vaata , ära tee seda ! Ma olen kaassulane sinule ja su vendadele , kellel on Jeesuse tunnistus . Kummarda Jumalat , sest Jeesuse tunnistajaks on prohvetluse vaim ! '
66019011	Ma nägin taeva olevat avatud , ning ennäe : valge hobune ! Selle nimi , kes tema seljas istus , on Ustav ja Tõeline ning tema mõistab kohut ja sõdib õiguses .
66019012	Tema silmad olid nagu tuleleek ning ta peas oli palju peaehteid . Neile oli kirjutatud nimi , mida ei tea keegi muu kui tema ise .
66019013	Ja tal oli üll verre kastetud kuub ning oli nimetatud tema nimi - Jumala Sõna .
66019014	Taevased väehulgad järgnesid talle valgete hobuste seljas , üll valge puhas peenlinane .
66019015	Ja ta suust välkus vahe mõõk , et sellega raiuda paganaid , ning tema ise hoidis neid raudsauaga kui karjane . Tema ise tallas Kõigeväelise Jumala raevuviina surutõrt .
66019016	Ja temal oli tema kuue ja puusa peale kirjutatud nimi ' Kuningate Kuningas ja isandate Issand ' .
66019017	Ma nägin üht inglit seisvat päikeses ning see hüüdis suure häälega kõigile keset taevast lendavaile lindudele : ' Tulge , lennake kokku Jumala suurele söömaajale ,
66019018	et te saaksite süüa kuningate liha ja sõjapealike liha ja vägevate liha ning hobuste ja nende seljas istujate liha ning kõigi vabade ja orjade ning pisikeste ja suurte liha ! '
66019019	Ma nägin metsalist ja ilmamaa kuningaid ja nende väehulki kogunevat sõda pidama temaga , kes istus valge hobuse seljas , ning tema väehulgaga .
66019020	Ja metsaline võeti vangi ning koos temaga valeprohvet , kes tema ees oli teinud tunnustähti , millega ta eksitas neid , kes olid võtnud endale metsalise märgi ja kummardanud tema kuju . Nad mõlemad visati elusalt tulejärve , mis põleb väävlis .
66019021	Teised tapeti mõõgaga , mis välkus selle suust , kes istus hobuse seljas . Ja kõigi lindude kõhud said täis nende lihast .
66020001	Ma nägin taevast alla tulevat ingli , kellel oli sügaviku võti ja suured ahelad käes .
66020002	Ja ta võttis kinni lohe , selle muistse mao , kes on Kurat ja Saatan , ning aheldas ta tuhandeks aastaks
66020003	ning viskas ta sügavikku ja sulges ta luku taha ning pani pealt pitseriga kinni , et ta enam ei eksitaks rahvaid , kuni need tuhat aastat saavad täis . Pärast seda peab teda natukeseks ajaks lahti lastama .
66020004	Ja ma nägin troone ja neid , kes nende peal istusid ; ja kohus anti nende kätte ; ning ma nägin nende hingi , kelle pead olid kirvega maha raiutud Jeesuse tunnistamise pärast ja Jumala sõna pärast , ja kes ei olnud kummardanud metsalist ega tema kuju ega olnud võtnud tema märki oma otsaette ega käe peale . Nad tõusid ellu ning valitsesid kuningatena koos Kristusega tuhat aastat .
66020005	Aga muud surnud ei tõusnud ellu , kuni need tuhat aastat said täis . See on esimene ülestõusmine .
66020006	Õnnis ja püha on see , kes saab osa esimesest ülestõusmisest ; nende üle ei ole teisel surmal meelevalda , vaid nad on Jumala ja Kristuse preestrid ning valitsevad koos temaga kuningatena tuhat aastat .
66020007	Kui need tuhat aastat otsa saavad , lastakse saatan lahti oma vanglast
66020008	ning ta läheb välja eksitama paganaid , kes on ilmamaa neljas nurgas , Googi ja Maagoogi , koguma sõtta neid , kelle arv on nagu mereliiv .
66020009	Ja nad tulevad üles ilmamaa lagendikule ja piiravad ümber pühade leeri ja armastatud linna . Ja taevast langeb tuli ning sööb nad ära .
66020010	Ja kurat , nende eksitaja , visatakse tule - ja väävlijärve , kus on ka metsaline ja valeprohvet ; ning neid piinatakse päevad ja ööd igavesest ajast igavesti .
66020011	Ma nägin suurt valget trooni ning seda , kes sellel istub , kelle palge eest põgenesid maa ja taevas , ning neile ei leidunud aset .
66020012	Ja ma nägin surnuid , suuri ja pisikesi , seisvat trooni ees , ning raamatud avati . Teine raamat avati , see on eluraamat . Ja surnute üle mõisteti kohut sedamööda , kuidas raamatuisse oli kirjutatud , nende tegude järgi .
66020013	Ja meri andis tagasi oma surnud ning surm ja surmavald andsid tagasi oma surnud ning igaühe üle mõisteti kohut tema tegude järgi .
66020014	Ja surm ja surmavald visati tulejärve . See on teine surm - tulejärv .
66020015	Keda iganes ei leitud olevat eluraamatusse kirjutatud , see visati tulejärve .
66021001	Ma nägin uut taevast ja uut maad ; sest esimene taevas ja esimene maa olid kadunud ning merd ei olnud enam .
66021002	Ja ma nägin püha linna , uut Jeruusalemma , taevast Jumala juurest alla tulevat , valmistatud otsekui oma mehele ehitud mõrsja .
66021003	Ja ma kuulsin valju häält troonilt hüüdvat : ' Vaata , Jumala telk on inimeste juures ning tema asub nende juurde elama ning nemad saavad tema rahvaiks ning Jumal ise on nende juures nende Jumalaks .
66021004	Tema pühib ära iga pisara nende silmist ning surma ei ole enam ega leinamist ega kisendamist , ning valu ei ole enam , sest endine on möödunud . '
66021005	Ja troonil istuja ütles : ' Vaata , ma teen kõik uueks ! ' Tema ütles : ' Kirjuta , sest need sõnad on ustavad ja tõelised ! '
66021006	Ja ta ütles mulle : ' See on sündinud ! Mina olen A ja O , algus ja ots . Mina annan janusele ilma tasuta eluvee allikast .
66021007	Võitja pärib selle kõik ning mina saan temale Jumalaks ja tema saab minule pojaks .
66021008	Aga argade ja uskmatute ja jäledate ja mõrtsukate ja hoorajate ja nõidade ja ebajumalateenijate ja kõigi valetajate osa on tule ja väävliga põlevas järves , see on teine surm . '
66021009	Minu juurde tuli üks seitsmest inglist , neist , kelle käes on seitse kaussi täis seitset viimset nuhtlust , ning ta rääkis minuga ja ütles : ' Tule , ma näitan sulle mõrsjat , Talle naist ! '
66021010	Ja ta kandis mu vaimus suurele ja kõrgele mäele ning näitas mulle linna , püha Jeruusalemma , mis on alla tulemas taevast Jumala juurest
66021011	ja millel on Jumala kirkus , ning ta valgus on kõige kallima kivi sarnane , otsekui jaspis , mis hiilgab nagu mägikristall .
66021012	Sellel on suur ja kõrge müür ning kaksteist väravat ja väravate peal kaksteist inglit ; ning väravate peale on kirjutatud nimed , mis on Iisraeli laste kaheteistkümne suguharu nimed .
66021013	Päevatõusu pool on kolm väravat , põhja pool kolm väravat , lõuna pool kolm väravat , õhtu pool kolm väravat .
66021014	Ja linna müüril on kaksteist aluskivi ning nende peal Talle kaheteistkümne apostli nimed .
66021015	Ja sellel , kes minuga rääkis , oli käes kuldpilliroog , et mõõta linna ja selle väravaid ja selle müüri .
66021016	Linn on nelinurkne ning ta pikkus on võrdne laiusega . Ta mõõtis linna pillirooga - kaksteist tuhat vagu . Ta pikkus ja laius ja kõrgus on võrdsed .
66021017	Ja ta mõõtis tema müüri - sada nelikümmend neli küünart inimese , see tähendab ingli mõõdu järgi .
66021018	Selle müür on jaspisest ning linn ise puhtast kullast , selge klaasi sarnane .
66021019	Ja linna müüri aluskivid on ehitud igasuguste kalliskividega . Esimene aluskivi on jaspis , teine safiir , kolmas kaltsedon , neljas smaragd ,
66021020	viies sardoonüks , kuues karneool , seitsmes krüsoliit , kaheksas berüll , üheksas topaas , kümnes krüsopraas , üheteistkümnes hüatsint , kaheteistkümnes ametüst .
66021021	Kaksteist väravat on kaksteist pärlit , iga värav ühest pärlist , ning linna tänav on puhtast kullast otsekui läbipaistev klaas .
66021022	Templit ma ei näinud seal , sest Issand , Kõigeväeline Jumal , on selle tempel , ning Tall .
66021023	Ja linnale ei ole vaja päikest ega kuud , et need talle paistaksid , sest Jumala kirkus valgustab teda , ning tema lamp on Tall .
66021024	Rahvad hakkavad käima tema valguses ning ilmamaa kuningad toovad sinna oma hiilguse .
66021025	Tema väravaid ei lukustata päeval , ent ööd seal ei olegi .
66021026	Ja rahvaste hiilgus ja au kantakse sinna sisse .
66021027	Sinna ei saa midagi , mis on rüve , ega keegi , kes teeb jäledusi ja valet , vaid üksnes need , kes on kirjutatud Talle eluraamatusse .
66022001	Ta näitas mulle eluvee jõge , säravat nagu mägikristall . See saab alguse Jumala ja Talle troonist .
66022002	Keset linna tänavat ja mõlemal pool jõge on elupuu , mis kannab vilja kaksteist korda , andes iga kuu oma vilja , ning puu lehed annavad tervist rahvastele .
66022003	Ja midagi äraneetut ei ole enam . Jumala ja Talle troon on seal ning ta sulased teenivad teda
66022004	ning näevad tema palet ning tema nimi on nende otsaesisel .
66022005	Ja ööd ei ole enam ning neile ei ole vaja lambivalgust ega päikesevalgust , sest Issand Jumal ise valgustab neid , ning nemad valitsevad kuningatena igavesest ajast igavesti .
66022006	Tema ütles mulle : ' Need on ustavad ja tõelised sõnad ! Issand , prohvetivaimude Jumal , on läkitanud oma ingli oma sulastele näitama , mis varsti peab sündima .
66022007	Ja vaata , ma tulen peagi ! Õnnis on see , kes hoiab alal selle raamatu ennustuse sõnu ! '
66022008	Mina , Johannes , olen see , kes seda kuulis ja nägi . Ja kui ma seda olin kuulnud ja näinud , siis ma heitsin maha ingli jalge ette , et kummardada teda , kes mulle seda näitas .
66022009	Ja tema ütles mulle : ' Vaata , ära tee seda ! Sest ma olen sinu ning prohvetite , su vendade , ja nende kaassulane , kes selle raamatu sõnu alal hoiavad . Kummarda Jumalat ! '
66022010	Tema ütles mulle : ' Ära pane pitseriga kinni selle raamatu ennustuse sõnu , sest aeg on lähedal !
66022011	Kes teeb ülekohut , tehku veel enam ülekohut , ning kes on rüve , saagu veelgi rüvedamaks ! Õige tehku veel enam õigust ning püha pühitsegu ennast veel enam !
66022012	Vaata , ma tulen varsti ning toon igaühele palga , ma tasun igaühele tema tegude järgi .
66022013	Mina olen A ja O , esimene ja viimane , algus ja ots !
66022014	Õndsad on need , kes oma rüüd pesevad , et neil oleks meelevald süüa elupuust ning nad võiksid minna väravaist linna sisse !
66022015	Väljaspool on koerad ja nõiad ja hoorajad ja mõrtsukad ja ebajumalateenijad ning kõik , kes valet armastavad ja teevad .
66022016	Mina , Jeesus , saadan oma ingli seda teile tunnistama koguduste jaoks . Mina olen Taaveti juur ja sugu , särav koidutäht . '
66022017	Vaim ja mõrsja ütlevad : ' Tule ! ' Ja see , kes kuuleb , öelgu : ' Tule ! ' Ja januneja tulgu ! Kes tahab , võtku eluvett ilma tasuta !
66022018	Mina tunnistan kõikidele , kes kuulevad selle raamatu ennustuse sõnu : kui keegi neile midagi juurde paneb , siis paneb Jumal tema peale need nuhtlused , mis sellesse raamatusse on kirjutatud .
66022019	Ja kui keegi võtab midagi ära selle prohvetiraamatu sõnadest , siis Jumal võtab ära tema osa elupuust ja pühast linnast , millest on kirjutatud selles raamatus .
66022020	Tema , kes seda tunnistab , ütleb : ' Jah , ma tulen varsti ! ' Aamen . Tule , Issand Jeesus !
66022021	Issanda Jeesuse arm olgu kõikidega ! Aamen .
