# language_name:        Eesti
# closest ISO 639-3:    est
# ISO_15924:            Latn
# year_short:           2009
# year_long:            
# vernacular_title:     PIIBEL. UUE MAAILMA TÕLGE
# english_title:        New World Translation of the Holy Bible in Estonian ( 2009 Estonian)
# URL:                  http://www.jw.org/et/valjaanded/piibel/bi12/
# copyright_short:      © Watch Tower Bible and Tract Society of Pennsylvania
# copyright_long:       
# notes:                
40001001	Raamat Jeesus Kristuse , Taaveti poja , Aabrahami poja elust .
40001002	Aabrahamile sündis Iisak , Iisakile sündis Jaakob , Jaakobile sündisid Juuda ja ta vennad ,
40001003	Juudale sündisid Taamarist Perets ja Serah , Peretsile sündis Hesron , Hesronile sündis Raam ,
40001004	Raamile sündis Amminadab , Amminadabile sündis Nahson , Nahsonile sündis Salma ,
40001005	Salmale sündis Raahabist Boas , Boasele sündis Rutist Oobed , Oobedile sündis Iisai ,
40001006	Iisaile sündis kuningas Taavet . Taavetile sündis Uurija naisest Saalomon ,
40001007	Saalomonile sündis Rehabeam , Rehabeamile sündis Abija , Abijale sündis Aasa ,
40001008	Aasale sündis Joosafat , Joosafatile sündis Jooram , Jooramile sündis Ussija ,
40001009	Ussijale sündis Jootam , Jootamile sündis Aahas , Aahasele sündis Hiskija ,
40001010	Hiskijale sündis Manasse , Manassele sündis Aamon , Aamonile sündis Joosija ,
40001011	Joosijale sündisid Jekonja ja ta vennad Babülooniasse pagendamise aegu .
40001012	Pärast Babülooniasse pagendamist sündis Jekonjale Sealtiel , Sealtielile sündis Serubbaabel ,
40001013	Serubbaabelile sündis Abihuud , Abihuudile sündis Eljakim , Eljakimile sündis Asur ,
40001014	Asurile sündis Saadok , Saadokile sündis Ahhim , Ahhimile sündis Elihuud ,
40001015	Elihuudile sündis Eleasar , Eleasarile sündis Mattan , Mattanile sündis Jaakob ,
40001016	Jaakobile sündis Joosep , Maarja mees , ja Maarjast sündis Jeesus , keda nimetatakse Kristuseks .
40001017	Seega kõiki põlvkondi Aabrahamist Taavetini oli neliteist põlvkonda ja Taavetist Babülooniasse pagendamiseni neliteist põlvkonda ja Babülooniasse pagendamisest Kristuseni neliteist põlvkonda .
40001018	Aga Jeesus Kristuse sündimisega oli nõnda : kui ta ema Maarja oli Joosepiga kihlatud , leiti ta enne nende kooselu olevat lapseootel pühast vaimust .
40001019	Ent kuna tema mees Joosep oli õiglane ega tahtnud teda avalikult häbistada , kavatses ta temast salaja lahutada .
40001020	Aga kui ta oli asja üle järele mõelnud , vaata , siis ilmus talle unes Jehoova ingel , kes ütles : ” Joosep , Taaveti poeg , ära karda oma naist Maarjat enda juurde võtta , sest laps , keda ta kannab , on eostatud püha vaimu kaudu .
40001021	Ta sünnitab poja ja sa pead talle nimeks panema Jeesus , sest tema päästab oma rahva pattudest . ”
40001022	Kõik see leidis aset selleks , et läheks täide , mida Jehoova on rääkinud oma prohveti kaudu , kes ütles :
40001023	” Vaata , neitsi jääb lapseootele ja sünnitab poja , kellele pannakse nimeks Immaanuel ” , mis tõlgituna tähendab ” meiega on Jumal ” .
40001024	Siis ärkas Joosep unest ja tegi nii , nagu Jehoova ingel oli talle öelnud , ja tõi naise oma koju .
40001025	Ent ta ei olnud temaga vahekorras enne , kui Maarja oli poja ilmale toonud . Ja Joosep pani lapsele nimeks Jeesus .
40002001	Kui Jeesus oli sündinud kuningas Herodese päevil Petlemmas Judeas , vaata , siis tulid astroloogid idast Jeruusalemma
40002002	ja ütlesid : ” Kus on see juutide kuningas , kes on sündinud ? Sest me nägime tema tähte , kui olime idas , ja oleme tulnud talle austust avaldama . ”
40002003	Seda kuuldes sattus kuningas Herodes ärevusse ja kogu Jeruusalemm koos temaga .
40002004	Ja kui ta oli kõik rahva peapreestrid ja kirjatundjad kokku kutsunud , hakkas ta neilt uurima , kus Kristus pidi sündima .
40002005	Need ütlesid talle : ” Petlemmas Judeas , sest nii on kirjutatud prohveti kaudu :
40002006	’ Ja sina , oo Petlemm Juudamaal , ei ole kaugeltki mitte tähtsusetuim linn Juuda valitsejate seas , sest sinust tuleb valitseja , kes hakkab hoidma mu rahvast Iisraeli kui karjane ’ . ”
40002007	Siis kutsus Herodes astroloogid salaja enda juurde ja uuris neilt hoolega , millal täht oli ilmunud ,
40002008	ja neid Petlemma saates ütles ta : ” Minge ja otsige seda väikest last hoolega ja kui te ta leiate , teatage mulle , et minagi võiksin minna talle austust avaldama . ”
40002009	Kui nad olid kuninga ära kuulanud , läksid nad teele . Ja vaata , täht , mida nad olid näinud idas olles , liikus nende ees , kuni peatus selle paiga kohal , kus oli laps .
40002010	Nähes tähte peatumas , rõõmustasid nad üliväga .
40002011	Ja kui nad majja läksid , nägid nad last koos ta ema Maarjaga , ning silmili maha heites avaldasid nad lapsele austust . Samuti võtsid nad välja oma aarded ning kinkisid talle kulda ja viirukit ja mürri .
40002012	Ent kuna nad olid saanud unes Jumalalt hoiatuse , et nad ei läheks tagasi Herodese juurde , läksid nad oma maale tagasi teist teed pidi .
40002013	Kui nad olid lahkunud , vaata , siis ilmus Joosepile unes Jehoova ingel ja ütles : ” Tõuse , võta laps ja ta ema ning põgene Egiptusse ja jää sinna niikauaks , kuni ma sulle ütlen , sest Herodes hakkab last otsima , et teda hukata . ”
40002014	Siis ta tõusis keset ööd , võttis lapse ja ta ema , läks Egiptusse
40002015	ja jäi sinna kuni Herodese surmani , et läheks täide , mida Jehoova oli rääkinud oma prohveti kaudu , öeldes : ” Ma kutsusin oma poja Egiptusest . ”
40002016	Kui Herodes nägi , et astroloogid olid teda üle kavaldanud , haaras teda suur raev ja ta andis korralduse tappa kõik poisid Petlemmas ja kogu selle ümbruskonnas , kaheaastased ja nooremad , vastavalt ajale , mille ta astroloogidelt oli välja uurinud .
40002017	Siis läks täide , mida oli rääkinud prohvet Jeremija , öeldes :
40002018	” Raamas on kuulda häält , nuttu ja suurt hala , Raahel nutab taga oma lapsi ega lase end lohutada , sest neid pole enam . ”
40002019	Kui Herodes oli surnud , vaata , siis ilmus Egiptuses Joosepile unes Jehoova ingel
40002020	ja ütles : ” Tõuse üles , võta laps ja ta ema ning mine Iisraeli maale , sest need , kes tahtsid lapselt hinge võtta , on surnud . ”
40002021	Siis ta tõusis üles , võttis lapse ja ta ema ning tuli Iisraeli maale .
40002022	Aga kuuldes , et Arhelaos on oma isa Herodese asemel Judea kuningaks saanud , kartis ta sinna minna . Ja kuna ta oli saanud Jumalalt unes hoiatuse , läks ta tagasi Galilea aladele
40002023	ning tuli ja elas linnas , mida nimetatakse Naatsaretiks , et läheks täide , mida on öeldud prohvetite kaudu : ” Teda peab hüütama naatsaretlaseks . ”
40003001	Neil päevil tuli Ristija Johannes ja kuulutas Judea kõrbes ,
40003002	öeldes : ” Kahetsege oma patte , sest taeva kuningriik on lähedale jõudnud . ”
40003003	Tema ongi see , kellest on rääkinud prohvet Jesaja , öeldes : ” Kuulake ! Keegi hüüab kõrbes : ’ Valmistage ette Jehoova tee ! Tehke sirgeks tema teerajad ! ’ ”
40003004	Sel Johannesel olid seljas kaamelikarvadest riided ja niuete ümber nahkvöö ning toiduks olid tal rohutirtsud ja metsmesi .
40003005	Siis läks tema juurde Jeruusalemm ja terve Judea ja kogu Jordani ümbruskond
40003006	ning ta ristis inimesi Jordani jões ja need tunnistasid avalikult oma patte .
40003007	Kui ta märkas , et ristimispaika tuli ka palju varisere ja sadusere , ütles ta neile : ” Te rästikute sugu , kes on teile mõista andnud , et te võite põgeneda tulevase viha eest ?
40003008	Kandke siis vilja , mis sobib kokku kahetsusega ,
40003009	ja ärge söandage endamisi öelda : ’ Meie isa on Aabraham . ’ Sest ma ütlen teile , et Jumal suudab neist kividestki Aabrahamile lapsi äratada .
40003010	Kirves on juba puude juurte peal . Iga puu , mis ei kanna head vilja , raiutakse maha ja visatakse tulle .
40003011	Mina ristin teid küll veega teie kahetsuse märgiks , aga kes tuleb pärast mind , on minust vägevam , kelle sandaalegi ma pole väärt jalast võtma . Tema ristib teid püha vaimu ja tulega .
40003012	Tal on käes tuulamislabidas ja ta teeb oma rehepeksuplatsi täiesti puhtaks ning kogub oma nisu aita , kuid aganad põletab ta ära tulega , mida ei saa kustutada . ”
40003013	Siis tuli Jeesus Galileast Jordani äärde Johannese juurde , et see teda ristiks .
40003014	Ent Johannes tõrkus , öeldes : ” Hoopis minul oleks vaja , et sina mind ristiksid , ja sina tuled minu juurde ? ”
40003015	Jeesus aga vastas talle : ” Las olla seekord nii , sest nõnda on meil kohane teha ära kõik , mis on õige . ” Siis Johannes enam ei tõrkunud .
40003016	Kui Jeesus oli ristitud , tõusis ta otsekohe veest . Ja vaata , taevad avanesid , ja ta nägi Jumala vaimu nagu tuvi alla laskumas ja tema peale tulemas .
40003017	Ja vaata , taevast kostis hääl : ” See on mu armas Poeg , kellel on minu heakskiit . ”
40004001	Pärast seda viis vaim Jeesuse kõrbesse , kus Kurat teda ahvatles .
40004002	Kui Jeesus oli nelikümmend päeva ja nelikümmend ööd paastunud , tundis ta nälga .
40004003	Ja Ahvatleja tuli ning ütles talle : ” Kui sa oled Jumala poeg , siis ütle neile kividele , et need saaksid leibadeks . ”
40004004	Aga tema vastas : ” Kirjutatud on : ’ Inimene peab elama mitte ainult leivast , vaid igast sõnast , mis lähtub Jehoova suust ’ . ”
40004005	Siis võttis Kurat ta endaga pühasse linna , pani ta templimüüri harjale
40004006	ja ütles talle : ” Kui sa oled Jumala poeg , siis kukuta ennast alla , sest on kirjutatud : ’ Ta annab oma inglitele sinu pärast käsu ja need kannavad sind kätel , et sa iial oma jalga vastu kivi ei lööks ’ . ”
40004007	Jeesus ütles talle : ” Samuti on kirjutatud : ’ Sa ei tohi Jehoovat , oma Jumalat , proovile panna ’ . ”
40004008	Taas võttis Kurat ta endaga kaasa ebatavaliselt kõrgele mäele ja näitas talle kõiki maailma kuningriike ja nende hiilgust
40004009	ning ütles talle : ” Selle kõik ma annan sinule , kui sa maha langed ja mind korra kummardad . ”
40004010	Siis Jeesus ütles talle : ” Mine minema , Saatan ! Sest on kirjutatud : ’ Sa pead kummardama Jehoovat , oma Jumalat , ja osalema üksnes tema pühas teenistuses ’ . ”
40004011	Siis Kurat läks ära tema juurest ja vaata , inglid tulid ja hakkasid tema eest hoolitsema .
40004012	Kui Jeesus kuulis , et Johannes on vahi alla võetud , läks ta Galileasse .
40004013	Ja pärast Naatsaretist lahkumist tuli ta ja asus elama Kapernauma , mis on mere ääres Sebuloni ja Naftali aladel ,
40004014	et läheksid täide prohvet Jesaja kaudu öeldud sõnad :
40004015	” Oo , Sebuloni maa ja Naftali maa , kes asute mere teel , teisel pool Jordanit , rahvaste Galilea !
40004016	Pimeduses istuv rahvas nägi suurt valgust ja surmavarju maal istujatele koitis valgus . ”
40004017	Sellest ajast alates hakkas Jeesus kuulutama ja ütlema : ” Kahetsege oma patte , sest taeva kuningriik on lähedale jõudnud . ”
40004018	Galilea mere ääres kõndides nägi ta kaht venda , Siimonit , keda hüütakse Peetruseks , ja tema venda Andreast , võrku merre heitmas , sest nad olid kalurid .
40004019	Ja ta ütles neile : ” Tulge minu järel ja ma teen teist inimestepüüdjad . ”
40004020	Kohe jätsid nad võrgud maha ja järgnesid talle .
40004021	Sealt edasi minnes nägi ta veel kaht venda , Jaakobust , Sebedeuse poega , ja tema venda Johannest , paadis koos oma isa Sebedeusega võrke parandamas , ja ta kutsus neidki .
40004022	Kohe jätsid nad maha paadi ja oma isa ning järgnesid talle .
40004023	Siis käis ta ringi kogu Galileas , õpetades nende sünagoogides ja kuulutades head sõnumit kuningriigist ning ravides rahva hulgas igasuguseid haigusi ja hädasid .
40004024	Kuuldus temast levis üle kogu Süüria , ja tema juurde toodi kõik hädalised , keda vaevasid mitmesugused haigused ja tugevad valud ; samuti toodi deemonitest vaevatuid , langetõbiseid ja halvatuid , ning ta tegi nad terveks .
40004025	Seetõttu järgnesid talle suured rahvahulgad Galileast ja Dekapolisest ja Jeruusalemmast ja Judeast ja teiselt poolt Jordanit .
40005001	Kui ta nägi rahvahulki , läks ta üles mäele . Ja kui ta oli maha istunud , tulid ta jüngrid tema juurde
40005002	ning ta avas oma suu ja hakkas neid õpetama , öeldes :
40005003	” Õnnelikud on need , kes mõistavad , et neil on vaimsed vajadused , sest neile kuulub taeva kuningriik .
40005004	Õnnelikud on need , kes leinavad , sest nad leiavad lohutust .
40005005	Õnnelikud on need , kes on tasase meelega , sest nemad pärivad maa .
40005006	Õnnelikud on need , kellel on nälg ja janu õiguse järele , sest nemad saavad küllaga .
40005007	Õnnelikud on halastajad , sest neile halastatakse .
40005008	Õnnelikud on need , kellel on puhas süda , sest nad saavad näha Jumalat .
40005009	Õnnelikud on rahumeelsed , sest neid nimetatakse Jumala poegadeks .
40005010	Õnnelikud on need , keda on taga kiusatud sellepärast , et nad teevad , mis on õige , sest neile kuulub taeva kuningriik .
40005011	Õnnelikud olete teie , kui inimesed teid minu pärast solvavad ja taga kiusavad ja valetades räägivad teist kõiksugust kurja .
40005012	Olge rõõmsad ja hüpake rõõmust , sest teie tasu on suur taevas ; samuti on nad taga kiusanud prohveteid enne teid .
40005013	Teie olete maa sool . Aga kui sool kaotab oma toime , kuidas saab seda uuesti soolaseks teha ? See ei kõlba enam millekski muuks kui välja visata inimestele tallata .
40005014	Teie olete maailma valgus . Ei saa jääda peitu linn , mis asub mäe otsas .
40005015	Lamp süüdatakse ja pannakse lambijalale , mitte vaka alla , ja selle valgus paistab kõigile , kes majas viibivad .
40005016	Samuti paistku teie valgus inimeste ees , et nad näeksid teie häid tegusid ja ülistaksid teie Isa , kes on taevas .
40005017	Ärge arvake , et ma olen tulnud Seadust või Prohveteid tühistama . Ma pole tulnud neid mitte tühistama , vaid täitma .
40005018	Sest ma ütlen teile , ja see on tõsi , et pigem kaovad taevas ja maa , kui et väikseimgi täht või tähe kriipsuke Seadusest kaob ja midagi sellest kõigest jääb täitumata .
40005019	Kes nüüd astub üle kas või ühest neist kõige väiksematest käskudest ja õpetab teisi sedasama tegema , seda nimetatakse kõige väiksemaks taeva kuningriigis . Aga seda , kes neid täidab ja õpetab , nimetatakse suureks taeva kuningriigis .
40005020	Sest ma ütlen teile : kui te pole palju õigemad kirjatundjatest ja variseridest , ei pääse te mingil juhul taeva kuningriiki .
40005021	Te olete kuulnud , et muistsel ajal öeldi : ’ Sa ei tohi mõrvata ; aga kes mõrvab kellegi , peab kohtu ees aru andma . ’
40005022	Kuid mina ütlen teile , et igaüks , kes oma venna peale viha kannab , peab kohtu ees aru andma ; aga kes nimetab oma venda sõimusõnaga , peab aru andma ülemkohtu ees ; aga kes ütleb : ’ Sa põlastusväärne loll ! ’ , sel on oht sattuda põlevasse Gehennasse .
40005023	Kui sa nüüd oma andi altarile tood ja seal meenub sulle , et su vennal on midagi sinu vastu ,
40005024	siis jäta oma and altari ette ja mine ära ; tee esmalt rahu oma vennaga , ning kui oled seejärel tagasi tulnud , too oma ohvriand .
40005025	Sea kiiresti asjad korda sellega , kes tahab sind kohtusse kaevata , kui oled koos temaga alles teel sinna , et ta ei annaks sind üle kohtunikule ja kohtunik kohtuteenrile ning sind vanglasse ei heidetaks .
40005026	Ma ütlen sulle tõsiasja : kindlasti ei pääse sa sealt enne , kui oled ära maksnud viimsegi mündi .
40005027	Te olete kuulnud , et on öeldud : ’ Sa ei tohi abielu rikkuda . ’
40005028	Aga mina ütlen teile , et igaüks , kes jääb naist vaatama , nii et hakkab teda ihaldama , on temaga juba abielu rikkunud oma südames .
40005029	Kui nüüd su parem silm on sulle komistuseks , siis kisu see välja ja viska minema . Sest sulle on kasulikum kaotada üks kehaliige , kui et kogu su keha heidetakse Gehennasse .
40005030	Ja kui su parem käsi on sulle komistuseks , siis raiu see maha ja viska minema . Sest sulle on kasulikum kaotada üks kehaliige , kui et kogu su keha satub Gehennasse .
40005031	Lisaks on öeldud : ’ See , kes oma naise endast lahutab , andku talle lahutustunnistus . ’
40005032	Aga mina ütlen teile , et igaüks , kes oma naise endast lahutab mingil muul põhjusel kui hooruse pärast , seab naise ohtu rikkuda abielu , ja kes abiellub lahutatud naisega , rikub abielu .
40005033	Samuti olete kuulnud , et muistsel ajal öeldi : ’ Sa ei tohi vannet täitmata jätta , vaid pead täitma Jehoovale antud tõotused . ’
40005034	Ent mina ütlen teile : ärge vanduge üldse , ei taeva juures , sest see on Jumala troon ,
40005035	ega maa juures , sest see on tema jalapink , ega Jeruusalemma juures , sest see on suure Kuninga linn .
40005036	Ära vannu ka oma pea juures , sest sina ei suuda ühtki juuksekarva teha valgeks ega mustaks .
40005037	Teie öeldud ’ jah ’ olgu ’ jah ’ ning teie ’ ei ’ olgu ’ ei ’ , sest mis on üle selle , on Kurjast .
40005038	Te olete kuulnud , et on öeldud : ’ Silm silma vastu ja hammas hamba vastu . ’
40005039	Ent mina ütlen teile : ärge hakake vastu sellele , kes kurja teeb , vaid kui keegi annab sulle laksu vastu paremat põske , siis keera talle ette ka teine .
40005040	Ja kui keegi tahab minna sinuga kohtusse ja võtta sinult alusrõiva , siis jäta talle ka pealisrõivas ,
40005041	ja kui mõni võimuesindaja sunnib sind teenistusse üheks miiliks , siis mine koos temaga kaks miili .
40005042	Anna sellele , kes sinult küsib , ja ära pööra selga sellele , kes tahab sinult intressita laenata .
40005043	Te olete kuulnud , et on öeldud : ’ Sa pead armastama oma ligimest ja vihkama oma vaenlast . ’
40005044	Ent mina ütlen teile : armastage jätkuvalt oma vaenlasi ja palvetage aina nende eest , kes teid taga kiusavad ,
40005045	et te osutuksite oma taevase Isa poegadeks , sest tema laseb oma päikesel tõusta kurjade ja heade üle ning vihmal sadada õigete ja ülekohtuste peale .
40005046	Sest kui te armastate neid , kes teid armastavad , mis tasu te siis saate ? Eks maksukogujadki tee sedasama ?
40005047	Ja kui te tervitate ainult oma vendi , mida erilist te siis teete ? Eks teistest rahvastest inimesed tee sedasama ?
40005048	Seepärast tuleb teilgi olla täiuslikud , nagu teie taevane Isa on täiuslik .
40006001	Vaadake , et te oma õigeid tegusid ei tee inimeste ees , et nad teid tähele paneksid ; muidu ei saa te tasu oma Isalt , kes on taevas .
40006002	Seepärast , kui sa lähed halastusande andma , ära puhu enda ees pasunat , nagu teevad silmakirjatsejad sünagoogides ja tänavatel , et inimesed neid ülistaksid . Ma ütlen teile , ja see on tõsi : nad on kogu oma tasu kätte saanud .
40006003	Aga kui sina halastusande annad , siis ärgu su vasak käsi teadku , mida parem teeb ,
40006004	et su halastusannid oleksid salajas ; siis su Isa , kes näeb salajasse , tasub sulle .
40006005	Ja kui te palvetate , ei tohi te olla nagu silmakirjatsejad , sest neile meeldib palvetada sünagoogides ja peatänavate nurkadel seistes , et inimesed neid näeksid . Ma ütlen teile , ja see on tõsi : nad on kogu oma tasu kätte saanud .
40006006	Ent kui sina palvetad , mine oma tuppa , sulge uks ja palu oma Isa , kes on salajas ; siis su Isa , kes näeb salajasse , tasub sulle .
40006007	Aga palvetades ärge korrutage ühte ja sama , nagu teevad teistest rahvastest inimesed , kes arvavad , et neid võetakse kuulda nende sõnaohtruse tõttu .
40006008	Ärge siis saage nende sarnaseks , sest Jumal , teie Isa , teab , mida te vajate , juba enne , kui te teda palute .
40006009	Teie palvetage siis nõnda : ’ Meie Isa , kes sa oled taevas , pühitsetud olgu sinu nimi .
40006010	Sinu kuningriik tulgu . Sinu tahe sündigu nagu taevas , nii ka maa peal .
40006011	Anna meile täna meie tänase päeva leib
40006012	ja andesta meile meie võlad , nagu meiegi oleme andestanud oma võlglastele .
40006013	Ja ära vii meid kiusatusse , vaid päästa meid Kurja käest . ’
40006014	Sest kui te andestate inimestele nende väärsammud , siis andestab ka teie taevane Isa teile .
40006015	Aga kui te ei andesta inimestele nende väärsamme , siis ei andesta ka teie Isa teie väärsamme .
40006016	Kui te paastute , siis ärge enam olge kurva näoga nagu silmakirjatsejad , sest nad teevad oma näo inetuks , et inimesed näeksid neid paastuvat . Ma ütlen teile , ja see on tõsi : nad on kogu oma tasu kätte saanud .
40006017	Aga kui sina paastud , võia oma pead õliga ja pese oma nägu ,
40006018	et su paastumine poleks näha inimestele , vaid su Isale , kes on salajas ; siis su Isa , kes näeb salajasse , tasub sulle .
40006019	Ärge enam koguge endale varandust maa peale , kus koi ja rooste seda söövad ning vargad sisse murravad ja varastavad .
40006020	Koguge endale varandust hoopis taevasse , kus koi ega rooste seda ei söö ja kuhu vargad sisse ei murra ega varasta .
40006021	Sest kus on su varandus , seal saab olema ka su süda .
40006022	Keha lamp on silm . Kui nüüd su silm on selge , on kogu su keha valgust täis ,
40006023	ent kui su silm on suunatud kurjale , on kogu su keha pimedust täis . Kui valgus , mis on sinus , on tegelikult pimedus , kui suur küll on siis see pimedus !
40006024	Keegi ei saa orjata kahte isandat , sest ta kas hakkab vihkama üht ja armastama teist või hoidma ühe poole ja põlgama teist . Te ei saa orjata Jumalat ja rikkust .
40006025	Seepärast ma ütlen teile : jätke muretsemine oma hinge pärast , mida süüa või mida juua , ja oma keha pärast , millega riietuda . Eks hing ole tähtsam kui toit ja keha tähtsam kui riided ?
40006026	Jälgige taeva linde : nad ei külva seemet ega lõika ega kogu aitadesse , ometi teie taevane Isa toidab neid . Eks teie ole väärtuslikumad kui nemad ?
40006027	Kes teist suudab muretsemisega oma elueale ühe küünragi lisada ?
40006028	Ja miks te muretsete riiete pärast ? Õppige liiliatelt väljal , kuidas need kasvavad . Nad ei rüga tööd teha ega ketra ,
40006029	kuid ma ütlen teile , et isegi Saalomon kogu oma hiilguses polnud rõivastatud nagu üks nendest .
40006030	Kui nüüd Jumal nõnda riietab taimi väljal , mis täna on ja homme ahju visatakse , kas ta siis veelgi enam ei riieta teid , te nõrgausulised ?
40006031	Ärge olge siis kunagi mures ega öelge : ’ Mida me sööme ? ’ või ’ Mida me joome ? ’ või ’ Mida me selga paneme ? ’
40006032	Sest kõike seda taotlevad agarasti rahvad . Teie taevane Isa teab ju , et te seda kõike vajate .
40006033	Otsige siis alati esmalt Jumala kuningriiki ja tema õigust , ning kõike seda antakse teile lisaks .
40006034	Seega ärge olge kunagi mures homse päeva pärast , sest homsel päeval on omad mured . Igale päevale piisab oma vaevast .
40007001	Ärge mõistke enam kohut , et teie üle ei mõistetaks kohut ,
40007002	sest millise kohtuga teie kohut mõistate , sellisega mõistetakse kohut ka teie üle , ja millise mõõduga teie mõõdate , sellisega mõõdetakse ka teile .
40007003	Miks sa siis näed pindu oma venna silmas , aga palki enda silmas ei pane tähele ?
40007004	Või kuidas sa saad öelda oma vennale : ’ Las ma tõmban välja pinnu sinu silmast ’ , kui su omas silmas on palk ?
40007005	Sa silmakirjatseja ! Esmalt tõmba palk välja omast silmast ning siis sa näed selgelt ja saad tõmmata välja pinnu oma venna silmast .
40007006	Ärge andke seda , mis on püha , koertele , ega visake oma pärleid sigade ette , et nad ei tallaks neid jalge alla ega pöörduks ümber ja teid lõhki ei kisuks .
40007007	Paluge püsivalt , ja teile antakse ; otsige pidevalt , ja te leiate ; koputage lakkamata , ja teile avatakse .
40007008	Sest igaüks , kes palub , see saab , ja kes otsib , see leiab , ja kes koputab , sellele avatakse .
40007009	Milline inimene teie seas , kellelt poeg palub leiba , annaks talle kivi ?
40007010	Või kui ta palub kala , kas ta siis annaks talle mao ?
40007011	Kui nüüd teie , ehkki te olete kurjad , oskate anda häid ande oma lastele , kui palju enam teie Isa , kes on taevas , annab head neile , kes teda paluvad !
40007012	Seepärast kõike , mida te tahate , et inimesed teile teeksid , peate tegema ka neile ; just seda õpetavadki Seadus ja Prohvetid .
40007013	Minge sisse kitsast väravast , sest lai ja avar on tee , mis viib hävingusse , ja palju on neid , kes seda mööda sinna lähevad .
40007014	Kuid ahtake on värav ja kitsas on tee , mis viib ellu , ja vähe on neid , kes selle leiavad .
40007015	Olge valvsad valeprohvetite suhtes , kes tulevad teie juurde lambanahas , kuid on tegelikult aplad hundid .
40007016	Nende viljade järgi te tunnete nad ära . Ei korjata ju viinamarju okaspõõsastelt ega viigimarju ohakatelt ?
40007017	Nii ka iga hea puu kannab head vilja , ent iga mäda puu kannab kehva vilja .
40007018	Hea puu ei saa kanda kehva vilja ega mäda puu kanda head vilja .
40007019	Iga puu , mis ei kanna head vilja , raiutakse maha ja visatakse tulle .
40007020	Niisiis , nende viljade järgi te tunnete nad ära .
40007021	Mitte igaüks , kes mulle ütleb : ’ Issand , Issand ’ , ei pääse taeva kuningriiki , vaid see , kes täidab mu Isa tahet , kes on taevas .
40007022	Paljud ütlevad mulle sel päeval : ’ Issand , Issand , kas me pole sinu nimel prohvetlikult rääkinud ja sinu nimel deemoneid välja ajanud ja sinu nimel teinud palju vägevaid tegusid ? ’
40007023	Ja siis ma tunnistan neile : ’ Ma pole iialgi teid tundnud ! Minge ära mu juurest , te seaduse eirajad ! ’
40007024	Seepärast on igaüks , kes kuuleb neid mu sõnu ja teeb nende järgi , aruka mehe sarnane , kes ehitas oma maja kaljule .
40007025	Ja vihma kallas ja tulid tulvaveed ja tuuled puhusid ja peksid vastu maja , kuid see ei varisenud kokku , sest see oli rajatud kaljule .
40007026	Aga igaüks , kes kuuleb neid mu sõnu , ja ei tee nende järgi , on rumala mehe sarnane , kes ehitas oma maja liivale .
40007027	Ja vihma kallas ja tulid tulvaveed ja tuuled puhusid ja lõid vastu maja ning see varises kokku ja selle varisemine oli ränk . ”
40007028	Kui nüüd Jeesus kõnelemise lõpetas , olid rahvahulgad tema õpetusviisist hämmastunud ,
40007029	sest ta õpetas neid nagu see , kel on autoriteeti , mitte nagu nende kirjatundjad .
40008001	Kui ta oli mäelt alla tulnud , järgnesid talle suured rahvahulgad .
40008002	Ja vaata , üks pidalitõbine astus ta juurde ja kummardas ta ette , öeldes : ” Isand , kui sa vaid tahad , võid sa mu puhtaks teha . ”
40008003	Siis ta sirutas oma käe ja puudutas teda , öeldes : ” Ma tahan . Saa puhtaks ! ” Ja otsekohe sai see pidalitõvest puhtaks .
40008004	Siis Jeesus ütles talle : ” Vaata , et sa sellest kellelegi ei räägi , vaid mine näita ennast preestrile ja vii ohvriand , mille Mooses on määranud , neile tunnistuseks . ”
40008005	Kui ta jõudis Kapernauma , tuli tema juurde üks ohvitser ja anus teda ,
40008006	öeldes : ” Isand , mu teener lamab majas halvatuna ja piinleb hirmsasti . ”
40008007	Ta ütles temale : ” Kui ma sinna jõuan , teen ta terveks . ”
40008008	Vastuseks kostis ohvitser : ” Isand , ma pole väärt , et sina mu katuse alla tuled . Ütle vaid sõna ja mu teener saab terveks .
40008009	Sest minagi olen teiste võimu all ja minu alluvuses on sõdureid . Ja kui ma ütlen ühele : ’ Mine ! ’ , siis ta läheb , ja teisele : ’ Tule ! ’ , siis ta tuleb , ja oma orjale : ’ Tee seda ! ’ , siis ta teeb . ”
40008010	Seda kuuldes Jeesus hämmastus ja ütles neile , kes talle järgnesid : ” Ma räägin teile tõtt : mitte ühelgi Iisraelis pole ma leidnud nii suurt usku .
40008011	Aga ma ütlen teile , et paljud tulevad idast ja läänest ning istuvad laua ääres koos Aabrahami ja Iisaki ja Jaakobiga taeva kuningriigis ,
40008012	kuningriigi pojad aga heidetakse välja pimedusse . Seal nad nutavad ja kiristavad hambaid . ”
40008013	Siis ütles Jeesus ohvitserile : ” Mine ! Nagu sa oled uskunud , nõnda sulle sündigu . ” Ja teener sai terveks selsamal tunnil .
40008014	Ja kui Jeesus tuli Peetruse majja , nägi ta tema ämma olevat pikali maas palavikus .
40008015	Ja ta puudutas naise kätt ja tal läks palavik ära , ning ta tõusis üles ja hakkas teda teenima .
40008016	Aga kui õhtu oli saabunud , tõid inimesed tema juurde palju deemonitest vaevatuid , ja ta ajas need vaimud sõnaga välja ja tegi kõik hädalised terveks ,
40008017	et läheks täide , mida oli rääkinud prohvet Jesaja , öeldes : ” Tema võttis meie haigused ja kandis meie tõbesid . ”
40008018	Kui Jeesus nägi enda ümber rahvahulka , andis ta käsu sõita paadiga teisele kaldale .
40008019	Ja üks kirjatundja astus ta juurde ning ütles : ” Õpetaja , ma tahan sulle järgneda , kuhu iganes sa ka lähed . ”
40008020	Aga Jeesus ütles talle : ” Rebastel on urud ja taeva lindudel puhkepaigad , aga inimese Pojal pole kohta , kuhu oma pea panna . ”
40008021	Siis ütles üks teine jünger talle : ” Issand , luba mul esmalt minna ja matta oma isa . ”
40008022	Jeesus ütles temale : ” Järgi mind ja lase surnutel oma surnud matta . ”
40008023	Ja kui ta paati astus , järgnesid jüngrid talle .
40008024	Ja vaata , meri muutus väga rahutuks , nii et lained lõid üle paadi ; tema aga magas .
40008025	Ja nad tulid ja äratasid ta üles , öeldes : ” Issand , päästa meid , me hukkume ! ”
40008026	Aga tema ütles neile : ” Miks te kartma lõite , te nõrgausulised ? ” Siis ta tõusis üles , hurjutas tuuli ja merd , ning saabus täielik vaikus .
40008027	Seepeale mehed hämmastusid ja ütlesid : ” Mis inimene see küll on , et isegi tuuled ja meri talle kuuletuvad ? ”
40008028	Kui ta jõudis vastaskaldale gadaralaste maale , sattus ta kokku kahe deemonitest vaevatuga , kes tulid mälestushaudade juurest ; need olid eriliselt raevukad , nii et keegi ei julgenud seda teed pidi käia .
40008029	Ja vaata , nad kisendasid : ” Mis on meil sinuga tegemist , Jumala Poeg ? Kas sa oled tulnud siia meid piinama enne määratud aega ? ”
40008030	Aga tükk maad eemal oli suur seakari söömas .
40008031	Siis deemonid hakkasid teda anuma : ” Kui sa meid välja ajad , saada meid seakarja sisse . ”
40008032	Ja ta ütles neile : ” Minge ! ” Siis nad tulid välja ning läksid sigade sisse , ja vaata , kogu kari tormas üle järsaku merre ning uppus vees .
40008033	Aga karjused põgenesid ja läksid linna ning tegid teatavaks kõik , ka deemonitest vaevatute loo .
40008034	Ja vaata , kogu linn tuli välja Jeesusele vastu , ja teda nähes palusid nad teda tungivalt , et ta läheks nende aladelt ära .
40009001	Ja astunud paati , siirdus ta teisele poole ning läks oma linna .
40009002	Ja vaata , nad kandsid tema juurde halvatu , kes lamas voodil . Nende usku nähes ütles Jeesus halvatule : ” Ole julge , mu laps , sinu patud on andeks antud . ”
40009003	Ja vaata , mõned kirjatundjad ütlesid endamisi : ” See inimene teotab Jumalat . ”
40009004	Jeesus aga , teades nende mõtteid , ütles : ” Miks te mõtlete kurja oma südames ?
40009005	Mis on näiteks kergem , kas öelda : ’ Sinu patud on andeks antud ’ või öelda : ’ Tõuse üles ja kõnni ’ ?
40009006	Aga et te teaksite , et inimese Pojal on voli maa peal patte andeks anda … ” , seejärel ütles ta halvatule : ” Tõuse üles , võta oma voodi ja mine koju . ”
40009007	Ja see tõusis üles ning läks koju .
40009008	Seda nähes haaras rahvahulki kartus ja nad ülistasid Jumalat , kes on andnud inimestele sellise voli .
40009009	Sealt edasi minnes märkas Jeesus maksukontoris istumas meest nimega Matteus ja ütles talle : ” Järgi mind ! ” See tõusiski ja järgnes talle .
40009010	Hiljem , kui ta majas laua ääres külitas , vaata , tuli sinna palju maksukogujaid ja patuseid , ning nad heitsid küliti Jeesuse ja tema jüngrite juurde .
40009011	Seda nähes hakkasid variserid tema jüngritele ütlema : ” Miks teie õpetaja sööb koos maksukogujate ja patustega ? ”
40009012	Kuulnud nende sõnu , ütles ta : ” Arsti ei vaja mitte terved , vaid haiged .
40009013	Minge siis ja õppige , mida see tähendab : ’ Ma tahan halastust ja mitte ohvrit . ’ Sest ma pole tulnud kutsuma õigeid , vaid patuseid . ”
40009014	Siis tulid tema juurde Johannese jüngrid ja küsisid : ” Miks meie ja variserid paastume , aga sinu jüngrid ei paastu ? ”
40009015	Seepeale ütles Jeesus neile : ” Mis põhjust oleks peigmehe sõpradel leinata , kui peigmees on veel nendega ? Aga päevad tulevad , mil peigmees võetakse neilt ära , ja siis nad paastuvad .
40009016	Keegi ei õmble vanale pealisrõivale paigaks vanutamata riidelappi , sest see tõmbuks kokku ja rebenenud koht läheks veel hullemaks .
40009017	Samuti ei panda uut veini vanadesse nahklähkritesse , muidu lähevad lähkrid lõhki ja vein voolab välja ja lähkrid on rikutud . Uus vein pannakse hoopis uutesse lähkritesse ja nii säilivad mõlemad . ”
40009018	Kui ta neile seda rääkis , siis vaata , astus tema juurde üks ülem , kes kummardas ta ette ja ütles : ” Mu tütar on nüüd vist küll juba surnud , aga tule ja pane oma käsi tema peale , siis ta saab elavaks . ”
40009019	Siis Jeesus tõusis üles ja hakkas minema tema järel , niisamuti tema jüngrid .
40009020	Ja vaata , üks naine , kes oli kaksteist aastat verejooksu all kannatanud , tuli tema selja taha ja puudutas tema pealisrõiva narmaid ,
40009021	sest ta kordas aina endamisi : ” Kui mul ainult õnnestuks puudutada tema pealisrõivast , saaksin ma terveks . ”
40009022	Jeesus pöördus ümber ja ütles teda nähes : ” Ole julge , tütar , sinu usk on sind terveks teinud . ” Ja naine sai terveks selsamal tunnil .
40009023	Kui nüüd Jeesus ülema majja jõudis ning nägi vilepillimängijaid ja käratsevat rahvahulka ,
40009024	ütles ta : ” Minge siit välja , sest see väike tüdruk pole surnud , vaid magab . ” Seepeale hakkasid nad tema üle põlglikult naerma .
40009025	Niipea kui rahvahulk oli välja saadetud , läks ta ja võttis tüdrukul käest kinni , ja see tõusis üles .
40009026	Muidugi levis kuuldus sellest kogu tolles paikkonnas .
40009027	Kui Jeesus sealt edasi läks , järgnesid talle kaks pimedat , kes hüüdsid : ” Halasta meie peale , Taaveti Poeg ! ”
40009028	Kui ta oli majja läinud , tulid pimedad tema juurde . Ja Jeesus küsis neilt : ” Kas te usute , et ma suudan seda teha ? ” Nad vastasid talle : ” Jah , Isand . ”
40009029	Siis ta puudutas nende silmi ja ütles : ” Teile sündigu teie usku mööda . ”
40009030	Ja nende silmad hakkasid nägema . Jeesus aga keelas neid kõvasti , öeldes : ” Vaadake , et keegi sellest teada ei saaks . ”
40009031	Kuid nemad läksid välja ja rääkisid temast kogu selles paikkonnas .
40009032	Kui need lahkusid , vaata , siis toodi tema juurde tumm mees , kes oli deemonist vaevatud ,
40009033	ent kui deemon oli välja aetud , hakkas tumm rääkima . Ja rahvahulgad hämmastusid ning ütlesid : ” Midagi sellist pole Iisraelis veel iialgi nähtud . ”
40009034	Aga variserid hakkasid ütlema : ” Ta ajab deemoneid välja deemonite valitseja abiga . ”
40009035	Ja Jeesus rändas läbi kõik linnad ja külad , õpetades nende sünagoogides ja kuulutades head sõnumit kuningriigist ning ravides igasuguseid haigusi ja hädasid .
40009036	Nähes rahvahulki , oli tal neist kahju , sest nad olid vaevatud ja vintsutatud nagu lambad , kel pole karjast .
40009037	Siis ta ütles oma jüngritele : ” Jah , lõikust on palju , aga töötegijaid vähe .
40009038	Seepärast paluge lõikuse Isandat , et ta saadaks töötegijaid välja oma lõikusele . ”
40010001	Ja ta kutsus oma kaksteist jüngrit ja andis neile voli ebapuhaste vaimude üle , et neid välja ajada , ja ravida igasuguseid haigusi ja hädasid .
40010002	Nende kaheteistkümne apostli nimed on : kõigepealt Siimon , keda kutsutakse Peetruseks , ja tema vend Andreas ; siis Jaakobus , Sebedeuse poeg , ja tema vend Johannes ;
40010003	Filippus ja Bartolomeus ; Toomas ja maksukoguja Matteus ; Jaakobus , Alfeuse poeg , ja Taddeus ;
40010004	Siimon Kananaios ja Juudas Iskariot , kes hiljem ta reetis .
40010005	Need kaksteist saatis Jeesus välja , andes neile järgmised juhised : ” Ärge minge rahvaste juurde viivale teele ega sisenege samaarlaste linna ,
40010006	vaid minge ainult Iisraeli koja eksinud lammaste juurde .
40010007	Minnes kuulutage ja öelge : ’ Taeva kuningriik on lähedale jõudnud . ’
40010008	Tervendage haigeid , äratage surnuid üles , tehke puhtaks pidalitõbiseid , ajage välja deemoneid . Tasuta olete saanud , tasuta andke .
40010009	Ärge hankige kulda ega hõbedat ega vaske oma vöökukrusse
40010010	ega toidupauna rännakuks ega kahte alusrõivast ega sandaale ega keppi , sest töötegija on oma toitu väärt .
40010011	Ükskõik kuhu linna või külasse te lähete , seal otsige üles , kes on vääriline , ja jääge tema juurde , kuni te lahkute .
40010012	Kui te majja sisse astute , tervitage majarahvast ,
40010013	ja kui see maja on vääriline , tulgu selle peale rahu , mida te sellele soovite . Kui see aga pole vääriline , tulgu teie rahu tagasi teie peale .
40010014	Kus iganes ei võeta teid vastu ega kuulata teie sõnu , sealt majast või linnast välja minnes raputage selle tolmgi oma jalgadelt .
40010015	Ma ütlen teile , ja see on tõsi : Soodoma- ja Gomorramaal saab kohtupäeval kergem olema kui sellel linnal .
40010016	Vaata , ma saadan teid kui lambaid huntide sekka . Olge siis ettevaatlikud nagu maod ja samas süütud nagu tuvid .
40010017	Olge inimeste suhtes valvsad , sest nad annavad teid kohalikesse kohtutesse ja piitsutavad teid oma sünagoogides .
40010018	Jah , minu pärast veetakse teid maavalitsejate ja kuningate ette , kus te saate anda tunnistust neile ja rahvastele .
40010019	Ent kui nad teid nende kätte annavad , ärge olge mures , kuidas või mida rääkida , kuna teile antakse sel tunnil see , mida teil tuleb rääkida ,
40010020	sest te pole rääkides üksi , vaid teie Isa vaim räägib teie läbi .
40010021	Siis vend annab surma venna ja isa oma lapse ning lapsed tõusevad oma vanemate vastu ja saadavad nad surma .
40010022	Ja te saate kõigi inimeste vihaalusteks minu nime pärast , aga kes lõpuni vastu peab , see päästetakse .
40010023	Kui nad kiusavad teid taga ühes linnas , siis põgenege teise , sest ma ütlen teile , ja see on tõsi : te ei jõua mingil juhul kõiki Iisraeli linnu läbi käia , enne kui inimese Poeg tuleb .
40010024	Jünger pole üle oma õpetajast ega ori oma isandast .
40010025	Jünger olgu rahul , et ta saab selliseks nagu tema õpetaja , ja ori , et ta saab selliseks nagu tema isand . Kui juba majaisandat on nimetatud Beeltsebuliks , kui palju enam nimetatakse nii tema majarahvast !
40010026	Seepärast ärge kartke neid , sest ei ole midagi kinnikaetut , mida ei paljastataks , ega midagi salajast , mis ei saaks teatavaks .
40010027	Mida ma ütlen teile pimedas , seda rääkige valges , ja mida te kuulete sosistatavat , seda kuulutage katustelt .
40010028	Ja ärge kartke neid , kes tapavad küll keha , ent ei saa tappa hinge ; vaid kartke pigem teda , kes nii hinge kui ka keha võib hävitada Gehennas .
40010029	Eks kaks varblast müüda ühe väikse väärtusega mündi eest ? Ometi ei lange ükski neist maha ilma teie Isa teadmata .
40010030	Aga kõik juuksekarvadki teie peas on ära loetud .
40010031	Seepärast ärge kartke : teie olete rohkem väärt kui palju varblasi .
40010032	Igaüht nüüd , kes tunnistab mind inimeste ees , seda tunnistan minagi oma Isa ees , kes on taevas ;
40010033	ent kes salgab mind inimeste ees , teda salgan minagi oma Isa ees , kes on taevas .
40010034	Ärge arvake , et ma olen tulnud rahu tooma maa peale ; ma ei ole tulnud tooma rahu , vaid mõõka .
40010035	Sest ma olen tulnud tekitama lõhet mehe ja ta isa vahele , tütre ja ta ema vahele , noore abielunaise ja ta ämma vahele .
40010036	Jah , inimese vaenlasteks saavad ta omad pereliikmed .
40010037	Kes isasse või emasse on rohkem kiindunud kui minusse , pole minu vääriline , ja kes pojasse või tütresse on rohkem kiindunud kui minusse , pole minu vääriline .
40010038	Ja kes ei taha kanda oma piinaposti ega järgi mind , see pole minu vääriline .
40010039	Kes oma hinge leiab , see kaotab selle , ja kes kaotab oma hinge minu pärast , leiab selle .
40010040	Kes võtab vastu teid , see võtab vastu ka minu , ja kes võtab vastu minu , võtab vastu ka selle , kes on mu saatnud .
40010041	Kes võtab prohveti vastu sellepärast , et too on prohvet , saab prohveti tasu , ja kes võtab õige vastu sellepärast , et too on õige , saab õige inimese tasu .
40010042	Ja kes annab ühele neist väikestest juua kas või ainult kruusitäie külma vett sellepärast , et too on jünger — ma ütlen teile , ja see on tõsi : ta ei jää ilma oma tasust . ”
40011001	Kui nüüd Jeesus oli lõpetanud juhiste andmise oma kaheteistkümnele jüngrile , asus ta sealt teele , et õpetada ja kuulutada nende linnades .
40011002	Ent Johannes , olles vanglas kuulnud Kristuse tegudest , saatis oma jüngrid
40011003	talle ütlema : ” Kas sina oled see , kes pidi tulema , või peame ootama kedagi teist ? ”
40011004	Jeesus vastas neile : ” Minge ja teatage Johannesele , mida te kuulete ja näete :
40011005	pimedad näevad jälle ja lombakad kõnnivad , pidalitõbised saavad puhtaks ja kurdid kuulevad ning surnud äratatakse üles ja vaestele kuulutatakse head sõnumit ,
40011006	ja õnnelik on see , kes ei leia põhjust minu pärast komistada . ”
40011007	Kui need lahkusid , hakkas Jeesus rahvahulkadele rääkima Johannesest : ” Mida te läksite kõrbesse vaatama ? Kas tuules õõtsuvat pilliroogu ?
40011008	Või mida te siis läksite vaatama ? Kas pehmeisse rõivaisse riietatud inimest ? Eks pehmeid rõivaid kanna need , kes on kuningakodades .
40011009	Tõepoolest , miks te siis sinna läksite ? Kas vaatama prohvetit ? Jah , ma ütlen teile , ja veel palju enamat kui prohvetit .
40011010	Tema on see , kellest on kirjutatud : ’ Vaata , ma ise saadan sinu eel oma sõnumitooja , kes valmistab ette su tee ! ’
40011011	Ma ütlen teile , ja see on tõsi : naistest sündinute seast pole tõusnud suuremat kui Ristija Johannes , ent kes on väiksem taeva kuningriigis , on temast suurem .
40011012	Aga Ristija Johannese päevist kuni siiani on taeva kuningriik olnud sihiks , mille poole pürgitakse , ja need , kes sinna kõigest väest pürgivad , haaravad selle endale .
40011013	Sest kõik , nii Prohvetid kui ka Seadus , on ennustanud Johanneseni ,
40011014	ja kui te tahate seda omaks võtta : tema ongi ’ Eelija , kes pidi tulema ’ .
40011015	Kellel kõrvad on , see kuulaku !
40011016	Kellega ma võrdleksin seda põlvkonda ? See sarnaneb väikeste lastega , kes istuvad turuplatsidel ning hõikavad oma mängukaaslastele
40011017	ja ütlevad : ’ Meie mängisime teile vilepilli , aga teie ei tantsinud ; meie laulsime leinalaulu , aga teie ei tagunud endale kurbusest vastu rinda . ’
40011018	Sama lugu on nüüd : tuli Johannes , ei söönud ega joonud , ent inimesed ütlevad : ’ Temas on deemon ’ ;
40011019	tuli inimese Poeg , sõi ja jõi , ent nad ütlevad siiski : ’ Vaata , see inimene on õgard ja veinijoodik , maksukogujate ja patuste sõber . ’ Ometi mõistetakse tarkus õigeks selle tegude põhjal . ”
40011020	Siis ta hakkas laitma linnu , kus oli toimunud enamik tema vägevaid tegusid , sellepärast et need ei olnud kahetsenud :
40011021	” Häda sulle , Korasin ! Häda sulle , Betsaida ! Sest kui Tüüroses ja Siidonis oleksid toimunud need vägevad teod , mis toimusid teis , oleksid nad juba ammu kahetsenud kotiriides ja tuhas .
40011022	Seetõttu ma ütlen teile : Tüürosel ja Siidonil saab kohtupäeval kergem olema kui teil .
40011023	Ja sina , Kapernaum , kas arvad , et sind ülendatakse taevani ? Hauani sa langed alla ; sest kui Soodomas oleksid toimunud need vägevad teod , mis toimusid sinus , oleks see veel tänase päevani alles .
40011024	Seetõttu ma ütlen teile : Soodomamaal saab kohtupäeval kergem olema kui sinul . ”
40011025	Sel ajal Jeesus lausus : ” Ma kiidan sind avalikult , Isa , taeva ja maa Isand , sest sa oled peitnud need asjad tarkade ja intelligentsete eest ning oled avaldanud need pisikestele lastele .
40011026	Jah , oo Isa , sest nii teha on olnud sulle meelepärane .
40011027	Kõik on mu Isa andnud minu hoolde , ja keegi teine ei tunne Poega täielikult kui vaid Isa , ja keegi teine ei tunne Isa täielikult kui vaid Poeg ja see , kellele Poeg tahab teda ilmutada .
40011028	Tulge minu juurde kõik , kes rügate ja olete koormatud , ja mina toon teile kosutust .
40011029	Võtke endi peale minu ike ja õppige minust , sest mina olen tasase meelega ja südamelt alandlik , ja te leiate kosutust oma hingele .
40011030	Sest minu ike on meeldiv ja minu kandam on kerge . ”
40012001	Sel ajal kõndis Jeesus hingamispäeval läbi viljapõldude . Tema jüngritel läks kõht tühjaks ning nad hakkasid viljapäid katkuma ja sööma .
40012002	Seda nähes ütlesid variserid talle : ” Vaata , sinu jüngrid teevad , mida pole lubatud teha hingamispäeval . ”
40012003	Ta ütles neile : ” Kas te pole lugenud , mida Taavet tegi , kui temal ja ta meestel nälg oli ?
40012004	Kuidas ta läks Jumala kotta ja nad sõid ära ettepanemisleivad , mida polnud lubatud süüa ei temal ega ta kaaslastel , vaid ainult preestritel ?
40012005	Või kas te pole Seadusest lugenud , et hingamispäevadel ei arvesta preestrid templis hingamispäeva pühadusega ja on ikka süüta ?
40012006	Aga ma ütlen teile , et siin on midagi enamat kui tempel .
40012007	Ent kui te oleksite aru saanud , mida tähendab ’ ma tahan halastust ja mitte ohvrit ’ , siis te poleks süütuid hukka mõistnud .
40012008	Sest inimese Poeg on hingamispäeva Isand . ”
40012009	Kui ta oli sellest paigast lahkunud , läks ta nende sünagoogi ,
40012010	ja vaata , seal oli kuivetunud käega mees . Niisiis küsisid nad temalt : ” Kas on lubatud tervendada hingamispäeval ? ” , et leida põhjust tema süüdistamiseks .
40012011	Ta ütles neile : ” Milline inimene teie seast , kellel on üks lammas , ja see kukub hingamispäeval auku , ei haara temast kinni ega tõmba teda välja ?
40012012	Ent kui palju enam väärt on inimene võrreldes lambaga ! Seega on küll lubatud hingamispäeval head teha . ”
40012013	Siis ütles ta mehele : ” Siruta oma käsi välja . ” Too sirutas käe ja see sai jälle terveks nagu teinegi .
40012014	Aga variserid läksid välja ja pidasid nõu , kuidas ta ära tappa .
40012015	Kui Jeesus sellest teada sai , läks ta sealt ära . Paljud järgnesid talle ja ta tegi nad kõik terveks ,
40012016	kuid ta keelas neid kõvasti , et nad temast teistele ei räägiks ,
40012017	et läheksid täide prohvet Jesaja kaudu öeldud sõnad :
40012018	” Vaata , see on mu sulane , kelle ma olen valinud , mu armas , kelle mu hing on heaks kiitnud ! Ma panen tema peale oma vaimu , ja tema teeb rahvaile selgeks , mis on õiglus .
40012019	Ta ei tülitse ega karju ja tema häält ei kuulda peatänavatel .
40012020	Rudjutud pilliroogu ta ei murra katki ja hõõguvat tahti ta ei kustuta ära , kuni ta paneb õigluse võidutsema .
40012021	Jah , tema nime peale panevad rahvad oma lootuse . ”
40012022	Siis nad tõid ta juurde deemonist vaevatud mehe , kes oli pime ja tumm , ning ta tegi selle terveks , nii et tumm rääkis ja nägi .
40012023	Ja kõik rahvahulgad olid vaimustuses ning ütlesid : ” Kas see ehk ongi Taaveti Poeg ? ”
40012024	Seda kuuldes ütlesid variserid : ” See inimene ei aja deemoneid välja muidu kui Beeltsebuli , deemonite valitseja abiga . ”
40012025	Teades nende mõtteid , ütles tema neile : ” Iga kuningriik , mis on sisemiselt lõhenenud , laastatakse , ja ükski linn või pere , mis on sisemiselt lõhenenud , ei jää püsima .
40012026	Samuti , kui Saatan ajab välja Saatana , on ta sisemiselt lõhenenud . Kuidas siis saab tema kuningriik püsida ?
40012027	Pealegi , kui mina ajan deemoneid välja Beeltsebuli abiga , siis kelle abiga ajavad neid välja teie pojad ? Seepärast saavad nendest kohtumõistjad teie üle .
40012028	Ent kui ma ajan deemoneid välja Jumala vaimu abil , siis on Jumala kuningriik tõesti teist mööda läinud .
40012029	Või kuidas võib keegi tungida tugeva mehe majja ja tema asju röövida , kui ta esmalt seda tugevat meest kinni ei seo ? Alles seejärel saab ta tema maja rüüstata .
40012030	Kes ei ole minu poolt , on minu vastu , ja kes ei kogu koos minuga , see pillutab laiali .
40012031	Seetõttu ma ütlen teile : igasugune patt ja pühaduseteotus antakse inimestele andeks , aga vaimu teotamist ei anta andeks .
40012032	Näiteks , kes lausub sõna inimese Poja vastu , sellele antakse see andeks ; aga kes räägib püha vaimu vastu , sellele ei anta seda andeks ei praegusel ajastul ega tulevasel .
40012033	Teie puu on kas hea ja kannab head vilja või mäda ja kannab mäda vilja , sest puud tuntakse selle viljast .
40012034	Te rästikute sugu , kuidas te saate rääkida head , kui olete kurjad ? Sest mida süda on täis , sellest suu räägib .
40012035	Hea inimene toob oma heast tagavarast välja head , ent halb inimene toob oma halvast tagavarast välja halba .
40012036	Ma ütlen teile , et inimesed peavad kohtupäeval aru andma igast kasutust sõnast , mis nad on rääkinud ,
40012037	sest su sõnadest mõistetakse sind õigeks ja su sõnadest mõistetakse sind hukka . ”
40012038	Selle peale vastasid mõned kirjatundjad ja variserid talle : ” Õpetaja , me tahame näha sinult tundemärki . ”
40012039	Tema aga ütles neile : ” Kuri ja abielurikkuja põlvkond otsib aina tundemärki , aga talle ei anta muud tundemärki kui prohvet Joona tundemärk .
40012040	Sest nagu Joona oli suure kala kõhus kolm päeva ja kolm ööd , nii peab ka inimese Poeg olema maapõues kolm päeva ja kolm ööd .
40012041	Niineve mehed tõusevad kohtupäeval üles koos selle põlvkonnaga ja mõistavad selle hukka , sest nemad kahetsesid , kuuldes Joona kuulutatud sõnumit , aga vaata , siin on enam kui Joona .
40012042	Lõunamaa kuninganna äratatakse kohtupäeval üles koos selle põlvkonnaga ja ta mõistab selle hukka , sest tema tuli maailma otsast kuulama Saalomoni tarkust , aga vaata , siin on enam kui Saalomon .
40012043	Kui ebapuhas vaim tuleb inimesest välja , käib ta mööda põuaseid kohti , otsides puhkepaika , kuid ei leia .
40012044	Siis ta ütleb : ’ Ma pöördun tagasi oma majja , kust ma minema läksin ’ , ja saabudes leiab ta selle olevat asustamata , kuid puhtaks pühitud ja ehitud .
40012045	Siis ta läheb ja võtab endaga kaasa veel seitse vaimu , kurjemad kui ta ise , ning nad tulevad ja asuvad sinna elama . Ja selle inimese hilisem olukord on halvem kui esialgne . Nii saab olema ka selle kurja põlvkonnaga . ”
40012046	Kui ta rahvahulkadele alles kõneles , vaata , siis tulid ta ema ja vennad ning seisid väljas , otsides võimalust temaga rääkida .
40012047	Seepeale ütles keegi talle : ” Vaata , su ema ja vennad seisavad väljas ja tahavad sinuga rääkida . ”
40012048	Vastuseks sõnas ta sellele , kes seda oli öelnud : ” Kes on mu ema ja kes on mu vennad ? ”
40012049	Ja sirutanud käe oma jüngrite poole , ütles ta : ” Vaata , mu ema ja mu vennad !
40012050	Sest kes iganes täidab mu Isa tahet , kes on taevas , see on mulle vend ja õde ja ema . ”
40013001	Kui Jeesus oli sel päeval majast lahkunud , istus ta mere kaldale .
40013002	Ja suured rahvahulgad kogunesid tema juurde , mistõttu ta läks ja istus paati , kogu rahvas aga seisis rannal .
40013003	Siis ta kõneles neile palju asju piltlike näidete abil , öeldes : ” Vaata , külvaja läks välja külvama .
40013004	Ja kui ta külvas , kukkus osa seemneid tee äärde ning linnud tulid ja sõid need ära .
40013005	Muist kukkus kaljupealsele , kus neil polnud palju mulda , ja need tärkasid kohe , sest neil polnud sügavat maad .
40013006	Aga kui päike tõusis , need kõrbesid , ja kuna neil polnud juurt , kuivasid need ära .
40013007	Muist aga kukkus ohakate sekka ning ohakad tõusid ja lämmatasid need .
40013008	Ja muist kukkus hea maa peale ning hakkas vilja kandma : mõni saja- , mõni kuuekümne- , mõni kolmekümnekordselt .
40013009	Kellel kõrvad on , see kuulaku ! ”
40013010	Siis astusid jüngrid tema juurde ja ütlesid : ” Mispärast kasutad sa nendega rääkides piltlikke näiteid ? ”
40013011	Tema vastas : ” Teile on antud aru saada taeva kuningriigi pühadest saladustest , neile aga mitte .
40013012	Sest kellel on , sellele antakse juurde , nii et tal on küllaga , aga kellel ei ole , sellelt võetakse ära seegi , mis tal on .
40013013	Seepärast ma kasutangi nendega rääkides piltlikke näiteid . Sest vaadates nad vaatavad ilmaaegu ja kuuldes nad kuulevad ilmaaegu ega taipa .
40013014	Nende puhul läheb täide Jesaja prohvetikuulutus , mis ütleb : ’ Kuuldes te kuulete , aga ometi ei saa aru , ning vaadates te vaatate , aga ometi ei näe .
40013015	Sest selle rahva süda on läinud tuimaks , ja nad on oma kõrvadega kuulnud , ilma et oleks kuulda võtnud , ja nad on oma silmad sulgenud , et nad iial oma silmadega ei näeks ja kõrvadega ei kuuleks ja südamega aru ei saaks ega pöörduks tagasi , et mina nad terveks teeksin . ’
40013016	Ent õnnelikud on teie silmad , sest need näevad , ja teie kõrvad , sest need kuulevad .
40013017	Sest ma ütlen teile , ja see on tõsi : paljud prohvetid ja õiged on soovinud näha , mida teie näete , kuid pole näinud , ning kuulda , mida teie kuulete , kuid pole kuulnud .
40013018	Kuulake nüüd piltlikku näidet külvajast .
40013019	Kui keegi kuningriigi sõna kuuleb , kuid ei saa sellest aru , siis tuleb Kuri ja kisub ära selle , mis on külvatud tema südamesse . Seda tähendab tee äärde külvatu .
40013020	Kaljupealsele külvatu on see , kes kuuleb sõna ja võtab selle kohe rõõmuga vastu .
40013021	Ometi pole tal eneses juurt , vaid ta püsib ajutiselt . Ja kui tulevad raskused või tagakiusamine sõna pärast , komistab ta kohe .
40013022	Ohakate sekka külvatu on see , kes kuuleb sõna , aga selle ajastu mured ja rikkuse petlik veetlus lämmatavad sõna ära ning ta muutub viljatuks .
40013023	Heale maale külvatu on see , kes kuuleb sõna ja saab sellest aru ja tõepoolest kannab vilja ; ning mõni annab saja- , mõni kuuekümne- , mõni kolmekümnekordselt . ”
40013024	Ta tõi neile veel ühe piltliku näite , öeldes : ” Taeva kuningriik on inimese sarnane , kes külvas oma põllule head seemet .
40013025	Sel ajal kui inimesed magasid , tuli tema vaenlane , külvas nisu sekka umbrohtu ja läks minema .
40013026	Kui oras võrsus ja vili hakkas looma , ilmus nähtavale ka umbrohi .
40013027	Siis tulid orjad majaperemehe juurde ja ütlesid talle : ’ Isand , kas sa ei külvanud oma põllule mitte head seemet ? Kuidas on saanud siia umbrohi ? ’
40013028	Ta ütles neile : ’ Seda tegi vaenulik inimene . ’ Nad küsisid temalt : ’ Kas tahad nüüd , et me läheme ja kogume selle kokku ? ’
40013029	Ta ütles : ’ Ei , et te umbrohtu kogudes ei kisuks juurtega välja ka nisu .
40013030	Las mõlemad kasvavad koos kuni lõikuseni ja lõikusajal ma ütlen lõikajatele : koguge esmalt kokku umbrohi , siduge see vihkudesse ja põletage ära , siis minge ja koguge nisu mu aita ’ . ”
40013031	Ta tõi neile veel ühe piltliku näite , öeldes : ” Taeva kuningriik on sinepiseemne sarnane , mille inimene võttis ja oma põllule külvas .
40013032	See on küll pisim kõigist seemnetest , aga kui see kasvab , on see suurim aiataimedest ja saab puuks , nii et taeva linnud tulevad ja leiavad elupaiga selle okste vahel . ”
40013033	Ta rääkis neile veel ühe piltliku näite : ” Taeva kuningriik on juuretise sarnane , mille naine võttis ja segas kolme suure mõõdu jahu sekka , nii et kõik läks hapnema . ”
40013034	Seda kõike rääkis Jeesus rahvahulkadele piltlike näidete abil . Õigupoolest ei rääkinud ta ilma piltliku näiteta neile midagi ,
40013035	et läheksid täide prohveti kaudu öeldud sõnad : ” Ma avan oma suu piltlike näidetega , ma kuulutan asju , mis on olnud peidus alates maailma rajamisest . ”
40013036	Kui ta oli rahvahulgad ära saatnud , läks ta majja . Ja tema jüngrid tulid ta juurde ning ütlesid : ” Selgita meile piltlikku näidet umbrohust põllul . ”
40013037	Ta vastas ja ütles : ” Hea seemne külvaja on inimese Poeg ,
40013038	põld on maailm , hea seeme on kuningriigi pojad , aga umbrohi on Kurja pojad ,
40013039	ja vaenlane , kes seda külvas , on Kurat . Lõikus on selle ajastu lõpulejõudmine ja lõikajad on inglid .
40013040	Nii nagu umbrohi kogutakse kokku ja põletatakse ära tulega , nõnda on ka selle ajastu lõpulejõudmise ajal .
40013041	Inimese Poeg saadab oma inglid ja need koguvad tema kuningriigist kokku kõik , kes on komistuseks , ja need , kes eiravad seadust ,
40013042	ja need visatakse lõõmavasse ahju . Seal nad nutavad ja kiristavad hambaid .
40013043	Sel ajal löövad õiged särama nagu päike oma Isa kuningriigis . Kellel kõrvad on , see kuulaku !
40013044	Taeva kuningriik on väljale peidetud aarde sarnane , mille inimene leidis ja kinni kattis . Rõõmsal meelel läheb ta ja müüb ära kõik , mis tal on , ning ostab selle maatüki .
40013045	Veel on taeva kuningriik rändkaupmehe sarnane , kes otsis ilusaid pärleid .
40013046	Kui ta oli leidnud ühe eriti hinnalise pärli , läks ta ja müüs kohe kõik , mis tal oli , ja ostis selle .
40013047	Veel on taeva kuningriik nooda sarnane , mis merre lasti ja mis kogus kokku igasuguseid kalu .
40013048	Kui see täis sai , tõmbasid mehed selle rannale , istusid maha ja kogusid head kalad anumatesse , aga kõlbmatud viskasid minema .
40013049	Samuti on selle ajastu lõpulejõudmise ajal : inglid lähevad välja ja eraldavad kurjad õigete hulgast
40013050	ja heidavad nad lõõmavasse ahju . Seal nad nutavad ja kiristavad hambaid .
40013051	Kas te saite aru kõigist neist asjadest ? ” Nad vastasid talle : ” Jah . ”
40013052	Siis ta ütles neile : ” Et see nüüd nii on , siis igaüks , kes avalikult õpetab , olles saanud õpetust taeva kuningriigi kohta , on majaperemehe sarnane , kes toob oma varakambrist välja uut ja vana . ”
40013053	Kui nüüd Jeesus oli nende piltlike näidete rääkimise lõpetanud , läks ta sealt kandist edasi .
40013054	Ja kui ta oli tulnud oma kodukanti , hakkas ta neid õpetama nende sünagoogis , nii et nad olid hämmastunud ja ütlesid : ” Kust on see mees saanud niisuguse tarkuse ja sellised vägevad teod ?
40013055	Kas ta pole mitte see puusepa poeg ? Kas tema ema ei hüüta mitte Maarjaks ja ta vendi Jaakobuseks , Joosepiks , Siimoniks ja Juudaks ?
40013056	Ja eks tema õedki ole kõik meie juures ? Kust siis on see mees kõik selle saanud ? ”
40013057	Nii komistasid nad tema tõttu . Aga Jeesus ütles neile : ” Prohvetisse ei suhtuta austuseta kusagil mujal kui tema kodukandis ja ta omas majas . ”
40013058	Ja nende usupuuduse tõttu ei teinud ta seal kuigi palju vägevaid tegusid .
40014001	Just sel ajal sai Herodes , selle piirkonna valitseja , kuulda Jeesusest
40014002	ja ütles oma teenritele : ” See on Ristija Johannes . Ta on surmast üles äratatud ja sellepärast suudab ta teha neid vägevaid tegusid . ”
40014003	Oli ju Herodes Johannese vahi alla võtnud , ta kinni sidunud ja vangi pannud oma venna Filippuse naise Herodiase pärast .
40014004	Sest Johannes oli talle korduvalt öelnud : ” Sul pole õigust temaga elada . ”
40014005	Tegelikult tahtis Herodes Johannest tappa , kuid ta kartis rahvast , sest Johannest peeti prohvetiks .
40014006	Aga kui Herodese sünnipäeva tähistati , tantsis Herodiase tütar seal ja meeldis Herodesele nii väga ,
40014007	et ta tõotas vandega anda tüdrukule , ükskõik mida see soovib .
40014008	Siis ütles tütar oma ema ärgitusel : ” Anna mulle kandikul Ristija Johannese pea . ”
40014009	Kuningas küll kurvastas , aga oma vannete ja piduliste pärast käskis ta selle anda ,
40014010	ning ta lasi Johannesel vanglas pea maha raiuda .
40014011	Ja tema pea toodi kandikul ja anti neiule , kes viis selle oma emale .
40014012	Hiljem tulid Johannese jüngrid , võtsid surnukeha ja matsid selle ning tulid ja teatasid asjast Jeesusele .
40014013	Seda kuuldes lahkus Jeesus sealt paadiga , et minna üksildasse paika ja olla omaette ; aga kui rahvahulgad sellest kuulda said , läksid nad linnadest jalgsi talle järele .
40014014	Randa jõudes nägi ta suurt rahvahulka ning tal hakkas neist kahju ja ta tegi nende haiged terveks .
40014015	Aga kui õhtu saabus , tulid jüngrid tema juurde ja ütlesid : ” See on üksildane paik ja tund on juba hiline . Saada rahvahulgad ära , et nad läheksid küladesse ja ostaksid endale midagi süüa . ”
40014016	Ent Jeesus ütles neile : ” Neil pole vaja ära minna . Andke teie neile süüa . ”
40014017	Nad ütlesid talle : ” Meil pole siin muud kui viis leiba ja kaks kala . ”
40014018	Ta sõnas : ” Tooge need siia minu kätte . ”
40014019	Siis ta käskis rahvahulkadel rohu peale maha istuda , võttis need viis leiba ja kaks kala ning esitas taeva poole üles vaadates tänupalve ; ja murdnud leivad , andis ta need jüngrite kätte , jüngrid aga jagasid rahvahulkadele .
40014020	Siis kõik sõid ja nende kõhud said täis , kusjuures ülejäänud palasid korjati kokku kaksteist korvitäit .
40014021	Ometi oli sööjaid umbes viis tuhat meest ning peale nende veel naised ja väiksed lapsed .
40014022	Seejärel sundis ta oma jüngreid tagant , et nad viivitamata paati läheksid ja sõidaksid enne teda teisele kaldale , ise aga jäi ta rahvahulki ära saatma .
40014023	Kui ta oli lõpuks rahvahulgad ära saatnud , läks ta üles mäele omaette palvetama ning jäi sinna üksi hilisõhtuni .
40014024	Selleks ajaks oli paat rannast päris kaugele jõudnud ja lained vintsutasid seda , sest tuul oli vastu .
40014025	Aga öö neljanda vahikorra ajal tuli ta nende juurde , kõndides mööda merd .
40014026	Kui jüngrid märkasid teda merepinnal kõndivat , kohkusid nad ja ütlesid : ” See on viirastus ! ” Ja nad karjusid hirmust .
40014027	Ent sedamaid ütles Jeesus neile : ” Olge julged , see olen mina . Ärge kartke ! ”
40014028	Peetrus vastas talle : ” Issand , kui see oled sina , siis käsi mind tulla enda juurde vee peale . ”
40014029	Tema ütles : ” Tule ! ” Seepeale astus Peetrus paadist välja ja kõndis vee peal Jeesuse poole .
40014030	Aga tormi nähes lõi ta kartma , hakkas vajuma ja hüüdis : ” Issand , päästa mind ! ”
40014031	Otsekohe sirutas Jeesus käe , haaras temast kinni ja ütles talle : ” Sa nõrgausuline , miks sa kahtlema lõid ? ”
40014032	Ja kui nad olid paati astunud , vaibus tormituul .
40014033	Siis kummardasid paadisolijad ta ette ja ütlesid : ” Sina oled tõesti Jumala Poeg ! ”
40014034	Ja nad jõudsid teisele kaldale ning randusid Genneesaretis .
40014035	Kui selle paiga mehed ta ära tundsid , saatsid nad sõna kõikjale ümbruskonda , ja tema juurde toodi kõik haiged .
40014036	Ja nad anusid teda , et nad ainult saaksid puudutada tema pealisrõiva narmaid ; ja kõik , kes puudutasid , said täiesti terveks .
40015001	Siis tuli Jeruusalemmast Jeesuse juurde varisere ja kirjatundjaid , kes ütlesid :
40015002	” Miks sinu jüngrid astuvad üle esiisade pärimusest ? Näiteks ei pese nad enne söömist käsi . ”
40015003	Ta vastas neile : ” Miks te ise astute üle Jumala käsust oma pärimuse pärast ?
40015004	Näiteks on Jumal öelnud : ’ Austa oma isa ja ema ’ ning ’ Kes sõimab oma isa või ema , peab surema . ’
40015005	Aga teie ütlete : ’ Kes ütleb oma isale või emale : ” Kõik , mida sa minult oma heaoluks võiksid saada , on Jumalale pühendatud and ” ,
40015006	see ei peagi oma isa austama . ’ Nii te olete Jumala sõna tühistanud oma pärimuse pärast .
40015007	Te silmakirjatsejad , Jesaja on teie kohta tabavalt ennustanud , öeldes :
40015008	’ See rahvas austab mind oma huultega , aga nende süda on minust kaugel .
40015009	Nad kummardavad mind ilmaasjata , sest nende õpetused pole muud kui inimeste käsud ’ . ”
40015010	Siis ta kutsus rahvahulga enda juurde ja ütles : ” Kuulake ja mõistke !
40015011	Mitte see , mis läheb suust sisse , ei rüveta inimest , vaid inimese rüvetab hoopis see , mis suust välja tuleb . ”
40015012	Siis astusid jüngrid tema juurde ja ütlesid : ” Kas sa tead , et variserid komistasid selle tõttu , mis sa ütlesid ? ”
40015013	Ta vastas : ” Iga taim , mida pole istutanud mu taevane Isa , juuritakse välja .
40015014	Jätke nad ! Nad on pimedad teejuhid . Kui pime juhib pimedat , kukuvad mõlemad auku . ”
40015015	Seepeale ütles Peetrus talle : ” Selgita meile seda piltlikku näidet . ”
40015016	Aga tema ütles : ” Kas teiegi ei saa veel aru ?
40015017	Kas te ei tea , et kõik , mis läheb suust sisse , läheb edasi sisikonda ja heidetakse välja käimlasse ?
40015018	Ent mis suust välja tuleb , lähtub südamest , ja see rüvetab inimese .
40015019	Näiteks lähtub südamest kurje mõtteid , mõrvu , abielurikkumisi , hooramisi , vargusi , valetunnistusi , teotavaid sõnu .
40015020	Sellised asjad rüvetavad inimese , aga pesemata kätega söömine ei rüveta inimest . ”
40015021	Jeesus lahkus sealt ning läks Tüürose ja Siidoni aladele .
40015022	Ja vaata , üks sealt kandist pärit foiniiklanna tuli ja hüüdis valjusti : ” Halasta mu peale , Isand , Taaveti Poeg ! Deemonid vaevavad mu tütart hirmsasti . ”
40015023	Aga ta ei vastanud naisele sõnagi . Siis ta jüngrid astusid ligi ja hakkasid teda paluma : ” Saada ta ära , sest ta muudkui kisendab meie taga . ”
40015024	Ta ütles : ” Mind pole saadetud kellegi muu kui Iisraeli koja eksinud lammaste juurde . ”
40015025	Naine aga tuli ja kummardas ta ette , öeldes : ” Isand , aita mind ! ”
40015026	Ta vastas : ” Ei ole õige võtta laste leib ja visata see kutsikatele . ”
40015027	Naine ütles : ” Jah , Isand , aga kutsikad ju söövad raasukesi , mis pudenevad nende peremeeste laualt . ”
40015028	Siis Jeesus ütles talle vastuseks : ” Oo naine , sinu usk on suur . Sündigu nii , nagu sa soovid . ” Ja tema tütar sai terveks selsamal tunnil .
40015029	Sealt edasi minnes tuli Jeesus Galilea mere äärde , ja läinud üles mäele , jäi ta sinna istuma .
40015030	Tema juurde tulid suured rahvahulgad , tuues endaga kaasa lombakaid , vigaseid , pimedaid , tummasid ja palju teisi . Nad panid need tema jalge ette ja ta tegi nad terveks ,
40015031	nii et rahvahulk oli hämmastunud , nähes tummasid rääkimas , lombakaid kõndimas ja pimedaid nägemas , ning nad ülistasid Iisraeli Jumalat .
40015032	Aga Jeesus kutsus oma jüngrid enda juurde ja ütles : ” Mul on sellest rahvahulgast kahju , sest nad on juba kolm päeva koos minuga olnud ja neil pole midagi süüa . Ma ei taha neid tühja kõhuga ära saata , nad võivad teel nõrkeda . ”
40015033	Ent jüngrid ütlesid talle : ” Kust me võtame siin üksildases paigas piisavalt leiba , et nii suur rahvahulk võiks söönuks saada ? ”
40015034	Seepeale Jeesus ütles neile : ” Mitu leiba teil on ? ” Nad vastasid : ” Seitse , ja mõned väiksed kalad . ”
40015035	Ja kui ta oli käskinud rahvahulgal maha istuda ,
40015036	võttis ta need seitse leiba ja kalad , ning tänanud Jumalat , murdis ta need ja hakkas andma jüngritele , jüngrid aga jagasid need rahvahulkadele .
40015037	Kõik sõid ja nende kõhud said täis ning ülejäänud palasid korjati kokku seitse moonakorvitäit .
40015038	Sööjaid oli aga neli tuhat meest ning peale nende veel naised ja väiksed lapsed .
40015039	Kui ta viimaks oli rahvahulgad ära saatnud , astus ta paati ja tuli Magadani aladele .
40016001	Seal tulid tema juurde variserid ja saduserid , kes kiuslikult nõudsid , et ta näitaks neile tundemärki taevast .
40016002	Ta vastas neile : ” [ Õhtu saabudes on teil tavaks öelda : ’ Hea ilm tuleb , sest taevas on tulipunane ’ ,
40016003	ja hommikul : ’ Täna tuleb külm ja vihmane ilm , sest taevas on tulipunane , kuid sünge . ’ Taeva nägu te küll oskate seletada , aga aegade tundemärke te ei oska seletada . ]
40016004	Kuri ja abielurikkuja põlvkond otsib aina tundemärki , aga talle ei anta muud tundemärki kui Joona tundemärk . ” Seejärel läks ta ära , jättes nad sinna .
40016005	Ja jüngrid läksid teisele kaldale , aga unustasid leiba kaasa võtta .
40016006	Jeesus ütles neile : ” Hoidke silmad lahti ja olge ettevaatlikud variseride ja saduseride juuretise suhtes . ”
40016007	Seepeale hakkasid jüngrid omavahel arutama ja ütlesid : ” Me ei võtnud leiba kaasa . ”
40016008	Seda mõistes ütles Jeesus : ” Miks te arutate omavahel , et te pole leiba kaasa võtnud , te nõrgausulised ?
40016009	Kas te siis veel ei taipa või kas te ei mäleta neid viit leiba viiele tuhandele ja mitu korvitäit te kogusite ?
40016010	Või neid seitset leiba neljale tuhandele ja mitu moonakorvitäit te kogusite ?
40016011	Kuidas te aru ei saa , et ma ei rääkinud teile leibadest ? Aga olge ettevaatlikud variseride ja saduseride juuretise suhtes . ”
40016012	Siis nad taipasid , et ta käskis neil olla ettevaatlikud mitte leivajuuretise , vaid variseride ja saduseride õpetuse suhtes .
40016013	Kui Jeesus oli nüüd tulnud Filippuse Kaisarea aladele , küsis ta oma jüngritelt : ” Mida ütlevad inimesed selle kohta , kes inimese Poeg on ? ”
40016014	Nad vastasid : ” Mõned ütlevad , et Ristija Johannes , teised , et Eelija , kolmandad , et Jeremija või keegi prohvetitest . ”
40016015	Ta ütles neile : ” Aga teie , kelleks teie mind peate ? ”
40016016	Siimon Peetrus vastas : ” Sina oled Kristus , elava Jumala Poeg . ”
40016017	Vastuseks ütles Jeesus talle : ” Õnnelik oled sina , Siimon , Joona poeg , sest seda pole sulle avaldanud mitte liha ja veri , vaid minu Isa , kes on taevas .
40016018	Samuti ma ütlen sulle : sina oled Peetrus , ja sellele kaljule ma ehitan oma koguduse , ning Haua väravad ei saa selle üle võimust .
40016019	Ma annan sulle taeva kuningriigi võtmed , ja mida iganes sa kinni seod maa peal , on juba kinni seotud taevas , ja mida iganes sa lahti päästad maa peal , on juba lahti päästetud taevas . ”
40016020	Siis keelas ta jüngreid kõvasti , et nad kellelegi ei ütleks , et ta on Kristus .
40016021	Sellest ajast alates hakkas Jeesus Kristus oma jüngritele selgitama , et ta peab minema Jeruusalemma ja palju kannatama vanemate ja peapreestrite ja kirjatundjate käe läbi ning tapetama ja kolmandal päeval üles äratatama .
40016022	Seepeale viis Peetrus ta kõrvale ja hakkas talle etteheiteid tegema , öeldes : ” Issand , säästa ennast . Seda sinuga küll ei juhtu . ”
40016023	Aga ta keeras selja ja ütles Peetrusele : ” Eemale minust , Saatan ! Sa oled mulle komistuskiviks , sest sa ei mõtle mitte Jumala mõtteid , vaid inimeste mõtteid . ”
40016024	Siis ütles Jeesus oma jüngritele : ” Kui keegi tahab käia minu järel , siis ta salaku end maha ja kandku oma piinaposti ning järgigu mind pidevalt .
40016025	Sest kes tahab oma hinge päästa , kaotab selle , aga kes kaotab oma hinge minu pärast , leiab selle .
40016026	Sest mis kasu oleks inimesel sellest , kui ta saaks endale kogu maailma , kuid kaotaks oma hinge ? Või mida saaks inimene anda oma hinge eest ?
40016027	Sest inimese Poeg tuleb oma Isa auhiilguses koos oma inglitega , ja siis ta tasub igaühele tema tegusid mööda .
40016028	Ma ütlen teile , ja see on tõsi , et mõned neist , kes siin seisavad , ei maitse surma enne , kui nad näevad inimese Poega tulemas oma kuningriigis . ”
40017001	Kuus päeva hiljem võttis Jeesus endaga kaasa Peetruse , Jaakobuse ja tema venna Johannese ning viis nad üles kõrgele mäele , kus nad olid omavahel .
40017002	Ja ta muudeti nende ees , nii et tema nägu säras nagu päike ja ta pealisriided lõid hiilgama nagu valgus .
40017003	Ja vaata , neile ilmusid Mooses ja Eelija , kes vestlesid temaga .
40017004	Seepeale ütles Peetrus Jeesusele : ” Issand , meil on siin hea olla . Kui sa soovid , siis ma püstitan siia kolm telki : ühe sinule ja ühe Moosesele ja ühe Eelijale . ”
40017005	Kui ta alles rääkis , vaata , siis varjas neid hele pilv . Ja vaata , pilvest kostis hääl : ” See on minu armas Poeg , kellel on minu heakskiit . Teda kuulake ! ”
40017006	Seda kuuldes langesid jüngrid silmili maha ja ehmusid väga .
40017007	Siis tuli Jeesus nende juurde , puudutas neid ja ütles : ” Tõuske üles ja ärge kartke . ”
40017008	Kui nad oma silmad tõstsid , ei näinud nad kedagi peale Jeesuse .
40017009	Ja kui nad mäest alla läksid , keelas Jeesus neid , öeldes : ” Ärge rääkige sellest nägemusest mitte kellelegi , enne kui inimese Poeg on surmast üles äratatud . ”
40017010	Aga jüngrid küsisid temalt : ” Miks siis kirjatundjad ütlevad , et esmalt peab tulema Eelija ? ”
40017011	Ta vastas : ” Eelija tuleb tõepoolest ja taastab kõik .
40017012	Ent ma ütlen teile , et Eelija on juba tulnud , aga nemad ei tundnud teda ära , vaid tegid temaga , mida tahtsid . Nii peab ka inimese Poeg nende käe läbi kannatama . ”
40017013	Siis taipasid jüngrid , et ta rääkis neile Ristija Johannesest .
40017014	Ja kui nad lähenesid rahvahulgale , tuli tema juurde üks mees , põlvitas ta ette ja ütles :
40017015	” Isand , halasta mu poja peale , sest ta on langetõbine ja on haige : tihti kukub ta tulle ja tihti vette .
40017016	Ma tõin ta su jüngrite juurde , kuid nad ei suutnud teda terveks teha . ”
40017017	Jeesus vastas : ” Oh uskmatu ja pöörane põlvkond , kui kaua pean ma veel teiega olema ? Kui kaua pean ma teid taluma ? Tooge ta siia minu juurde . ”
40017018	Siis Jeesus tõreles deemoniga ning see läks poisist välja . Ja poiss sai terveks selsamal tunnil .
40017019	Pärast seda tulid jüngrid Jeesuse juurde ja ütlesid talle omavahel olles : ” Miks meie ei suutnud teda välja ajada ? ”
40017020	Ta ütles neile : ” Teie vähese usu tõttu . Sest ma ütlen teile , ja see on tõsi : kui teie usk on kas või sinepiseemne suurune ja te ütlete sellele mäele : ’ Mine siit sinna ’ , siis see läheb ja miski pole teile võimatu . ”
40017022	Kui nad viibisid üheskoos Galileas , ütles Jeesus neile : ” Inimese Poeg peab ära antama inimeste kätte
40017023	ja nad tapavad tema ning kolmandal päeval ta äratatakse üles . ” Seepeale jäid nad väga kurvaks .
40017024	Kui nad olid Kapernauma jõudnud , tulid Peetruse juurde mehed , kes kogusid kahedrahmist maksu , ja ütlesid : ” Kas teie õpetaja kahedrahmist maksu ei maksa ? ”
40017025	Ta ütles : ” Maksab küll . ” Kui ta aga majja astus , jõudis Jeesus temast küsimusega ette , öeldes : ” Mis sa arvad , Siimon ? Kellelt võtavad maa kuningad maksu või pearaha ? Kas oma poegadelt või võõrastelt ? ”
40017026	Kui see ütles : ” Võõrastelt ” , ütles Jeesus talle : ” Järelikult on pojad maksust vabad .
40017027	Aga kuna me ei taha olla neile komistuseks , siis mine mere äärde , viska õng sisse ja võta esimene kala , mille sa kätte saad , ja kui sa tema suu avad , leiad sealt stateermündi . Võta see ja anna neile minu ja enda eest . ”
40018001	Samal tunnil tulid jüngrid Jeesuse juurde ja ütlesid : ” Kes siis õigupoolest on suurim taeva kuningriigis ? ”
40018002	Seepeale kutsus ta ühe väikse lapse enda juurde , seadis ta nende keskele
40018003	ja ütles : ” Ma ütlen teile , ja see on tõsi : kui te ei pöördu ega saa väikeste laste sarnaseks , siis ei pääse te mingil juhul taeva kuningriiki .
40018004	Seega , kes alandab ennast samasuguseks nagu see väike laps , on suurim taeva kuningriigis ,
40018005	ja kes võtab vastu ühe sellise lapse minu nimel , võtab vastu ka minu .
40018006	Aga kes paneb komistama ühe neist väikestest , kes minusse usuvad , sellele oleks kasulikum , et tema kaela seotaks eesliga ringiaetav veskikivi ja et ta uputataks avamerre .
40018007	Häda maailmale komistuskivide pärast ! Muidugi tuleb komistuskive paratamatult , aga häda inimesele , kelle kaudu komistuskivi tuleb !
40018008	Kui siis su käsi või jalg on sulle komistuseks , siis raiu see ära ja viska minema . Sulle on parem , et sa lähed vigase või lombakana ellu , kui et sind koos kahe käe või kahe jalaga visatakse igavesse tulle .
40018009	Ja kui su silm on sulle komistuseks , siis kisu see välja ning viska minema . Sulle on parem , et sa lähed ühe silmaga ellu , kui et sind koos kahe silmaga visatakse põlevasse Gehennasse .
40018010	Vaadake , et te ei põlgaks ühtki neist väikestest , sest ma ütlen teile , et nende inglid taevas näevad alati mu Isa palet , kes on taevas .
40018012	Mis te arvate ? Kui kellelgi on sada lammast ja üks neist eksib ära , eks ta jäta need üheksakümmend üheksa mägedele ja asu otsima seda ühte , kes on eksinud ?
40018013	Ja ma kinnitan teile , et kui tal õnnestub see leida , on tal sellest rohkem rõõmu kui üheksakümne üheksast , kes pole ära eksinud .
40018014	Nii ei taha ka mu Isa , kes on taevas , et ükski neist väikestest hukkuks .
40018015	Aga kui su vend teeb mingi patu , siis mine ja räägi talle nelja silma all , milles ta on eksinud . Kui vend sind kuulda võtab , oled sa tema tagasi võitnud .
40018016	Aga kui ta sind kuulda ei võta , siis võta endaga kaasa veel üks või kaks , et iga asi saaks kinnitatud kahe või kolme tunnistaja suu läbi .
40018017	Kui ta ka neid ei kuula , siis räägi kogudusele . Kui ta isegi kogudust ei kuula , siis olgu ta sinu silmis nagu inimene mõnest teisest rahvast või maksukoguja .
40018018	Ma ütlen teile , ja see on tõsi : mida iganes te seote kinni maa peal , on juba kinni seotud taevas , ja mida iganes te päästate lahti maa peal , on juba lahti päästetud taevas .
40018019	Taas ütlen ma teile , ja see on tõsi : kui kaks teie hulgast maa peal palvetavad üksmeelselt mingi tähtsa asja pärast , siis saavad nad selle minu Isalt , kes on taevas .
40018020	Sest kus kaks või kolm on koos minu nimel , seal olen mina nende keskel . ”
40018021	Siis tuli Peetrus tema juurde ja ütles talle : ” Issand , mitu korda ma pean oma vennale andestama , kui ta minu vastu pattu teeb ? Kas kuni seitse korda ? ”
40018022	Jeesus ütles talle : ” Ma ütlen sulle : mitte kuni seitse korda , vaid kuni seitsekümmend seitse korda .
40018023	Seepärast on taeva kuningriik ühe inimese , kuninga sarnane , kes tahtis oma orjadega arved klaariks teha .
40018024	Kui ta sellega alustas , toodi tema juurde mees , kes võlgnes talle kümme tuhat talenti .
40018025	Aga kuna mehel ei olnud , mida maksta , käskis ta isand tema ja ta naise ja ta lapsed ja kõik , mis tal oli , maha müüa ning võla ära maksta .
40018026	Seepeale langes ori maha ja kummardas ta ette , öeldes : ’ Ole minuga kannatlik ja ma maksan sulle kõik tagasi . ’
40018027	Siis hakkas isandal orjast kahju ja ta lasi tal minna ning kustutas tema võla .
40018028	Aga see ori läks välja ja leidis ühe kaasorja , kes võlgnes talle sada denaari . Ta haaras temast kinni ja hakkas teda kägistama , öeldes : ’ Maksa oma võlg tagasi ! ’
40018029	Seepeale langes tema kaasori maha ja hakkas anuma , öeldes : ’ Ole minuga kannatlik ja ma maksan sulle tagasi . ’
40018030	Aga tema polnud nõus , vaid läks ära ja lasi ta vanglasse heita , kuni ta oma võla ära maksab .
40018031	Kui siis tema kaasorjad nägid , mis juhtus , kurvastasid nad väga ning läksid ja kandsid oma isandale ette kõik , mis oli juhtunud .
40018032	Siis kutsus isand ta enda juurde ja ütles talle : ’ Sa nurjatu ori , mina kustutasin kogu su võla , kui sa mind palusid .
40018033	Kas poleks sinagi pidanud oma kaasorjale halastama , nagu mina sulle halastasin ? ’
40018034	Ja isand oli nii vihane , et andis ta vangivalvurite kätte , kuni ta kogu oma võla ära maksab .
40018035	Samamoodi teeb mu taevane Isa teiega , kui te igaüks oma vennale südamest ei andesta . ”
40019001	Kui nüüd Jeesus oli kõnelemise lõpetanud , lahkus ta Galileast ja tuli üle Jordani Judea piirialadele .
40019002	Talle järgnesid suured rahvahulgad ja ta tegi nad seal terveks .
40019003	Ja variserid tulid tema juurde , et teda kiusata , ning ütlesid : ” Kas mehel on lubatud oma naisest lahutada ükskõik millisel põhjusel ? ”
40019004	Ta vastas : ” Kas te pole lugenud , et see , kes nad alguses lõi , tegi nad meheks ja naiseks
40019005	ning ütles : ’ Seepärast jätab mees oma isa ja ema ning hoiab kokku oma naisega ja need kaks saavad üheks lihaks ’ ?
40019006	Nii pole nad enam mitte kaks , vaid üks liha . Seega , mis Jumal on kokku pannud , seda inimene ärgu lahutagu . ”
40019007	Nad ütlesid talle : ” Miks siis Mooses käskis anda lahutustunnistuse , et naine endast lahutada ? ”
40019008	Ta ütles neile : ” Teie südame kanguse pärast andis Mooses teile loa oma naine endast lahutada , aga alguses see nii ei olnud .
40019009	Ma ütlen teile , et kes lahutab naise endast muul põhjusel kui hooruse pärast ja abiellub teisega , see rikub abielu . ”
40019010	Jüngrid ütlesid talle : ” Kui mehe ja ta naisega on selline lugu , siis poleks ju soovitav abielluda . ”
40019011	Ta ütles neile : ” Sugugi mitte kõik ei tee oma elus ruumi neile sõnadele , vaid üksnes need , kellel on see and .
40019012	Sest on kohitsetuid , kes on sellistena emaihust sündinud , ja on kohitsetuid , keda inimesed on kohitsenud , ja on kohitsetuid , kes on ise ennast kohitsenud taeva kuningriigi pärast . Kes suudab oma elus sellele ruumi teha , tehku seda . ”
40019013	Siis toodi tema juurde väikseid lapsi , et ta paneks oma käed nende peale ja nende eest palvetaks , kuid jüngrid tõrelesid toojatega .
40019014	Ent Jeesus lausus : ” Jätke väiksed lapsed rahule ja ärge takistage neid minu juurde tulemast , sest nendesugustele kuulub taeva kuningriik . ”
40019015	Ja ta pani oma käed nende peale ning läks sealt ära .
40019016	Ja vaata , üks inimene tuli tema juurde ja ütles : ” Õpetaja , mida head ma pean tegema , et saada igavene elu ? ”
40019017	Ta ütles temale : ” Miks sa minult küsid , mis on hea ? Üksainus on , kes on hea . Aga kui sa tahad elu saada , siis pea ka edaspidi käskudest kinni . ”
40019018	Ta küsis temalt : ” Millistest ? ” Jeesus ütles : ” Näiteks , sa ei tohi mõrvata , sa ei tohi abielu rikkuda , sa ei tohi varastada , sa ei tohi valetunnistust anda ,
40019019	austa oma isa ja ema ning sa pead armastama oma ligimest nagu iseennast . ”
40019020	Noor mees aga ütles talle : ” Seda kõike olen ma pidanud . Mis mul veel puudub ? ”
40019021	Jeesus ütles talle : ” Kui sa tahad olla täiuslik , siis mine müü oma vara ja anna raha vaestele , et sul oleks varandus taevas , ning tule ja järgi mind . ”
40019022	Kui noor mees seda kuulis , läks ta kurvalt minema , sest tal oli palju vara .
40019023	Aga Jeesus ütles oma jüngritele : ” Ma ütlen teile , ja see on tõsi , et rikkal on raske pääseda taeva kuningriiki .
40019024	Veel ütlen ma teile : kaamelil on kergem minna läbi nõelasilma kui rikkal jõuda Jumala kuningriiki . ”
40019025	Kui jüngrid seda kuulsid , küsisid nad väga üllatunult : ” Kes siis üldse võib pääseda ? ”
40019026	Jeesus vaatas neile otsa ja ütles : ” Inimestel on see võimatu , aga Jumalal on kõik võimalik . ”
40019027	Siis kostis Peetrus talle : ” Vaata , me oleme kõik maha jätnud ja järginud sind . Mida me selle eest saame ? ”
40019028	Jeesus ütles neile : ” Ma ütlen teile , ja see on tõsi : uueksloomise ajal , kui inimese Poeg istub oma aulisele troonile , istute teiegi , kes olete mind järginud , kaheteistkümnele troonile ja mõistate kohut Iisraeli kaheteistkümne suguharu üle .
40019029	Ja igaüks , kes on maha jätnud majad või vennad või õed või isa või ema või lapsed või põllud minu nime pärast , saab tagasi palju kordi rohkem ja pärib igavese elu .
40019030	Aga paljud esimesed jäävad viimasteks ja viimased saavad esimesteks .
40020001	Sest taeva kuningriik on ühe inimese , majaperemehe sarnane , kes läks varahommikul välja , et palgata töölisi oma viinamarjaistandusse .
40020002	Kui ta oli töölistega kokku leppinud päevapalgaks ühe denaari , saatis ta nad istandusse .
40020003	Ja kui ta läks välja kolmanda tunni paiku , nägi ta veel mõningaid seismas turuplatsil ilma tööta .
40020004	Ja ta ütles neile : ’ Minge teiegi viinamarjaistandusse ja ma annan teile , mis iganes on õiglane . ’
40020005	Nii nad läksidki . Taas läks ta välja kuuenda ja üheksanda tunni paiku ning tegi nõndasamuti .
40020006	Viimaks läks ta üheteistkümnenda tunni paiku välja ja leidis jälle inimesi seismas ja ütles neile : ’ Miks te seisate siin terve päev tööta ? ’
40020007	Nemad ütlesid talle : ’ Sest keegi pole meid palganud . ’ Ta ütles neile : ’ Minge ka teie viinamarjaistandusse . ’
40020008	Õhtu saabudes ütles viinamarjaistanduse omanik oma tööjuhatajale : ’ Kutsu töölised ja maksa neile palk välja , alates viimastest kuni esimesteni . ’
40020009	Kui tulid need , kes olid palgatud üheteistkümnendal tunnil , said nad igaüks denaari .
40020010	Aga kui tulid esimesed , arvasid nad , et saavad rohkem , ent nemadki said palgaks ühe denaari .
40020011	Saanud selle kätte , hakkasid nad majaperemehe vastu nurisema
40020012	ja ütlesid : ’ Need viimased tegid tööd ainult ühe tunni , aga sina oled teinud nad võrdseks meiega , kes oleme talunud päeva koormat ja kõrvetavat kuumust ! ’
40020013	Aga ühele neist vastates ütles ta : ’ Kulla mees , ma ei tee sulle ülekohut . Eks sa leppinud minuga kokku ühe denaari peale ?
40020014	Võta , mis sinule kuulub , ja mine . Ma tahan anda sellele viimasele sama palju kui sulle .
40020015	Kas ma ei tohi enda omaga teha , mis ma tahan ? Või on su silm kade , et ma hea olen ? ’
40020016	Niiviisi saavad viimased esimesteks ja esimesed jäävad viimasteks . ”
40020017	Olles teel üles Jeruusalemma , kutsus Jeesus need kaksteist jüngrit kõrvale ja ütles neile :
40020018	” Vaata , me läheme üles Jeruusalemma ja inimese Poeg antakse peapreestrite ja kirjatundjate kätte ning need mõistavad ta surma
40020019	ja annavad ta muulaste kätte pilgata , piitsutada ja postile lüüa ning kolmandal päeval äratatakse ta üles . ”
40020020	Siis pöördus tema poole Sebedeuse poegade ema koos oma poegadega ja kummardas ta ette , et temalt midagi paluda .
40020021	Jeesus küsis temalt : ” Mida sa tahad ? ” Naine vastas : ” Anna mulle sõna , et need mu kaks poega võivad istuda üks su paremal ja teine su vasakul käel sinu kuningriigis . ”
40020022	Jeesus vastas : ” Te ei tea , mida te palute . Kas te võite juua sellest karikast , millest mul tuleb juua ? ” Nad ütlesid talle : ” Võime küll . ”
40020023	Ta ütles neile : ” Minu karikast te küll joote , kuid istuda mu paremal või vasakul käel — see ei ole minu anda , vaid need kohad kuuluvad neile , kellele mu Isa need on valmistanud . ”
40020024	Kui teised kümme sellest kuulsid , said nad nende kahe venna peale pahaseks .
40020025	Aga Jeesus kutsus nad enda juurde ja ütles : ” Te teate , et rahvaste valitsejad peremehetsevad nende üle ja suured ülemad võimutsevad nende üle .
40020026	Teie seas aga nii ei ole , vaid kes tahab saada teie seas suureks , peab olema teie teenija ,
40020027	ja kes tahab olla teie seas esimene , peab olema teie ori .
40020028	Just nagu inimese Poeg ei ole tulnud mitte selleks , et teda teenitaks , vaid teenima ja andma oma hinge lunastushinnaks paljude eest . ”
40020029	Kui nad olid Jeerikost välja minemas , järgnes talle suur rahvahulk .
40020030	Ja vaata , kaks pimedat istusid tee ääres . Kui nad kuulsid , et Jeesus läheb mööda , hüüdsid nad : ” Isand , Taaveti Poeg , halasta meie peale ! ”
40020031	Ent rahvahulk käskis neil vait jääda . Nemad aga hüüdsid seda valjemini : ” Isand , Taaveti Poeg , halasta meie peale ! ”
40020032	Siis Jeesus peatus , kutsus neid ja ütles : ” Mida te tahate , et ma teile teeksin ? ”
40020033	Nad ütlesid talle : ” Isand , tee nii , et meie silmad avaneksid . ”
40020034	Jeesusel hakkas neist kahju ja ta puudutas nende silmi ning kohe said nad nägijaks ja järgnesid talle .
40021001	Kui nad jõudsid Jeruusalemma lähedale ja saabusid Betfagesse Õlimäel , saatis Jeesus teele kaks jüngrit ,
40021002	öeldes neile : ” Minge sinna külla , mis eemalt paistab , ja kohe te leiate kinniseotud emaeesli koos säluga . Päästke need lahti ja tooge minu juurde .
40021003	Ja kui keegi teile midagi ütleb , siis vastake : ’ Issandal on neid vaja . ’ Seepeale annab ta need otsekohe . ”
40021004	See kõik leidis aset , et läheks täide prohveti kaudu öeldu :
40021005	” Öelge Siioni tütrele : ’ Vaata , sinu Kuningas tuleb su juurde . Ta on tasase meelega ja istub eesli seljas , jah , sälu seljas , koormalooma poja seljas ’ . ”
40021006	Jüngrid asusidki teele ja tegid täpselt nii , nagu Jeesus oli neid käskinud .
40021007	Ja nad tõid eesli ja sälu ning panid nende üle oma pealisriided ja ta istus nende peale .
40021008	Enamik rahvast laotas oma pealisriided tee peale , samal ajal hakkasid teised puudelt oksi raiuma ja neid teele laotama .
40021009	Ja rahvahulgad , kes käisid tema ees ja taga , hüüdsid aina : ” Me palume , päästa Taaveti Poeg ! Õnnistatud on see , kes tuleb Jehoova nimel ! Päästa ta , me palume sind , kes oled ülal kõrgustes ! ”
40021010	Kui ta jõudis Jeruusalemma , läks kogu linn kihama ja ütles : ” Kes see on ? ”
40021011	Rahva hulgas räägiti : ” Tema on see prohvet Jeesus Galilea Naatsaretist ! ”
40021012	Ja Jeesus läks templisse ning ajas välja kõik , kes templis müüsid ja ostsid , ning lükkas ümber rahavahetajate lauad ja tuvimüüjate pingid .
40021013	Ja ta ütles neile : ” Kirjutatud on : ’ Minu koda hakatakse hüüdma palvekojaks ’ , aga teie teete selle röövlikoopaks ! ”
40021014	Templis tuli tema juurde pimedaid ja lombakaid ning ta tegi nad terveks .
40021015	Kui peapreestrid ja kirjatundjad nägid tema imelisi tegusid ning poisse , kes templis hüüdsid : ” Me palume , päästa Taaveti Poeg ! ” , said nad pahaseks
40021016	ja ütlesid talle : ” Kas sa kuuled , mida need ütlevad ? ” Jeesus vastas neile : ” Jah , kuulen . Kas te pole iial lugenud : ’ Pisikeste laste ja imikute suust oled sa valmistanud kiituse ’ ? ”
40021017	Ja jätnud nad sinnapaika , läks ta linnast välja Betaaniasse ja ööbis seal .
40021018	Varahommikul linna tagasi tulles tundis ta nälga .
40021019	Ja märganud tee ääres viigipuud , läks ta selle juurde . Aga kuna ta ei leidnud sealt muud kui ainult lehti , ütles ta puule : ” Ärgu enam iial tulgu sinust vilja ! ” Ja viigipuu kuivas otsekohe .
40021020	Seda nähes imestasid jüngrid ja ütlesid : ” Kuidas see viigipuu küll kohe ära kuivas ? ”
40021021	Jeesus vastas neile : ” Ma ütlen teile , ja see on tõsi : kui te vaid usuksite ega kahtleks , siis te ei teeks mitte ainult seda , mida mina tegin viigipuuga , vaid kui te ütleksite sellele mäele : ’ Tõuse paigast ja lange merre ’ , siis see ka juhtuks .
40021022	Ja kõik , mille pärast te usus palvetate , seda te ka saate . ”
40021023	Kui ta oli läinud templisse , tulid peapreestrid ja rahva vanemad tema juurde , kui ta õpetas , ja ütlesid : ” Mis õigusega sa neid tegusid teed ? Ja kes on sulle selle voli andnud ? ”
40021024	Jeesus vastas neile : ” Ka mina tahan teilt ühte asja küsida . Kui te mulle vastate , siis ütlen minagi teile , mis õigusega ma neid tegusid teen .
40021025	Kust oli pärit Johannese ristimine , kas taevast või inimestest ? ” Nemad aga hakkasid omavahel arutama : ” Kui me ütleme : ’ Taevast ’ , siis ta ütleb meile : ’ Miks te siis teda ei uskunud ? ’
40021026	Aga kui me ütleme : ’ Inimestest ’ , siis tuleb meil karta rahvast , sest kõik peavad Johannest prohvetiks . ”
40021027	Seepärast vastasid nad Jeesusele : ” Meie ei tea . ” Tema aga kostis neile : ” Ega minagi siis teile ütle , mis õigusega ma neid tegusid teen .
40021028	Mis te arvate ? Ühel mehel oli kaks poega . Ta läks esimese juurde ja ütles talle : ’ Laps , mine täna viinamarjaistandusse tööle . ’
40021029	See vastas talle : ’ Hea küll , isand ’ , aga ei läinud .
40021030	Ta läks ka teise juurde ja ütles sedasama . Too aga vastas : ’ Ma ei taha . ’ Pärast ta kahetses ja läks siiski .
40021031	Kumb neist kahest täitis isa tahet ? ” Nad vastasid : ” Viimane . ” Jeesus ütles neile : ” Ma ütlen teile , ja see on tõsi , et maksukogujad ja prostituudid saavad enne teid Jumala kuningriiki .
40021032	Sest Johannes tuli ja näitas teile õiguse teed , aga teie ei uskunud teda . Ent maksukogujad ja prostituudid uskusid teda ja teie , ehkki te seda nägite , ei tundnud hiljemgi kahetsust ega hakanud teda uskuma .
40021033	Kuulake teist piltlikku näidet . Oli üks inimene , majaperemees , kes rajas viinamarjaistanduse ja tegi selle ümber aia ja kaevas sinna surutõrre ja ehitas torni ning andis aednike kätte rendile ja rändas ise võõrsile .
40021034	Kui saagiaeg lähenes , saatis ta orjad aednike juurde oma viljade järele .
40021035	Ent aednikud võtsid tema orjad kinni ning ühte nad peksid , teise tapsid , kolmanda viskasid kividega surnuks .
40021036	Taas saatis ta teised orjad , rohkem kui esimesi , aga nad tegid nendega sedasama .
40021037	Viimaks saatis ta nende juurde oma poja , öeldes : ’ Küllap nad mu pojast lugu peavad . ’
40021038	Poega nähes aga rääkisid aednikud omavahel : ’ See on pärija . Tulge , tapame ta ära , siis saame tema pärandi endale ! ’
40021039	Niisiis võtsid nad ta kinni , viskasid istandusest välja ja tapsid ära .
40021040	Kui nüüd istanduse omanik tuleb , mida ta nende aednikega teeb ? ”
40021041	Nad ütlesid talle : ” Kuna nad on kurjad , siis hukkab ta nad kurjal kombel ja rendib viinamarjaistanduse välja teistele aednikele , kes annavad talle vilju , kui selleks on õige aeg . ”
40021042	Jeesus ütles neile : ” Kas te pole iial pühakirjast lugenud : ’ Kivi , mille ehitajad kõrvale heitsid , on saanud peamiseks nurgakiviks . Jehoova käest on see tulnud ja on imeline meie silmis ’ ?
40021043	Seepärast ma ütlen teile : Jumala kuningriik võetakse teilt ära ja antakse rahvale , kes kannab selle vilja .
40021044	Ja kes selle kivi peale kukub , kukub end puruks . Ja kelle peale see kivi kukub , selle teeb see pihuks ja põrmuks . ”
40021045	Kui nüüd peapreestrid ja variserid olid neid piltlikke näiteid kuulnud , taipasid nad , et ta rääkis neist .
40021046	Ja ehkki nad otsisid võimalust teda kinni võtta , kartsid nad rahvahulki , sest need pidasid teda prohvetiks .
40022001	Seejärel hakkas Jeesus neile taas piltlike näidetega rääkima ja ütles :
40022002	” Taeva kuningriik on inimese , kuninga sarnane , kes korraldas oma pojale pulmapeo .
40022003	Ja ta saatis oma orjad kutsutuid pulma paluma , aga need ei tahtnud tulla .
40022004	Siis saatis ta välja teised orjad , lausudes : ’ Öelge kutsutuile : ” Vaata , ma olen valmistanud lõunasöögi , pullid ja nuumloomad on tapetud ning kõik on valmis . Tulge pulma ! ” ’
40022005	Aga nemad läksid ükskõikselt minema , üks oma põllule , teine äriasju ajama ,
40022006	ülejäänud aga võtsid tema orjad kinni , mõnitasid neid ja tapsid nad ära .
40022007	Seepeale kuningas vihastus ja saatis oma sõjaväed ning hukkas need mõrtsukad ja põletas nende linna maha .
40022008	Siis ta ütles oma orjadele : ’ Pulmapeoks on kõik küll valmis , aga kutsutud polnud seda väärt .
40022009	Seepärast minge teedele , mis linnast välja viivad , ja kutsuge pulma kõiki , keda te leiate . ’
40022010	Niisiis läksidki orjad välja teedele ja kutsusid kokku kõik , keda nad leidsid , nii kurjad kui ka head , ja pulmasaal sai täis laua ääres külitajaid .
40022011	Kui kuningas tuli külalisi üle vaatama , märkas ta meest , kel ei olnud pulmariideid seljas .
40022012	Ta ütles temale : ’ Kulla mees , kuidas sa siia sisse said , kui sul pole pulmariideid seljas ? ’ See aga ei saanud sõnagi suust .
40022013	Siis ütles kuningas oma teenritele : ’ Siduge tal käed ja jalad kinni ning heitke ta välja pimedusse ! Seal ta nutab ja kiristab hambaid . ’
40022014	Sest paljud on kutsutud , aga vähesed on valitud . ”
40022015	Siis läksid variserid ära ja pidasid üheskoos nõu , kuidas teda sõnadest lõksu püüda .
40022016	Nii saatsid nad tema juurde oma jüngrid koos Herodese pooldajatega ütlema : ” Õpetaja , me teame , et sa oled tõemeelne ja õpetad Jumala teed tões ega lase end kellestki kõigutada , sest sa ei otsusta inimeste üle nende välimuse järgi .
40022017	Ütle siis , mida sa arvad . Kas on õige maksta keisrile pearahamaksu või mitte ? ”
40022018	Aga Jeesus , teades nende kurjust , ütles : ” Miks te mind kiusate , te silmakirjatsejad ?
40022019	Näidake mulle münti , millega pearaha makstakse . ” Nad tõid talle denaari .
40022020	Ja ta küsis neilt : ” Kelle kujutis ja pealiskiri see on ? ”
40022021	Nad vastasid : ” Keisri . ” Siis ta ütles neile : ” Makske siis tagasi keisrile , mis kuulub keisrile , ja Jumalale , mis kuulub Jumalale ! ”
40022022	Kui nad seda kuulsid , imestasid nad ja läksid minema , jättes ta sinnapaika .
40022023	Sel päeval tulid tema juurde saduserid , kes ütlevad , et ülestõusmist ei ole , ja küsisid temalt :
40022024	” Õpetaja , Mooses ütles : ’ Kui mees sureb , ilma et tal oleks lapsi , peab ta vend abielluma tema naisega ja soetama temaga oma vennale järglase . ’
40022025	Meie juures oli seitse venda . Esimene abiellus ja suri ning kuna tal polnud järglast , jättis ta oma naise enda vennale .
40022026	Samuti juhtus teise ja kolmandaga kuni seitsmendani välja .
40022027	Kõige viimasena suri naine .
40022028	Kelle naiseks nende seitsme hulgast saab ta siis ülestõusmises ? On ta ju olnud nende kõikide oma . ”
40022029	Jeesus aga vastas neile : ” Te eksite , kuna te ei tunne pühakirja ega Jumala väge ,
40022030	sest ülestõusmises ei võeta naisi ega minda mehele , vaid ollakse nagu inglid taevas .
40022031	Mis aga puutub surnute ülestõusmisse , siis kas te pole lugenud , mida Jumal teile on öelnud :
40022032	’ Mina olen Aabrahami Jumal ja Iisaki Jumal ja Jaakobi Jumal ’ ? Tema pole mitte surnute , vaid elavate Jumal . ”
40022033	Seda kuuldes rahvahulgad hämmastusid tema õpetusest .
40022034	Kui variserid kuulsid , et ta oli saduseride suu sulgenud , tulid nad kokku .
40022035	Ja üks neist , kes Seadust hästi tundis , küsis teda kiusates :
40022036	” Õpetaja , milline käsk Seaduses on suurim ? ”
40022037	Ta ütles talle : ” ’ Sa pead armastama Jehoovat , oma Jumalat , kogu oma südamega ja kogu oma hingega ja kogu oma mõistusega . ’
40022038	See on suurim ja esimene käsk .
40022039	Teine , selle sarnane , on see : ’ Sa pead armastama oma ligimest nagu iseennast . ’
40022040	Neil kahel käsul põhineb kogu Seadus ja Prohvetid . ”
40022041	Kui nüüd variserid olid üheskoos , küsis Jeesus neilt :
40022042	” Mis te arvate Kristusest : kelle poeg ta on ? ” Nad vastasid talle : ” Taaveti . ”
40022043	Ta ütles neile : ” Kuidas siis Taavet inspiratsiooni kaudu nimetab teda Isandaks , öeldes :
40022044	’ Jehoova ütles minu Isandale : ” Istu mu paremale käele , kuni ma panen su vaenlased su jalge alla ” ’ ?
40022045	Kui nüüd Taavet nimetab teda Isandaks , kuidas ta siis on tema poeg ? ”
40022046	Ja mitte keegi ei suutnud talle sõnagi vastata ja keegi ei söandanud sellest päevast alates temalt midagi küsida .
40023001	Siis kõneles Jeesus rahvahulkadele ja oma jüngritele :
40023002	” Kirjatundjad ja variserid on istunud Moosese istmele .
40023003	Seepärast kõike , mida nad teile ütlevad , tehke ja pidage , aga nende tegude järgi ärge tehke , sest nad räägivad küll , aga ei tee .
40023004	Nad seovad kokku raskeid kandameid ja panevad need inimeste õlgadele , aga nad ise ei taha neid sõrmegagi liigutada .
40023005	Kõik oma teod teevad nad selleks , et inimesed neid vaataksid , sest nad laiendavad karbikesi , mida nad kannavad enda kaitseks , ja suurendavad oma rõivaste narmaid .
40023006	Nad armastavad kõige silmapaistvamat kohta õhtusöökidel ja esimesi istmeid sünagoogides
40023007	ning tervitusi turuplatsidel ja seda , et inimesed nimetavad neid rabiks .
40023008	Aga teie ärge laske end nimetada rabiks , sest üks on teie õpetaja , ent teie kõik olete vennad .
40023009	Samuti ärge nimetage kedagi maa peal oma isaks , sest üks on teie Isa , kes on taevas .
40023010	Ärge ka laske end nimetada juhiks , sest üks on teie Juht — Kristus .
40023011	Aga suurim teie seas olgu teie teenija .
40023012	Kes ennast ise ülendab , seda alandatakse , ja kes ennast ise alandab , seda ülendatakse .
40023013	Häda teile , kirjatundjad ja variserid , te silmakirjatsejad , sest te sulete taeva kuningriigi inimeste ees ! Ise te ei lähe sisse ega lase sisse neid , kes tahaksid minna .
40023015	Häda teile , kirjatundjad ja variserid , te silmakirjatsejad ! Sest te rändate läbi mere ja maa , et teha proselüüdiks üksainuski inimene , ja kui see teil õnnestub , teete temast Gehenna väärilise — kaks korda enam , kui te ise seda olete .
40023016	Häda teile , pimedad teejuhid , kes ütlete : ’ Kui keegi vannub templi nimel , ei tähenda see midagi , aga kui keegi vannub templi kulla nimel , on ta kohustatud vannet täitma ’ !
40023017	Te rumalad ja pimedad ! Mis on õigupoolest tähtsam , kas kuld või tempel , mis kulla on pühitsenud ?
40023018	Samuti te ütlete : ’ Kui keegi vannub altari nimel , ei tähenda see midagi , aga kui keegi vannub altari peal oleva ohvrianni nimel , on ta kohustatud vannet täitma . ’
40023019	Te pimedad ! Mis on õigupoolest suurem , kas ohvriand või altar , mis anni pühitseb ?
40023020	Seepärast , kes vannub altari nimel , vannub selle ja kõige nimel , mis selle peal on ;
40023021	ja kes vannub templi nimel , vannub selle nimel ja tema nimel , kes seal elab ;
40023022	ja kes vannub taeva nimel , vannub Jumala trooni nimel ja tema nimel , kes sellel istub .
40023023	Häda teile , kirjatundjad ja variserid , te silmakirjatsejad ! Sest te annate kümnendiku mündist ja tillist ja köömnest , aga olete jätnud tähele panemata selle , mis on Seaduses kaalukam , nimelt õigluse ja halastuse ja ustavuse . Neid asju pidi tegema , ent teisigi ei võinud tähele panemata jätta .
40023024	Te pimedad teejuhid , kes kurnate välja küll sääse , aga neelate alla kaameli !
40023025	Häda teile , kirjatundjad ja variserid , te silmakirjatsejad ! Sest te puhastate karika ja vaagna väljastpoolt , aga seestpoolt on need täis röövsaaki ja talitsematust .
40023026	Sa pime variser , puhasta esmalt karikas ja vaagen seestpoolt , et see saaks puhtaks ka väljastpoolt .
40023027	Häda teile , kirjatundjad ja variserid , te silmakirjatsejad ! Sest te sarnanete lubjatud haudadega , mis küll väljast paistavad ilusad , aga seest on täis surnute luid ja igasugust ebapuhtust .
40023028	Nii ka teie paistate inimestele väliselt õigetena , aga seesmiselt olete täis silmakirjalikkust ja seadusetust .
40023029	Häda teile , kirjatundjad ja variserid , te silmakirjatsejad ! Sest te ehitate prohvetite haudu ja kaunistate õigete mälestushaudu
40023030	ning ütlete : ’ Kui me oleksime elanud oma esiisade päevil , siis meie küll ei oleks koos nendega prohvetite verd valanud . ’
40023031	Seega te ise tunnistate endi vastu , et te olete nende pojad , kes mõrvasid prohveteid .
40023032	Eks täitke siis oma esiisade mõõt !
40023033	Te maod , te rästikute sugu , kuidas te mõtlete põgeneda Gehenna kohtu eest ?
40023034	Seepärast saadan ma teie juurde prohveteid ja tarku ning neid , kes avalikult õpetavad . Mõned neist te tapate ja lööte postile ning mõningaid neist te piitsutate oma sünagoogides ja kiusate taga linnast linna ,
40023035	et teie peale tuleks kõigi õigete veri , mis maa peal on valatud , alates õige Aabeli verest kuni Sakarja , Berekja poja vereni , kelle te mõrvasite pühamu ja altari vahel .
40023036	Ma ütlen teile , ja see on tõsi : see kõik tabab seda põlvkonda .
40023037	Jeruusalemm , Jeruusalemm , kes sa tapad prohveteid ja viskad kividega surnuks need , kes sinu juurde on saadetud … Kui sageli ma tahtsin koguda su lapsi kokku , nagu kana kogub tibusid oma tiibade alla ! Aga teie ei tahtnud .
40023038	Vaata , teie koda jääb teile mahajäetuna !
40023039	Sest ma ütlen teile : nüüdsest ei näe te mind enne , kui ütlete : ’ Õnnistatud on see , kes tuleb Jehoova nimel ! ’ ”
40024001	Kui Jeesus templist välja tuli ja edasi läks , astusid jüngrid ta juurde , et näidata talle templi ehitisi .
40024002	Seepeale ütles ta neile : ” Eks te näe seda kõike ? Ma ütlen teile , ja see on tõsi : ei jäeta siin kivi kivi peale , mida ümber ei paisataks . ”
40024003	Kui ta Õlimäel istus , tulid jüngrid tema juurde ja omavahel olles küsisid temalt : ” Ütle meile , millal see kõik aset leiab ja mis on sinu juuresoleku ja selle ajastu lõpulejõudmise tundemärk ? ”
40024004	Vastuseks sõnas Jeesus neile : ” Vaadake ette , et keegi teid ei eksitaks ,
40024005	sest paljud tulevad minu nime all ja ütlevad : ’ Mina olen Kristus , ’ ja eksitavad paljusid .
40024006	Te saate kuulda sõjakära ja sõnumeid sõdadest . Vaadake , et te kartma ei löö , sest see kõik peab toimuma , aga lõpp ei ole veel käes .
40024007	Sest rahvas tõuseb rahva vastu ja kuningriik kuningriigi vastu ning tuleb näljahädasid ja maavärinaid ühes paigas teise järel .
40024008	See kõik on sünnitusvalude algus .
40024009	Siis antakse teid viletsusse ja teid tapetakse ja te olete kõigi rahvaste vihaalused minu nime pärast .
40024010	Siis komistavad paljud ja annavad üksteist ära ja vihkavad üksteist .
40024011	Ja tõuseb palju valeprohveteid , kes eksitavad paljusid ,
40024012	ning kuna seadusetus üha kasvab , jaheneb enamiku armastus .
40024013	Aga kes lõpuni vastu peab , see päästetakse .
40024014	Ja seda head sõnumit kuningriigist kuulutatakse kogu asustatud maal tunnistuseks kõigile rahvastele , ja siis tuleb lõpp .
40024015	Seega , kui te märkate pühas paigas seismas jäledat laastajat , millest on rääkinud prohvet Taaniel ( kes seda loeb , pangu teraselt tähele ) ,
40024016	siis need , kes on Judeas , põgenegu mägedele .
40024017	Kes on katusel , ärgu tulgu alla oma majast midagi võtma ,
40024018	ja kes on põllul , ärgu mingu tagasi koju oma pealisrõivast võtma .
40024019	Häda rasedatele naistele ja nendele , kes imetavad last neil päevil !
40024020	Palvetage , et teil ei tuleks põgeneda talvel ega hingamispäeval ;
40024021	sest siis tuleb suur viletsus , mille sarnast ei ole olnud maailma algusest kuni praeguse ajani ega tule ka edaspidi .
40024022	Tõepoolest , kui neid päevi ei kärbitaks , ei pääseks ükski liha , aga äravalitute pärast kärbitakse neid päevi .
40024023	Kui keegi teile siis ütleb : ’ Vaata , Kristus on siin ! ’ või ’ Seal ! ’ , ärge uskuge seda .
40024024	Sest valekristusi ja valeprohveteid tõuseb ning need teevad suuri tundemärke ja imesid , et eksitada kui võimalik ka äravalituid .
40024025	Vaata , ma olen teid ette hoiatanud .
40024026	Seega , kui teile öeldakse : ’ Vaata , ta on kõrbes ! ’ , ärge minge välja , või ’ Vaata , ta on tagatoas ! ’ , ärge uskuge .
40024027	Sest otsekui välk sähvatab idas ja paistab läände , nii on ka inimese Poja juuresolek .
40024028	Kus on korjus , sinna kogunevad kotkad .
40024029	Vahetult pärast nende päevade viletsust pimeneb päike ning kuu ei anna oma valgust ja tähed langevad taevast ja taeva vägesid kõigutatakse .
40024030	Ja siis ilmub taevas inimese Poja tundemärk ja kõik maa suguvõsad taovad siis endale ahastusest vastu rinda ja näevad inimese Poega tulevat taeva pilvede peal väe ja suure auhiilgusega .
40024031	Ja ta saadab oma inglid välja valju pasunahäälega ja need koguvad tema äravalitud kokku nelja tuule poolt , taeva ühest äärest teise ääreni .
40024032	Ent viigipuu piltlikust näitest õppige seda : niipea kui selle võrsed lähevad punga ja hakkavad lehti ajama , te teate , et suvi on ligidal .
40024033	Samuti teie , kui te seda kõike näete , teadke , et ta on lähedal , ukse ees .
40024034	Ma ütlen teile , ja see on tõsi , et mingil juhul ei kao see põlvkond enne , kui see kõik toimub .
40024035	Taevas ja maa kaovad , aga minu sõnad ei kao mingil juhul .
40024036	Seda päeva ega tundi ei tea keegi , ei taeva inglid ega ka Poeg , vaid üksnes Isa .
40024037	Sest nagu olid Noa päevad , nii on ka inimese Poja juuresolek .
40024038	Sest nagu inimesed olid noil päevil enne veeuputust — sõid ja jõid , võtsid naisi ja läksid mehele , kuni selle päevani , mil Noa läks laeva ,
40024039	ega pööranud toimuvale tähelepanu , kuni tuli veeuputus ja pühkis nad kõik minema — , nii on ka inimese Poja juuresoleku ajal .
40024040	Siis on kaks meest põllul : üks võetakse vastu ja teine jäetakse maha ;
40024041	kaks naist on jahvatamas käsikiviga : üks võetakse vastu ja teine jäetakse maha .
40024042	Seepärast püsige valvel , kuna te ei tea , mis päeval teie Issand tuleb .
40024043	Aga teadke üht : kui majaperemees oleks teadnud , millise vahikorra ajal varas tuleb , oleks ta püsinud ärkvel ega oleks lasknud oma majja sisse murda .
40024044	Seepärast olge teiegi valmis , sest inimese Poeg tuleb tunnil , mil te seda ei arva .
40024045	Kes on tegelikult ustav ja arukas ori , kelle ta isand on määranud oma majateenijate üle andma neile toitu õigel ajal ?
40024046	Õnnelik on see ori , kui ta isand tulles leiab teda nii tegevat !
40024047	Ma ütlen teile , ja see on tõsi : ta määrab tema kogu oma vara üle .
40024048	Aga kui see ori oleks nurjatu ja peaks oma südames ütlema : ’ Mu isand viibib , ’
40024049	ja peaks hakkama oma kaasorje peksma ning sööma ja jooma koos paadunud joodikutega ,
40024050	siis selle orja isand tuleb päeval , mil ta teda ei oota , ja tunnil , mida ta ei tea ,
40024051	ning karistab teda kõige karmimal moel ja annab talle osa koos silmakirjatsejatega . Seal ta nutab ja kiristab hambaid .
40025001	Siis on taeva kuningriik kümne neitsi sarnane , kes võtsid oma lambid ja läksid välja peigmehele vastu .
40025002	Viis neist olid rumalad ja viis arukad .
40025003	Rumalad võtsid küll kaasa oma lambid , kuid õli ei võtnud ,
40025004	arukad aga võtsid lisaks lampidele kaasa anumad õliga .
40025005	Kui peigmees viibis , tuli neile kõigile tukk peale ja nad jäid magama .
40025006	Keset ööd aga kostis hüüd : ’ Peigmees tuleb ! Minge välja talle vastu ! ’
40025007	Siis kõik neitsid tõusid ja seadsid oma lambid korda .
40025008	Rumalad ütlesid arukatele : ’ Andke osa oma õlist meile , sest meie lambid hakkavad kustuma . ’
40025009	Arukad vastasid : ’ Võib-olla ei piisa sellest meile ja teile . Minge hoopis õlimüüjate juurde ja ostke endale . ’
40025010	Sel ajal kui nad läksid ostma , saabus peigmees , ning neitsid , kes olid valmis , läksid koos temaga pulmapeole . Ja uks suleti .
40025011	Hiljem tulid ka ülejäänud neitsid ja ütlesid : ’ Isand , isand , ava meile ! ’
40025012	Too vastas : ’ Ma räägin teile tõtt : ma ei tunne teid . ’
40025013	Seepärast püsige valvel , sest te ei tea seda päeva ega tundi .
40025014	Peale selle on kuningriik mehe sarnane , kes enne võõrale maale rändamist kutsus enda orjad ja usaldas oma vara nende hoolde .
40025015	Ühele ta andis viis talenti , teisele kaks ja kolmandale ühe , igaühele tema võimete kohaselt , ja läks võõrale maale .
40025016	Otsekohe läks see , kes oli saanud viis talenti , äri tegema ja teenis viis lisaks .
40025017	Samuti see , kes oli saanud kaks talenti , teenis kaks lisaks .
40025018	Aga see , kes oli saanud kõigest ühe , läks ja kaevas maasse augu ning peitis oma isanda hõberahad ära .
40025019	Pika aja pärast tuli orjade isand ja hakkas nendega arveid klaariks tegema .
40025020	Siis astus esile see , kes oli saanud viis talenti , ning lisas neile veel viis , öeldes : ’ Isand , sa usaldasid mulle viis talenti , vaata , ma teenisin viis talenti lisaks . ’
40025021	Ta isand ütles talle : ’ Tubli , sa hea ja ustav ori ! Sa oled olnud ustav vähese üle . Ma panen su palju üle . Saa osa oma isanda rõõmust . ’
40025022	Järgmisena astus esile see , kes oli saanud kaks talenti , ja ütles : ’ Isand , sa usaldasid mulle kaks talenti , vaata , ma teenisin kaks talenti lisaks . ’
40025023	Ta isand ütles talle : ’ Tubli , sa hea ja ustav ori ! Sa oled olnud ustav vähese üle . Ma panen su palju üle . Saa osa oma isanda rõõmust . ’
40025024	Lõpuks astus esile see , kes oli saanud ühe talendi , ja ütles : ’ Isand , ma teadsin , et sa oled nõudlik inimene , sa lõikad sealt , kuhu sa pole külvanud , ja kogud sealt , kus sa pole tuulanud .
40025025	Seepärast ma hakkasin kartma ning läksin ja peitsin su talendi maa sisse . Siin see on . ’
40025026	Isand vastas talle : ’ Sa nurjatu ja laisk ori ! Või et sa teadsid , et ma lõikan sealt , kuhu ma pole külvanud , ja kogun sealt , kus ma pole tuulanud ?
40025027	Siis sa ju oleksid pidanud andma mu hõberahad pankurite kätte , nii et ma oleksin tulles saanud oma raha tagasi koos intressiga .
40025028	Seepärast võtke temalt talent ära ja andke sellele , kellel on kümme talenti .
40025029	Sest igaühele , kellel on , antakse juurde ja tal on siis külluslikult , aga kellel ei ole , sellelt võetakse ära seegi , mis tal on .
40025030	Ja heitke see kasutu ori välja pimedusse . Seal ta nutab ja kiristab hambaid . ’
40025031	Kui inimese Poeg tuleb oma auhiilguses ja kõik inglid koos temaga , siis ta istub oma aulisele troonile .
40025032	Ja kõik rahvad kogutakse tema ette ja ta eraldab inimesed üksteisest , nii nagu karjane eraldab lambad kitsedest .
40025033	Ja ta seab lambad oma paremale käele , kitsed aga vasakule .
40025034	Siis ütleb kuningas neile , kes on temast paremal : ’ Tulge , mu Isa õnnistatud , pärige kuningriik , mis on teile valmistatud alates maailma rajamisest .
40025035	Sest mul oli nälg ja te andsite mulle süüa , mul oli janu ja te andsite mulle juua . Ma olin võõras ja te võtsite mind külalislahkelt vastu ,
40025036	ma olin alasti ja te riietasite mind . Ma jäin haigeks ja te hoolitsesite mu eest . Ma olin vangis ja te tulite mu juurde . ’
40025037	Siis vastavad need õiged talle : ’ Issand , millal me nägime sind näljasena ja andsime sulle süüa , või janusena ja andsime sulle juua ?
40025038	Millal me nägime sind võõrana ja võtsime sind külalislahkelt vastu , või alasti ja riietasime sind ?
40025039	Millal me nägime sind haigena või vangis ja tulime su juurde ? ’
40025040	Ja kuningas vastab neile : ’ Ma ütlen teile , ja see on tõsi : ükskõik mida te olete teinud ühele neist mu kõige väiksematest vendadest , seda te olete teinud minule . ’
40025041	Siis ütleb ta ka neile , kes on temast vasakul : ’ Minge ära mu juurest , te neetud , igavesse tulle , mis on valmistatud Kuradile ja tema inglitele !
40025042	Sest mul oli nälg , aga te ei andnud mulle süüa , ja mul oli janu , aga te ei andnud mulle juua .
40025043	Ma olin võõras , aga te ei võtnud mind külalislahkelt vastu , ma olin alasti , aga te ei riietanud mind , ma olin haige ja vangis , aga te ei hoolitsenud minu eest . ’
40025044	Siis vastavad ka nemad : ’ Issand , millal me nägime sind näljasena või janusena või võõrana või alasti või haigena või vangis ega teeninud sind ? ’
40025045	Siis ta vastab neile : ’ Ma ütlen teile , ja see on tõsi : ükskõik mida te pole teinud ühele neist kõige väiksematest , seda te pole teinud minule . ’
40025046	Ja need lähevad igavesse surma , aga õiged igavesse ellu . ”
40026001	Kui nüüd Jeesus oli kõnelnud kõike seda , ütles ta oma jüngritele :
40026002	” Te teate , et kahe päeva pärast on paasapüha ja inimese Poeg antakse postile lüüa . ”
40026003	Siis peapreestrid ja rahva vanemad kogunesid ülempreester Kaifase siseõue
40026004	ja pidasid üheskoos nõu , kuidas Jeesus pettuse abil kinni võtta ja ära tappa .
40026005	Ent nad ütlesid : ” Mitte pühade ajal , et rahva seas rahutusi ei tekiks . ”
40026006	Kui Jeesus oli parajasti Betaanias , endise pidalitõbise Siimoni majas ,
40026007	tuli tema juurde keegi naine , kaasas alabasterpudel kalli healõhnalise õliga , ning hakkas valama seda talle pea peale , kui ta laua ääres külitas .
40026008	Seda nähes said jüngrid pahaseks ja ütlesid : ” Milleks küll see raiskamine ?
40026009	Selle oleks võinud ju kallilt maha müüa ja raha vaestele anda . ”
40026010	Teades , millest nad räägivad , ütles Jeesus neile : ” Miks te tahate seda naist kurvastada ? Ta on teinud mulle kauni teo .
40026011	Sest vaeseid on alati teie juures , aga mind ei ole teil alati .
40026012	Sest valades minu ihu peale seda healõhnalist õli , valmistas see naine mind ette matmiseks .
40026013	Ma ütlen teile , ja see on tõsi : kus tahes kogu maailmas head sõnumit kuulutatakse , räägitakse ka selle naise teost tema mälestuseks . ”
40026014	Siis läks Juudas Iskariot , üks neist kaheteistkümnest , peapreestrite juurde
40026015	ja ütles : ” Mis te mulle annate , kui ma ta teie kätte annan ? ” Nad pakkusid talle kolmkümmend hõbetükki .
40026016	Sellest ajast peale otsis ta soodsat võimalust , et teda ära anda .
40026017	Hapnemata leibade püha esimesel päeval tulid jüngrid Jeesuse juurde ja küsisid : ” Kus sa tahad , et me teeksime sulle ettevalmistusi paasatoidu söömiseks ? ”
40026018	Tema sõnas : ” Minge linna selle ja selle juurde ning öelge talle : ’ Õpetaja ütleb : ” Mulle määratud aeg on lähedal ; ma pean paasapüha koos oma jüngritega sinu pool ” ’ . ”
40026019	Ja jüngrid tegidki nii , nagu Jeesus neid oli käskinud , ja seadsid paasapühaks kõik valmis .
40026020	Kui nüüd õhtu kätte jõudis , külitas ta laua ääres koos kaheteistkümne jüngriga .
40026021	Söömise ajal ütles ta : ” Ma ütlen teile , ja see on tõsi : üks teie seast annab mu ära . ”
40026022	Seepeale said nad väga kurvaks ja hakkasid üksteise järel temalt küsima : ” See pole mina , ega ju , Issand ? ”
40026023	Tema vastas : ” Kes oma käe koos minuga kaussi pistab , annab mu ära .
40026024	Tõsi , inimese Poeg läheb ära , nagu tema kohta on kirjutatud , aga häda sellele inimesele , kelle kaudu inimese Poeg ära antakse ! Talle oleks parem , kui ta poleks üldse sündinudki . ”
40026025	Vastuseks kostis Juudas , kes kavatses ta ära anda : ” Rabi , ega see ometi mina ole ? ” Ta vastas talle : ” Sa ise ütlesid seda . ”
40026026	Kui nad sõid , võttis Jeesus leiva , ja esitanud tänupalve , murdis seda ning andis jüngritele , öeldes : ” Võtke , sööge . See tähendab minu keha . ”
40026027	Samuti võttis ta karika , ja olles tänanud , andis selle neile ja ütles : ” Jooge kõik sellest ,
40026028	sest see tähendab minu ’ lepinguverd ’ , mis peab valatama paljude eest pattude andeksandmiseks .
40026029	Aga ma ütlen teile , et nüüdsest ei joo ma enam midagi , mis on valmistatud viinapuu viljast , kuni päevani , mil ma joon uut veini koos teiega oma Isa kuningriigis . ”
40026030	Viimaks , kui nad olid ülistuslaule laulnud , läksid nad välja Õlimäele .
40026031	Siis Jeesus ütles neile : ” Täna öösel saab see , mis minuga juhtub , teile kõigile komistuseks , sest on kirjutatud : ’ Ma löön karjast ja karja lambad pillutatakse laiali . ’
40026032	Aga pärast seda , kui mind on üles äratatud , lähen ma Galileasse ja ootan teid . ”
40026033	Aga Peetrus vastas talle : ” Kuigi kõik teised komistavad selle tõttu , mis sinuga juhtub , ei komista mina mitte iial ! ”
40026034	Jeesus ütles talle : ” Ma ütlen sulle , ja see on tõsi : täna öösel , enne kui kukk kireb , salgad sa mind kolm korda . ”
40026035	Peetrus ütles talle : ” Isegi kui ma peaksin koos sinuga surema , ei salga ma sind mingil juhul ! ” Sedasama ütlesid ka kõik teised jüngrid .
40026036	Siis tuli Jeesus koos nendega paika , mida nimetatakse Ketsemaniks , ja ütles jüngritele : ” Istuge siin , kuni ma lähen ja palvetan . ”
40026037	Ja ta võttis endaga kaasa Peetruse ja kaks Sebedeuse poega ning hakkas tundma kurvastust ja teravat hingevalu .
40026038	Siis ta ütles neile : ” Mu hing on ääretult kurb , surmani kurb . Jääge siia ja püsige valvel koos minuga . ”
40026039	Ja läinud veidi maad edasi , heitis ta silmili maha ning palvetas , öeldes : ” Mu Isa , kui on võimalik , siis las see karikas läheb minust mööda . Ometi mitte nagu mina tahan , vaid nagu sina tahad . ”
40026040	Ja ta tuli jüngrite juurde ja leidis nad magamast ning ütles Peetrusele : ” Nii te siis ei suutnud üht tundigi koos minuga valvata ?
40026041	Püsige valvel ja palvetage üha , et te kiusatusse ei satuks . Vaim on küll valmis , aga liha on nõrk . ”
40026042	Taas , teist korda läks ta ära ja palvetas , öeldes : ” Mu Isa , kui pole võimalik , et see karikas läheks mööda , ilma et ma sellest jooksin , siis sündigu sinu tahe . ”
40026043	Ja ta tuli taas ja leidis nad magamast , sest nende silmad olid unest rasked .
40026044	Nii jättis ta nad sinna ning läks jälle ära ja palvetas kolmandat korda , lausudes uuesti needsamad sõnad .
40026045	Siis tuli ta jüngrite juurde ja ütles neile : ” Nüüd , sellisel ajal te magate ja puhkate ! Vaata , tund on lähedal , mil inimese Poeg reedetakse ja antakse patuste kätte .
40026046	Tõuske üles , lähme ! Vaata , minu äraandja on lähedal . ”
40026047	Kui ta alles rääkis , vaata , siis tuli peapreestrite ja rahva vanemate juurest Juudas , üks kaheteistkümnest , ja koos temaga suur rahvahulk mõõkade ja nuiadega .
40026048	Aga tema äraandja oli leppinud nendega kokku märguande , öeldes : ” Keda ma suudlen , see ta on , tema võtkegi vahi alla . ”
40026049	Ja läinud otsejoones Jeesuse juurde , lausus ta : ” Tere , rabi ! ” ja andis talle väga hellalt suud .
40026050	Jeesus aga ütles talle : ” Kulla mees , miks sa siin oled ? ” Siis nad tulid ning haarasid Jeesusest kinni ja võtsid ta vahi alla .
40026051	Aga vaata , üks neist , kes olid Jeesusega , sirutas käe , ning tõmmanud oma mõõga , lõi ülempreestri orja ja raius sel kõrva ära .
40026052	Siis Jeesus ütles talle : ” Pane mõõk oma kohale tagasi , sest kõik , kes mõõga haaravad , mõõga läbi ka hukkuvad .
40026053	Või arvad sa , et ma ei või oma Isa paluda , et ta saadaks mulle kohe praegu rohkem kui kaksteist leegioni ingleid ?
40026054	Ent kuidas läheks siis täide pühakirjas öeldu , et see nii peab sündima ? ”
40026055	Samal tunnil ütles Jeesus rahvahulgale : ” Kas te olete tulnud minu vastu mõõkade ja nuiadega , et mind kinni võtta nagu mõnd röövlit ? Ma olen päevast päeva istunud templis ja õpetanud , aga te pole mind vahi alla võtnud .
40026056	Kuid see kõik on toimunud , et prohvetite kirjutatu täide läheks . ” Siis jätsid kõik jüngrid ta maha ja põgenesid .
40026057	Need , kes Jeesuse vahi alla võtsid , viisid ta ülempreester Kaifase juurde , kuhu olid kogunenud kirjatundjad ja vanemad .
40026058	Aga Peetrus järgnes talle eemalt kuni ülempreestri siseõueni , ja läinud sisse , istus ta seal koos teenijatega , et näha , millega asi lõpeb .
40026059	Vahepeal otsisid peapreestrid ja kogu süneedrium valetunnistust Jeesuse vastu , et nad saaksid ta hukata ,
40026060	kuid ei leidnud ühtki , ehkki palju valetunnistajaid astus ette . Pärastpoole astusid ette kaks
40026061	ja ütlesid : ” See inimene on öelnud : ’ Ma võin Jumala templi maha lammutada ja kolme päevaga üles ehitada ’ . ”
40026062	Seepeale tõusis ülempreester püsti ja ütles temale : ” Kas sa ei vastagi ? Mis sul on öelda selle kohta , mida need sinu vastu tunnistavad ? ”
40026063	Aga Jeesus vaikis . Seepärast ütles ülempreester talle : ” Vannu elava Jumala nimel , et sa räägid tõtt , ja ütle meile , kas sa oled Kristus , Jumala Poeg ! ”
40026064	Jeesus vastas talle : ” Sa ise ütlesid seda . Aga mina ütlen teile : siitpeale te näete inimese Poega istumas väe paremal käel ja tulemas taeva pilvede peal . ”
40026065	Siis käristas ülempreester oma pealisriided lõhki ja ütles : ” Ta on teotanud Jumalat ! Mis tunnistajaid meil veel vaja on ? Vaata , nüüd te kuulsite jumalateotust !
40026066	Mis te arvate ? ” Nad vastasid : ” Ta on surma väärt ! ”
40026067	Siis nad sülitasid talle näkku ja peksid teda rusikatega . Teised lõid talle vastu nägu ,
40026068	öeldes : ” Sina , Kristus , ütle meile prohvetlikult , kes sind lõi ? ”
40026069	Aga Peetrus istus väljas siseõues . Ja tema juurde tuli üks teenijatüdruk , kes ütles : ” Ka sina olid koos selle galilealase Jeesusega ! ”
40026070	Ent tema salgas seda kõigi ees , öeldes : ” Ma ei tea , millest sa räägid . ”
40026071	Kui ta oli läinud välja väravahoone juurde , märkas teda üks teine tüdruk ja ütles neile , kes seal olid : ” See mees oli koos naatsaretlase Jeesusega . ”
40026072	Ja tema salgas jälle , kinnitades vandega : ” Ma ei tunne seda inimest ! ”
40026073	Natukese aja pärast tulid need , kes seal seisid , Peetruse juurde ja ütlesid talle : ” Muidugi oled ka sina nende hulgast , sest juba su keelemurre annab su ära . ”
40026074	Siis ta hakkas needma ja vanduma : ” Ma ei tunne seda inimest ! ” Ja otsekohe kires kukk .
40026075	Siis meenusid Peetrusele Jeesuse sõnad ” Enne kui kukk kireb , salgad sa mind kolm korda ” . Ja ta läks välja ning nuttis kibedasti .
40027001	Kui saabus hommik , pidasid kõik peapreestrid ja rahva vanemad Jeesuse vastu nõu , et teda hukata .
40027002	Ja sidunud ta kinni , viisid nad ta ära ja andsid maavalitseja Pilatuse kätte .
40027003	Kui siis tema äraandja Juudas nägi , et Jeesus on süüdi mõistetud , tundis ta süümepiina ja tõi need kolmkümmend hõbetükki peapreestritele ja vanematele tagasi
40027004	ning ütles : ” Ma olen pattu teinud sellega , et andsin ära õige vere . ” Nad ütlesid : ” Mis see meisse puutub ? See on sinu mure ! ”
40027005	Siis ta viskas hõbetükid templisse ja lahkus sealt ning läks ja poos end üles .
40027006	Aga peapreestrid võtsid hõbetükid ja ütlesid : ” Pole õige panna neid templivaramusse , sest see on vere hind . ”
40027007	Olles koos nõu pidanud , ostsid nad nende eest pottsepa põllu , et matta sinna võõraid .
40027008	Seepärast nimetatakse seda põldu Verepõlluks tänase päevani .
40027009	Siis täitus see , mida on öeldud prohvet Jeremija kaudu : ” Ja nad võtsid kolmkümmend hõbetükki , hinna , mille vääriliseks mõned Iisraeli pojad olid ta hinnanud ,
40027010	ja andsid need pottsepa põllu eest , nagu Jehoova oli mind käskinud . ”
40027011	Kui Jeesus seisis maavalitseja ees , esitas see talle küsimuse : ” Kas sina oled juutide kuningas ? ” Jeesus vastas : ” Sa ise ütled seda . ”
40027012	Aga kui peapreestrid ja vanemad teda süüdistasid , ei vastanud ta midagi .
40027013	Siis Pilatus ütles talle : ” Kas sa ei kuule , mida kõike nad sinu vastu tunnistavad ? ”
40027014	Ent tema ei vastanud maavalitsejale mitte ainsatki sõna , nii et too imestas väga .
40027015	Aga maavalitsejal oli tavaks lasta pühade ajal vabaks üks vang — see , keda rahvas tahtis .
40027016	Just sel ajal peeti kinni üht kurikuulsat vangi nimega Barabas .
40027017	Niisiis ütles Pilatus kokkutulnuile : ” Kumma te tahate , et ma teile vabaks lasen , kas Barabase või Jeesuse , keda hüütakse Kristuseks ? ”
40027018	Sest ta teadis , et nad olid ta kadedusest tema kätte andnud .
40027019	Lisaks , kui ta kohtunikutoolil istus , saatis tema naine talle sõna : ” Ärgu olgu sul midagi tegemist selle õigega , sest ma kannatasin täna unes tema pärast palju . ”
40027020	Kuid peapreestrid ja vanemad veensid rahvahulki , et nad paluksid vabaks Barabase , aga Jeesuse laseksid hukata .
40027021	Maavalitseja kostis neile : ” Kumma neist kahest te tahate , et ma teile vabaks lasen ? ” Nad ütlesid : ” Barabase . ”
40027022	Pilatus küsis neilt : ” Mis ma teen siis Jeesusega , keda hüütakse Kristuseks ? ” Nad kõik ütlesid : ” Löödagu ta postile ! ”
40027023	Ta ütles : ” Miks nii , mis halba ta on teinud ? ” Nemad aga karjusid seda enam : ” Löödagu ta postile ! ”
40027024	Nähes , et miski ei aita , vaid et lärm aina kasvab , võttis Pilatus vett ja pesi rahvahulga ees oma käsi ning ütles : ” Minul pole tema vere pärast süüd . See jääb teie vastutada . ”
40027025	Kogu rahvas vastas : ” Tema veri tulgu meie ja meie laste peale ! ”
40027026	Siis ta vabastas neile Barabase , aga Jeesust lasi ta piitsutada ja andis ta postile lüüa .
40027027	Siis viisid maavalitseja sõdurid Jeesuse maavalitseja paleesse ja kogusid tema juurde kokku terve väesalga .
40027028	Nad võtsid tal riided seljast ja panid talle ümber erepunase mantli
40027029	ning põimisid okkalise krooni ja panid selle talle pähe ja andsid talle paremasse kätte rookepi . Nad põlvitasid tema ette , heitsid tema üle nalja ja ütlesid : ” Tere , juutide Kuningas ! ”
40027030	Ja nad sülitasid tema peale ja võtsid rookepi ning hakkasid talle vastu pead taguma .
40027031	Viimaks , kui nad olid tema üle nalja heitnud , võtsid nad tal mantli ümbert ja panid talle selga tema enda pealisriided ning viisid ta ära , et ta postile lüüa .
40027032	Kui nad välja läksid , leidsid nad Küreenest pärit mehe nimega Siimon . Teda sundisid nad teenistusse , et ta kannaks tema piinaposti .
40027033	Ja kui nad jõudsid paika , mille nimi on Kolgata ehk Pealuu paik ,
40027034	andsid nad Jeesusele kibeda ainega segatud veini ; aga olles seda maitsnud , keeldus ta joomast .
40027035	Kui nad olid ta postile löönud , jagasid nad liisku heites omavahel tema pealisriided
40027036	ning istusid siis maha ja valvasid teda seal .
40027037	Samuti kinnitasid nad tema pea kohale kirja ta süüga ” See on Jeesus , juutide Kuningas ” .
40027038	Siis pandi tema kõrvale postide külge kaks röövlit , üks temast paremale ja teine vasakule .
40027039	Möödakäijad aga hakkasid teda pilkama , vangutasid pead
40027040	ja ütlesid : ” Oh sind , kes sa pidid templi lammutama ja kolme päevaga üles ehitama , päästa ennast ! Kui sa oled Jumala poeg , siis tule piinapostilt alla ! ”
40027041	Samuti hakkasid peapreestrid koos kirjatundjate ja vanematega tema üle nalja heitma ja ütlesid :
40027042	” Teisi ta päästis , ennast ta ei suuda päästa ! Ta on ju Iisraeli kuningas — las ta tuleb nüüd piinapostilt alla , siis me usume teda !
40027043	Ta on pannud oma lootuse Jumala peale , las ta nüüd päästab tema , kui ta on talle meelepärane ; sest ta on öelnud : ’ Mina olen Jumala Poeg ’ . ”
40027044	Teda hakkasid solvama isegi röövlid , kes temaga koos postidel rippusid .
40027045	Kuuendal tunnil laskus üle kogu maa pimedus , mis kestis üheksanda tunnini .
40027046	Üheksanda tunni paiku hüüdis Jeesus valju häälega : ” Elii , Elii , lemaa sabahtaani ? ” , see tähendab : ” Mu Jumal , mu Jumal , miks sa oled mu maha jätnud ? ”
40027047	Seda kuuldes ütlesid mõned , kes seal seisid : ” Ta kutsub Eelijat . ”
40027048	Ja otsekohe jooksis üks neist , võttis käsna , immutas seda hapu veiniga , pistis rookepi otsa ning läks ja andis talle juua .
40027049	Aga ülejäänud ütlesid : ” Jätke ta rahule ! Vaatame , kas Eelija tuleb teda päästma . ” [ Keegi teine võttis oda ja torkas tema külje sisse ning sealt tuli verd ja vett . ]
40027050	Taas karjus Jeesus valju häälega ning andis oma vaimu ära .
40027051	Ja vaata , pühamu eesriie kärises ülalt alla kaheks ning maa värises ja kaljud lõhenesid .
40027052	Ja mälestushauad avanesid ja palju surmaunne vajunud pühade kehasid paiskus üles
40027053	( ja inimesed , kes pärast tema ülesäratamist tulid mälestushaudade juurest , läksid pühasse linna ) ja paljud nägid neid .
40027054	Aga kui ohvitser ja need , kes koos temaga Jeesust valvasid , nägid maavärinat ja seda , mis juhtus , hakkasid nad väga kartma ja ütlesid : ” See oli tõesti Jumala Poeg . ”
40027055	Eemalt jälgis toimuvat palju naisi , kes olid Galileast Jeesusega kaasa tulnud , et teda teenida .
40027056	Nende seas olid Maarja Magdaleena , samuti Maarja , kes oli Jaakobuse ja Joosese ema , ning Sebedeuse poegade ema .
40027057	Kuna nüüd oli hiline pärastlõuna , tuli keegi rikas mees Arimaatiast , nimega Joosep , kellest oli samuti saanud Jeesuse jünger .
40027058	Ta läks Pilatuse juurde ja palus endale Jeesuse surnukeha . Siis Pilatus käskis selle talle anda .
40027059	Ja Joosep võttis tema keha , mähkis selle puhta peenlinase riide sisse
40027060	ja asetas oma uude mälestushauda , mille ta oli kaljusse raiunud . Kui ta oli mälestushaua ukse ette suure kivi veeretanud , läks ta ära .
40027061	Aga Maarja Magdaleena ja teine Maarja jäid sinna haua ette istuma .
40027062	Valmistuspäeva järgsel päeval kogunesid peapreestrid ja variserid Pilatuse ette
40027063	ning ütlesid : ” Isand , meile meenub , et kui see petis veel elus oli , ütles ta : ’ Kolme päeva pärast äratatakse mind üles . ’
40027064	Seepärast käsi hauda valvata kuni kolmanda päevani , et tema jüngrid ei saaks tulla ja teda ära varastada ega öelda rahvale : ’ Ta on surmast üles äratatud ! ’ , sest nii oleks see viimane pettus hullem kui esimene . ”
40027065	Pilatus ütles neile : ” Siin on teile valvesalk . Minge ja valvake nii hästi , kui oskate . ”
40027066	Siis nad läksid , ja haua valvamiseks pitseerisid nad kivi ning panid valve välja .
40028001	Pärast hingamispäeva , kui nädala esimesel päeval hakkas valgeks minema , tulid Maarja Magdaleena ja teine Maarja hauda vaatama .
40028002	Ja ennäe , oli toimunud suur maavärin , sest Jehoova ingel oli taevast laskunud ning tulnud ja kivi ära veeretanud ning istus selle peal .
40028003	Tema välimus oli nagu välk ja tema riided olid valged nagu lumi .
40028004	Ja valvurid värisesid hirmust tema ees ning jäid otsekui surnuks .
40028005	Aga ingel kostis naistele : ” Teie ärge kartke , sest ma tean , et te otsite Jeesust , kes postile löödi .
40028006	Teda pole siin , sest ta äratati üles , nagu ta ütles . Tulge , vaadake seda kohta , kus ta lebas .
40028007	Minge siis kiiresti ja öelge tema jüngritele , et ta on surmast üles äratatud . Ja vaata , ta läheb enne teid Galileasse , seal te näete teda . Vaata , ma olen seda teile öelnud . ”
40028008	Nad lahkusidki kiiresti mälestushaua juurest ning jooksid kartuse ja suure rõõmuga teatama seda tema jüngritele .
40028009	Ja vaata , Jeesus tuli neile vastu ja ütles : ” Tere ! ” Nad tulid ta juurde ja haarasid tal jalgade ümbert kinni ja kummardasid ta ette .
40028010	Siis Jeesus ütles neile : ” Ärge kartke ! Minge teatage mu vendadele , et nad läheksid Galileasse , ja seal nad näevad mind . ”
40028011	Kui nad teel olid , vaata , läksid mõned valvureist linna ja teatasid peapreestritele kõigest , mis oli juhtunud .
40028012	Ja kui need olid vanematega kokku saanud ja nõu pidanud , andsid nad sõduritele piisaval hulgal hõbetükke
40028013	ja ütlesid : ” Öelge nii : ’ Tema jüngrid tulid öösel ja varastasid ta ära , kui me magasime . ’
40028014	Ja kui see jõuab maavalitseja kõrvu , küll me siis teda veename ja kanname hoolt , et te võite olla mureta . ”
40028015	Siis nad võtsid hõbetükid ja tegid , nagu neid oli õpetatud . Ja see jutt on juutide seas levinud tänase päevani .
40028016	Ent need üksteist jüngrit läksid Galileasse sellele mäele , kuhu Jeesus neid oli käskinud minna ,
40028017	ja kui nad teda nägid , kummardasid nad ta ette , aga mõned kahtlesid .
40028018	Jeesus tuli nende juurde ja rääkis nendega , öeldes : ” Kogu võim taevas ja maa peal on antud minule .
40028019	Seepärast minge ja tehke jüngriteks inimesi kõigi rahvaste hulgas , ristides neid Isa ja Poja ja püha vaimu nimel
40028020	ning õpetades neid pidama kõike , mida mina teid olen käskinud . Ja vaata , mina olen iga päev teie juures kuni selle ajastu lõpulejõudmiseni . ”
41001001	Sellega algab hea sõnum Jeesus Kristusest .
41001002	Nagu on kirjutatud prohvet Jesaja raamatus : ” ( Vaata ! Ma saadan enne sind sõnumitooja , kes valmistab ette su tee . )
41001003	Kuulake ! Keegi hüüab kõrbes : ’ Valmistage ette Jehoova tee , tehke sirgeks tema teerajad ! ’ ” ,
41001004	nõnda tuli ristija Johannes kõrbesse ja kuulutas ristimist kahetsuse märgiks , et patud andestataks .
41001005	Seetõttu läks tema juurde terve Judea piirkonna ja kogu Jeruusalemma rahvas . Ta ristis neid Jordani jões ning nad tunnistasid avalikult oma patte .
41001006	Johannesel olid seljas kaamelikarvadest riided ja niuete ümber nahkvöö ning ta sõi rohutirtse ja metsmett .
41001007	Ja ta kuulutas aina , öeldes : ” Pärast mind tuleb keegi minust vägevam ; mina pole väärt kummarduma ja tema sandaalirihmugi lahti siduma .
41001008	Mina ristisin teid veega , aga tema ristib teid püha vaimuga . ”
41001009	Neil päevil tuli Jeesus Galilea Naatsaretist ja Johannes ristis ta Jordanis .
41001010	Ja otsekohe , kui ta veest välja tuli , nägi ta taevaid lahti minemas ja vaimu nagu tuvi enda peale laskumas .
41001011	Ja taevast kostis hääl : ” Sina oled mu armas Poeg , sul on minu heakskiit . ”
41001012	Ja otsekohe ajendas vaim teda kõrbesse minema .
41001013	Nii viibis ta nelikümmend päeva kõrbes , kus Saatan teda ahvatles , ning ta oli metsloomade keskel , aga inglid teenisid teda .
41001014	Kui nüüd Johannes oli vahi alla võetud , läks Jeesus Galileasse ja kuulutas Jumala head sõnumit ,
41001015	öeldes : ” Määratud aeg on saabunud ja Jumala kuningriik on lähedale jõudnud . Kahetsege oma patte ja uskuge heasse sõnumisse ! ”
41001016	Galilea mere ääres kõndides nägi ta Siimonit ja Andreast , Siimoni venda , võrke merre heitmas , sest nad olid kalurid .
41001017	Siis ütles Jeesus neile : ” Tulge minu järel ja ma teen teist inimestepüüdjad . ”
41001018	Kohe jätsid nad oma võrgud ja järgnesid talle .
41001019	Ja kui ta oli natuke maad edasi läinud , nägi ta Sebedeuse poega Jaakobust ja selle venda Johannest paadis võrke parandamas ,
41001020	ning viivitamata kutsus ta neidki . Seepeale jätsid nad oma isa Sebedeuse koos palgatöölistega paati ja lahkusid tema järel .
41001021	Ja nad läksid Kapernauma . Niipea kui tuli hingamispäev , läks ta sünagoogi ja hakkas õpetama .
41001022	Ja tema õpetusviis hämmastas inimesi , sest ta õpetas neid nagu see , kellel on autoriteeti , ja mitte nagu kirjatundjad .
41001023	Selsamal ajal oli nende sünagoogis ka üks mees , kes oli ebapuhta vaimu meelevallas ja karjus :
41001024	” Mis on meil sinuga tegemist , naatsaretlane Jeesus ? Kas sa tulid meid hävitama ? Ma tean täpselt , kes sa oled — Jumala Püha ! ”
41001025	Aga Jeesus tõreles temaga : ” Ole vait ja tule temast välja ! ”
41001026	Ja kui see ebapuhas vaim oli mehele krambihoo tekitanud ja valju häälega röökinud , tuli ta temast välja .
41001027	Kõik olid sellest nii hämmastunud , et hakkasid omavahel arutama : ” Mis see küll on ? Uus õpetus ! Tal on võim käsutada isegi ebapuhtaid vaime ja need kuuletuvad talle . ”
41001028	Nii levis kuuldus temast otsekohe igale poole üle kogu Galilea .
41001029	Ja otsekohe väljusid nad sünagoogist ning läksid Siimoni ja Andrease koju koos Jaakobuse ja Johannesega .
41001030	Siimoni ämm aga oli pikali maas palavikus , ja kohe rääkisid nad talle haigest .
41001031	Ja astunud naise juurde , võttis ta temal käest kinni ja aitas ta üles , ning tal läks palavik ära ja ta hakkas neid teenima .
41001032	Õhtu saabudes , kui päike oli loojunud , hakkas rahvas tooma tema juurde kõiki , kes olid haiged ja deemonitest vaevatud ,
41001033	ning terve linn kogunes sinna ukse ette .
41001034	Nii tegi ta terveks paljud , kes põdesid mitmesuguseid haigusi , ja ajas välja palju deemoneid , kuid ta ei lasknud deemonitel rääkida , sest need teadsid , et ta on Kristus .
41001035	Ja varahommikul , kui oli alles pime , tõusis ta üles ning väljus ja läks üksildasse paika ning hakkas seal palvetama .
41001036	Kuid Siimon ja need , kes olid koos temaga , otsisid teda taga
41001037	ja nad leidsid ta üles ning ütlesid talle : ” Kõik otsivad sind . ”
41001038	Aga tema ütles neile : ” Lähme kuhugi mujale , lähedal asuvatesse alevitesse , et ma saaksin ka seal kuulutada , sest sel eesmärgil olengi ma tulnud . ”
41001039	Ja ta läks ning kuulutas nende sünagoogides üle kogu Galilea ja ajas välja deemoneid .
41001040	Tema juurde tuli ka üks pidalitõbine , kes anus teda lausa põlvili ja ütles : ” Kui sa vaid tahad , võid sa mu puhtaks teha . ”
41001041	Seepeale hakkas tal temast kahju ja ta sirutas oma käe , puudutas teda ja ütles : ” Ma tahan . Saa puhtaks ! ”
41001042	Ja otsekohe kadus tal pidalitõbi ning ta sai puhtaks .
41001043	Seejärel keelas ta teda rangelt ja saatis ta kohe ära ,
41001044	öeldes talle : ” Vaata , et sa kellelegi midagi ei räägi , vaid mine näita ennast preestrile ja too enda puhtakssaamise puhul selline ohver , nagu Mooses on käskinud , neile tunnistuseks . ”
41001045	Ent läinud ära , hakkas see mees juhtunust kõigile kuulutama ja igal pool rääkima , nii et Jeesus ei saanud enam avalikult linna minna , vaid pidi viibima väljaspool üksildastes paikades . Sellegipoolest tuldi tema juurde igast kandist .
41002001	Kuid mõne päeva pärast läks ta jälle Kapernauma , ja sai teatavaks , et ta on kodus .
41002002	Seetõttu tulid paljud kokku , koguni nii paljud , et isegi ukse juures polnud enam ruumi , ja ta hakkas neile Jumala sõna rääkima .
41002003	Ja tema juurde toodi halvatu , keda kandis neli meest .
41002004	Aga kuna nad ei saanud rahvahulga pärast tuua teda otse Jeesuse juurde , võtsid nad katuse lahti sealt kohalt , kus ta oli , ja olles teinud sinna augu , lasid nad sealt alla kanderaami , millel halvatu lamas .
41002005	Kui Jeesus nägi nende usku , ütles ta halvatule : ” Mu laps , sinu patud on andeks antud . ”
41002006	Seal olid ka mõned kirjatundjad , kes istusid ja arutlesid oma südames :
41002007	” Miks see mees niimoodi räägib ? Ta teotab Jumalat . Kes muu saab patte andeks anda kui üksnes Jumal ? ”
41002008	Ent Jeesus , kes oma vaimus otsekohe läbi nägi , et nad endamisi sel viisil arutlevad , ütles neile : ” Miks te oma südames sedasi arutlete ?
41002009	Mis on kergem , kas öelda halvatule : ’ Sinu patud on andeks antud ’ või öelda : ’ Tõuse üles , võta oma kanderaam ja kõnni ’ ?
41002010	Aga et te teaksite , et inimese Pojal on voli patte maa peal andeks anda . . . ” Ta ütles halvatule :
41002011	” Ma ütlen sulle : tõuse üles , võta oma kanderaam ja mine koju . ”
41002012	Seepeale tõusis ta üles , võttis otsekohe oma kanderaami ja kõndis nende kõigi nähes välja , nii et kõik olid lausa vaimustuses ja ülistasid Jumalat , öeldes : ” Midagi sellist pole me kunagi näinud . ”
41002013	Taas läks ta välja mere äärde ; ja rahvast aina tuli tema juurde ja ta hakkas neid õpetama .
41002014	Aga kui ta edasi läks , märkas ta Leevit , Alfeuse poega , istumas maksukontoris , ja ta ütles talle : ” Järgi mind ! ” See tõusiski ja järgnes talle .
41002015	Hiljem külitas Jeesus laua ääres tema majas ning palju maksukogujaid ja patuseid külitas koos tema ja ta jüngritega , sest neid oli seal palju , ning nad hakkasid teda järgima .
41002016	Kui aga variseride kirjatundjad nägid , et ta sööb koos patuste ja maksukogujatega , hakkasid nad tema jüngritele ütlema : ” Kas ta sööb koos maksukogujate ja patustega ? ”
41002017	Seda kuuldes ütles Jeesus neile : ” Arsti ei vaja mitte tugevad , vaid haiged . Ma pole tulnud kutsuma õigeid , vaid patuseid . ”
41002018	Johannese jüngritel ja variseridel oli tavaks paastuda . Nii nad tulid ja ütlesid talle : ” Miks Johannese jüngrid ja variseride jüngrid paastuvad , aga sinu jüngrid ei paastu ? ”
41002019	Jeesus vastas neile : ” Kas siis peigmehe sõbrad saavad paastuda sel ajal , kui peigmees on nendega ? Niikaua kui peigmees on koos nendega , ei saa nad paastuda .
41002020	Aga päevad tulevad , mil peigmees võetakse neilt ära , ja siis , sel päeval , nad paastuvad .
41002021	Keegi ei õmble vanale pealisrõivale paigaks vanutamata riidelappi ; muidu tõmbub uus riie vana küljes kokku ja rebenenud koht läheb veel hullemaks .
41002022	Samuti ei pane keegi uut veini vanadesse nahklähkritesse ; muidu ajab vein lähkrid lõhki ja nii vein kui ka lähkrid lähevad raisku . Uus vein pannakse hoopis uutesse lähkritesse . ”
41002023	Ühel hingamispäeval juhtus , et ta läks läbi viljapõldude ja ta jüngrid hakkasid teed käies viljapäid katkuma .
41002024	Siis läksid variserid talle ütlema : ” Vaata ometi ! Miks nad teevad hingamispäeval seda , mis pole lubatud ? ”
41002025	Aga tema ütles neile : ” Kas te pole kunagi lugenud , mida tegi Taavet , kui tal oli puudus ja nälg , samuti meestel , kes olid koos temaga ?
41002026	Kuidas ta läks Jumala kotta , nagu räägib jutustus peapreester Ebjatarist , ja sõi ära ettepanemisleivad , mida pole lubatud süüa kellelgi peale preestrite , ning andis osa ka meestele , kes olid koos temaga ? ”
41002027	Ja ta ütles neile veel : ” Hingamispäev on tehtud inimese pärast , mitte inimene hingamispäeva pärast ;
41002028	seega on inimese Poeg ka hingamispäeva Isand . ”
41003001	Kui ta jälle sünagoogi läks , oli seal üks kuivanud käega mees .
41003002	Seetõttu jälgisid nad teda teraselt , et näha , kas ta teeb selle mehe terveks hingamispäeval , et nad saaksid teda süüdistada .
41003003	Ja ta ütles sellele kuivetunud käega mehele : ” Tõuse püsti ja tule siia keskele . ”
41003004	Seejärel küsis ta neilt : ” Kas hingamispäeval on lubatud teha head või teha halba , hinge päästa või tappa ? ” Aga nemad vaikisid .
41003005	Ja vaadanud nördimusega inimesi enda ümber , olles ülimalt kurb nende südame tundetuse pärast , ütles ta mehele : ” Siruta oma käsi välja . ” Too sirutaski käe ja see sai terveks .
41003006	Seepeale läksid variserid välja ja hakkasid otsekohe Herodese pooldajatega tema vastu nõu pidama , et ta ära tappa .
41003007	Aga Jeesus läks koos oma jüngritega eemale mere äärde ning talle järgnes suur hulk rahvast Galileast ja Judeast .
41003008	Koguni Jeruusalemmast ja Idumeast ja teiselt poolt Jordanit ning Tüürose ja Siidoni ümbrusest tuli tema juurde suur hulk rahvast , olles kuulnud , mida kõike ta teeb .
41003009	Ja ta käskis oma jüngritel tema jaoks väikest paati valmis hoida , et rahvahulk talle peale ei trügiks .
41003010	Sest ta tegi paljud terveks , nii et kõik need , kes põdesid piinarikkaid haigusi , tunglesid tema ümber , et teda puudutada .
41003011	Isegi ebapuhtad vaimud heitsid teda nähes tema ette ja hüüdsid : ” Sina oled Jumala Poeg ! ”
41003012	Aga ta keelas neid kõvasti palju kordi , et nad ei räägiks , kes ta on .
41003013	Ja ta läks üles mäele ja kutsus enda juurde need , keda tahtis , ja nad läksid tema juurde .
41003014	Ta moodustas rühma kaheteistkümnest ning nimetas nad apostliteks , et nad võiksid jääda tema juurde ja et ta võiks saata neid kuulutama
41003015	ja et neil oleks voli deemoneid välja ajada .
41003016	Need kaksteist , kellest ta rühma moodustas , olid : Siimon , kellele ta andis ka lisanime Peetrus ,
41003017	ning Jaakobus , Sebedeuse poeg , ja Johannes , Jaakobuse vend ( neilegi andis ta lisanime , Boanerges , mis tähendab Kõuepojad ) ,
41003018	samuti Andreas ja Filippus ja Bartolomeus ja Matteus ja Toomas ja Jaakobus , Alfeuse poeg , ja Taddeus ja Siimon Kananaios
41003019	ning Juudas Iskariot , kes ta hiljem reetis . Ja ta läks ühte majja .
41003020	Jälle tuli kokku rahvahulk , nii et nad ei saanud isegi süüa .
41003021	Aga kui tema sugulased toimuvast kuulsid , läksid nad teda kinni võtma , sest nad ütlesid : ” Ta on peast segi läinud . ”
41003022	Ka kirjatundjad , kes Jeruusalemmast alla tulid , ütlesid : ” Temas on Beeltsebul ja ta ajab deemoneid välja deemonite valitseja abiga . ”
41003023	Siis ta kutsus nad enda juurde ja hakkas neile rääkima piltlike näidetega : ” Kuidas võib Saatan ajada välja Saatana ?
41003024	Kui kuningriik on sisemiselt lõhenenud , siis ei saa see kuningriik jääda püsima ;
41003025	ja kui pere on sisemiselt lõhenenud , siis ei saa see pere jääda püsima .
41003026	Samuti , kui Saatan on tõusnud iseenda vastu ja on lõhenenud , ei saa ta jääda püsima , vaid talle tuleb lõpp .
41003027	Ei saa ju keegi , kes on läinud tugeva mehe majja , rüüstata tema asju , kui ta esmalt seda tugevat meest kinni ei seo ; alles seejärel saab ta tema maja rüüstata .
41003028	Ma ütlen teile , ja see on tõsi , et inimestele antakse kõik andeks , mis tahes patte nad ka teeksid ja kui teotavaid sõnu nad ka teotades kuuldavale tooksid .
41003029	Ent kes teotab püha vaimu , sellele ei anta iialgi andeks , vaid ta on süüdi igaveses patus . ”
41003030	Ta rääkis seda seepärast , et nad ütlesid : ” Temas on ebapuhas vaim . ”
41003031	Siis tulid ta ema ja vennad , ning jäädes välja seisma , saatsid nad kellegi teda kutsuma .
41003032	Kuna tema ümber istus rahvahulk , öeldi talle : ” Vaata , su ema ja vennad on väljas ja otsivad sind . ”
41003033	Vastuseks ütles ta neile : ” Kes on mu ema ja mu vennad ? ”
41003034	Ja olles vaadanud nende peale , kes istusid ringis tema ümber , ütles ta : ” Vaata , mu ema ja mu vennad !
41003035	Kes iganes täidab Jumala tahet , see on mulle vend ja õde ja ema . ”
41004001	Ja ta hakkas jälle mere ääres õpetama . Tema juurde kogunes väga suur rahvahulk , mistõttu ta läks ja istus paati mere peal , kogu rahvas oli aga mere kaldal .
41004002	Nii hakkas ta neile õpetama paljusid asju piltlike näidete abil ja ütles neid õpetades :
41004003	” Kuulake ! Vaata , külvaja läks välja külvama .
41004004	Ja kui ta külvas , kukkus osa seemet tee äärde ning linnud tulid ja sõid selle ära .
41004005	Osa seemet kukkus kaljupealsele , kus sel polnud muidugi palju mulda , ja see tärkas otsekohe , sest sel polnud sügavat maad .
41004006	Aga kui päike tõusis , see kõrbes , ja kuna sel polnud juurt , kuivas see ära .
41004007	Ja muist seemet kukkus ohakate sekka ning ohakad tõusid ja lämmatasid selle ja see ei kandnud vilja .
41004008	Muist kukkus aga hea maa peale , need tulid üles ja kasvasid ning hakkasid vilja kandma ja nad kandsid kolmekümne- , kuuekümne- ja sajakordselt . ”
41004009	Siis ta lisas : ” Kellel on kõrvad , et kuulata , see kuulaku ! ”
41004010	Kui ta nüüd üksi jäi , hakkasid need , kes olid koos nende kaheteistkümnega tema ümber , talle nende piltlike näidete kohta küsimusi esitama .
41004011	Ja ta ütles neile : ” Teile on antud aru saada Jumala kuningriigi pühast saladusest , aga neile , kes on väljaspool , on need lihtsalt piltlikud näited ,
41004012	et nad vaadates küll vaataksid , aga ei näeks , ja kuuldes küll kuuleksid , aga ei taipaks ega pöörduks kunagi tagasi ja neile ei antaks andeks . ”
41004013	Seejärel ütles ta neile : ” Kui te seda piltlikku näidet ei mõista , kuidas te siis võiksite aru saada kõigist teistest piltlikest näidetest ?
41004014	Külvaja külvab sõna .
41004015	Need on siis need , kes on tee ääres , kuhu sõna on külvatud , aga niipea kui nad on seda kuulnud , tuleb Saatan ja võtab ära sõna , mis neisse on külvatud .
41004016	Ja sama lugu on nendega , kes on külvatud kaljupealsele : niipea kui nad on sõna kuulnud , võtavad nad selle rõõmuga vastu .
41004017	Ometi pole neil juurt enestes , vaid nad püsivad ajutiselt ; niipea kui tulevad raskused või tagakiusamine sõna tõttu , nad komistavad .
41004018	On veel teisi , kes külvatakse ohakate sekka ; need on sellised , kes on sõna kuulnud ,
41004019	aga selle ajastu mured ja rikkuse petlik veetlus ja himud muude asjade järele tungivad nende südamesse ning lämmatavad sõna ära ja see muutub viljatuks .
41004020	Viimaks , kes külvati heale maale , on need , kes sõna kuulevad ja võtavad selle meeleldi vastu ning kannavad vilja kolmekümne- , kuuekümne- ja sajakordselt . ”
41004021	Ja edasi ütles ta neile : ” Kas lamp tuuakse selleks , et panna see vaka või voodi alla ? Eks tooda see ju selleks , et panna ta lambijalale ?
41004022	Sest midagi pole peidetud muul eesmärgil kui vaid selleks , et see saaks lõpuks avalikuks ; miski pole hoolega varjatud muul eesmärgil kui vaid selleks , et see tuleks ilmsiks .
41004023	Kellel on kõrvad , et kuulata , see kuulaku ! ”
41004024	Veel ütles ta neile : ” Pöörake tähelepanu sellele , mida te kuulete . Selle mõõduga , millega teie mõõdate , mõõdetakse ka teile , jah , teile lisatakse veel juurde .
41004025	Sest kellel on , sellele antakse juurde , aga kellel ei ole , sellelt võetakse ära seegi , mis tal on . ”
41004026	Ta jätkas sõnadega : ” Nii sarnaneb Jumala kuningriik sellega , kui inimene viskab seemne maa peale ;
41004027	ta magab öösel ja tõuseb päeval üles , ning seeme tärkab ja sirgub , ilma et ta teaks , kuidas .
41004028	Maa kannab vilja iseenesest ja see toimub järk-järgult : esmalt on oras , siis pea , lõpuks valmis terad viljapeas .
41004029	Aga niipea kui vili on valminud , pistab ta sirbi sisse , sest lõikusaeg on käes . ”
41004030	Ta rääkis edasi : ” Millega meil tuleks Jumala kuningriiki võrrelda või milline piltlik näide meil tuleks selle kohta tuua ?
41004031	Otsekui sinepiseeme , mis mahakülvamise ajal on küll pisim kõigist seemnetest maa peal . . .
41004032	Aga kui see on külvatud , tuleb ta üles ja kasvab suuremaks kui kõik teised aiataimed ja ajab suured oksad , nii et taeva linnud saavad selle varjus elupaiga leida . ”
41004033	Sõna rääkides tõi ta neile palju sedalaadi piltlikke näiteid , sel määral kui nad suutsid mõista .
41004034	Õigupoolest ei rääkinud ta ilma piltliku näiteta neile midagi , kuid jüngritega omavahel olles seletas ta neile kõik ära .
41004035	Samal päeval õhtu saabudes ütles ta neile : ” Lähme teisele kaldale . ”
41004036	Kui nad siis olid lasknud rahva ära minna , võtsid nad ta paadiga kaasa , nii nagu ta oli ; ja seal oli veel teisigi paate .
41004037	Siis tõusis vali tormituul ning lained paiskusid paati , nii et paat sai peaaegu vett täis .
41004038	Aga tema oli ahtris ja magas , pea padjal . Nad äratasid ta üles ja ütlesid talle : ” Õpetaja , kas sa ei hooli sellest , et me hukkume ? ”
41004039	Seepeale tõusis ta üles ning hurjutas tuult ja ütles merele : ” Rahune ! Jää vaikseks ! ” Ja tuul rauges ning saabus täielik vaikus .
41004040	Seejärel küsis ta neilt : ” Miks te kartma lõite ? Kas teil ikka veel ei ole usku ? ”
41004041	Aga neid valdas tavatu hirm ja nad ütlesid üksteisele : ” Kes see küll on , et isegi tuul ja meri talle kuuletuvad ? ”
41005001	Siis jõudsid nad mere vastaskaldale gerasalaste maale .
41005002	Ja otsekohe , kui ta paadist välja astus , tuli talle mälestushaudade juurest vastu mees , kes oli ebapuhta vaimu meelevallas .
41005003	Tema eluase oli hauakoobastes ; ja kuni selle ajani polnud veel mitte keegi teda isegi ahelaga suutnud kinni siduda ,
41005004	sest teda oli küll sageli pandud jalaraudu ja ahelaisse , aga ta oli ahelad katki tõmmanud ning jalarauad purustanud ; ja kellelgi polnud jõudu teda ohjeldada .
41005005	Ja ühtelugu , ööd ja päevad , karjus ta hauakoobastes ja mägedel ning tagus end kividega .
41005006	Kui ta aga märkas kaugelt Jeesust , jooksis ta ja kummardas tema ette ,
41005007	ning ta karjus valju häälega ja ütles : ” Mis on mul sinuga tegemist , Jeesus , kõigekõrgema Jumala Poeg ? Vannu Jumala nimel , et sa mind ei piina . ”
41005008	Sest Jeesus oli talle öelnud : ” Tule välja sellest inimesest , sa ebapuhas vaim ! ”
41005009	Aga Jeesus küsis temalt : ” Mis su nimi on ? ” See vastas talle : ” Mu nimi on Leegion , sest meid on palju . ”
41005010	Ja ta anus Jeesust palju kordi , et see neid sealt maalt välja ei saadaks .
41005011	Seal mäe juures sõi suur seakari .
41005012	Seepärast anusid nad teda : ” Saada meid sigade sisse , et me läheksime nendesse . ”
41005013	Ja ta lubas neid . Seepeale tulid ebapuhtad vaimud välja ning läksid sigade sisse ; ja kari tormas üle järsaku merre , kokku umbes kaks tuhat siga , ja nad uppusid üksteise järel meres .
41005014	Aga nende karjused põgenesid ning teatasid sellest linnas ja maal ; ja inimesed tulid vaatama , mis oli juhtunud .
41005015	Nad tulid Jeesuse juurde ja nägid deemonitest vaevatud meest istumas riietatult ja täie mõistuse juures . See oli sama mees , kelles oli olnud leegion , ja nad hakkasid kartma .
41005016	Samuti need , kes olid seda näinud , jutustasid teistele , mis oli deemonitest vaevatud mehega juhtunud , ja ka sigadest .
41005017	Ja nad hakkasid teda anuma , et ta läheks nende aladelt ära .
41005018	Kui ta nüüd oli paati astumas , hakkas mees , keda deemonid olid vaevanud , teda anuma , et ta lubaks tal jääda temaga .
41005019	Kuid ta ei lubanud , vaid ütles talle : ” Mine koju oma sugulaste juurde ja teata neile , mida kõike Jehoova on sinu heaks teinud ja kuidas ta on sinu peale halastanud . ”
41005020	Ja ta läks ära ning hakkas Dekapolises kuulutama , mida kõike Jeesus oli tema heaks teinud , ja kõik imestasid .
41005021	Kui Jeesus oli paadiga jälle teisele kaldale tagasi sõitnud , kogunes tema juurde suur rahvahulk ; ja ta oli mere ääres .
41005022	Nüüd tuli üks sünagoogi ülematest , kelle nimi oli Jairus , ja langes teda märgates tema jalge ette
41005023	ning anus teda palju kordi , öeldes : ” Mu väike tütar on väga raskes seisundis . Palun , kas sa tuleksid ja paneksid oma käed tema peale , et ta saaks terveks ja jääks elama . ”
41005024	Seejärel ta läkski koos temaga . Ja suur rahvahulk järgnes talle ning tungles tema ümber .
41005025	Seal aga oli üks naine , keda oli kaksteist aastat vaevanud verejooks ,
41005026	ja paljud arstid olid teinud talle palju valu ja ta oli kulutanud kogu oma vara , kuid polnud saanud mingit abi , vaid asi oli hoopis halvemaks läinud .
41005027	Kui ta kuulis , mida Jeesusest räägiti , tuli ta rahva hulgas tema selja taha ja puudutas tema pealisrõivast ;
41005028	sest ta kordas aina : ” Kui ma puudutaksin kas või tema pealisriideid , saaksin ma terveks . ”
41005029	Ja otsekohe lakkas tal verejooks ja ta tundis oma kehas , et ta on sellest piinarikkast haigusest paranenud .
41005030	Otsekohe tundis Jeesus selgesti , et jõud läks temast välja , ja ta pöördus rahvahulga seas ümber ja küsis : ” Kes puudutas mu pealisriideid ? ”
41005031	Kuid tema jüngrid ütlesid talle : ” Sa näed , et rahvahulk trügib sulle peale , ja küsid veel : ’ Kes puudutas mind ? ’ ”
41005032	Ent tema vaatas ringi , et näha naist , kes oli seda teinud .
41005033	Aga naine oli kohkunud ja värises , teades , mis temaga oli juhtunud , ning ta tuli ja langes tema ette maha ja rääkis talle kogu tõe .
41005034	Jeesus ütles talle : ” Tütar , sinu usk on sind terveks teinud . Mine rahuga ja ole terve oma piinarikkast haigusest . ”
41005035	Kui ta alles rääkis , tulid sinna mõned sünagoogi ülema majast ja ütlesid : ” Su tütar on surnud ! Milleks enam õpetajat tülitada ? ”
41005036	Ent Jeesus , kes kuulis pealt , mida räägiti , ütles sünagoogi ülemale : ” Ära karda , usu ainult . ”
41005037	Ja ta ei lasknud endaga kaasa tulla kedagi peale Peetruse ja Jaakobuse ja Johannese , Jaakobuse venna .
41005038	Nii tulid nad sünagoogi ülema maja juurde ning ta nägi käratsemist ja neid , kes nutsid ja kõvasti halisesid ,
41005039	ning olles sisse astunud , ütles ta neile : ” Miks te käratsete ja nutate ? See väike laps pole surnud , vaid magab . ”
41005040	Seepeale hakkasid nad tema üle põlglikult naerma . Tema aga ajas nad kõik välja , võttis kaasa lapse isa ja ema ja need , kes olid koos temaga , ning läks sinna , kus see väike laps oli .
41005041	Ja lapse käest kinni võttes ütles ta temale : ” Talita kuumi ” , mis tõlgituna tähendab : ” Neiuke , ma ütlen sulle : tõuse üles ! ”
41005042	Ja otsekohe tõusis neiuke üles ja hakkas kõndima , sest ta oli kaksteist aastat vana . Ja kohe valdas neid meeletu vaimustus .
41005043	Aga tema keelas neid korduvalt , et nad sellest kellelegi midagi ei räägiks , ning ütles , et tüdrukule tuleks midagi süüa anda .
41006001	Ja ta lahkus sealt ning tuli oma kodukanti ja tema jüngrid järgnesid talle .
41006002	Kui tuli hingamispäev , hakkas ta sünagoogis õpetama ; ja suurem osa neist , kes kuulasid , olid hämmastunud ja ütlesid : ” Kust on see mees kõik selle saanud ? Ja miks on just talle antud see tarkus ja miks sünnivad tema käte läbi sellised vägevad teod ?
41006003	Kas ta pole mitte see puusepp , Maarja poeg ning Jaakobuse ja Joosepi ja Juuda ja Siimoni vend ? Ja kas tema õed pole mitte siin meie juures ? ” Nii komistasid nad tema tõttu .
41006004	Aga Jeesus ütles neile : ” Prohvetisse ei suhtuta austuseta kusagil mujal kui tema kodukandis ja ta sugulaste keskel ja ta omas majas . ”
41006005	Seetõttu ei saanud ta seal teha ühtegi muud vägevat tegu , kui vaid panna oma käed mõnede haigete peale ja teha nad terveks .
41006006	Nende usupuudus pani teda päris imestama . Ja ta käis läbi ümberkaudsed külad , õpetades inimesi .
41006007	Nüüd kutsus ta need kaksteist enda juurde ja hakkas neid kahekaupa välja saatma ning andis neile voli ebapuhaste vaimude üle .
41006008	Samuti andis ta neile käsu , et nad ei võtaks rännakule kaasa midagi muud kui üksnes kepi , ei leiba ega toidupauna ega vaskraha vöö vahele ,
41006009	vaid seoksid jalga sandaalid , ja et nad ei kannaks kahte alusrõivast .
41006010	Peale selle ütles ta neile : ” Kus iganes te kellegi koju sisse astute , sinna jääge , kuni te sealt kandist lahkute .
41006011	Ja kui teid mõnes paigas vastu ei võeta ega kuulata , siis sealt ära minnes raputage maha selle tolm oma jalgade alt neile tunnistuseks . ”
41006012	Nad asusidki teele ja kuulutasid inimestele , et need peaksid oma patte kahetsema ;
41006013	ja nad ajasid välja palju deemoneid ning võidsid paljusid haigeid õliga ja tegid nad terveks .
41006014	Siis jõudis kuuldus kuningas Herodese kõrvu , sest Jeesuse nimi oli tuntuks saanud , ja rahvas rääkis : ” Ristija Johannes on surmast üles äratatud ja seetõttu suudab ta teha neid vägevaid tegusid . ”
41006015	Aga mõned ütlesid : ” See on Eelija . ” Teised jälle ütlesid : ” See on prohvet nagu muudki prohvetid . ”
41006016	Aga kui Herodes seda kuulis , ütles ta : ” See Johannes , kellel ma pea maha raiusin , tema on üles äratatud . ”
41006017	Oli ju Herodes ise lasknud Johannese vahi alla võtta , kinni siduda ja vangi panna oma venna Filippuse naise Herodiase pärast , kuna ta oli temaga abiellunud .
41006018	Sest Johannes oli Herodesele korduvalt öelnud : ” Sul pole õigust oma venna naisega elada . ”
41006019	Aga Herodias kandis tema peale vimma ja tahtis teda tappa , kuid ei saanud .
41006020	Sest Herodes kartis Johannest , teades , et ta on õige ja püha mees , ja kaitses teda . Ja olles teda kuulanud , oli ta täiesti nõutu ega teadnud , mida teha , ent siiski kuulas ta teda hea meelega ka edaspidi .
41006021	Sobiv päev tuli aga siis , kui Herodes korraldas oma sünnipäeva puhul õhtusöögi oma ülikutele ja väeülematele ja Galilea tähtsamatele inimestele .
41006022	Ja sellesama Herodiase tütar tuli ja tantsis ning see meeldis Herodesele ja neile , kes koos temaga laua ääres külitasid . Kuningas ütles neiule : ” Küsi minult , mida sa iganes tahad , ja ma annan sulle . ”
41006023	Jah , ta vandus temale : ” Mida iganes sa minult küsid , seda ma annan sulle , kas või poole oma kuningriigist ! ”
41006024	See läks ja ütles oma emale : ” Mida ma peaksin küsima ? ” Ta vastas : ” Ristija Johannese pea . ”
41006025	Otsekohe läks ta kiiruga kuninga juurde ja teatas oma soovi , öeldes : ” Ma tahan , et sa nüüdsama annaksid mulle kandikul Ristija Johannese pea . ”
41006026	Kuningas sai küll väga kurvaks , aga ei tahtnud talle ära öelda oma vannete pärast ja nende pärast , kes laua ääres külitasid .
41006027	Nii saatiski kuningas otsekohe ühe ihukaitsja ning käskis tal tuua Johannese pea . See läks ja raius tal vanglas pea maha
41006028	ning tõi kandikul tema pea ja andis selle neiule ja neiu andis selle oma emale .
41006029	Kui Johannese jüngrid sellest kuulsid , tulid nad ja võtsid tema surnukeha ning panid selle mälestushauda .
41006030	Ja apostlid kogunesid Jeesuse juurde ning andsid talle teada kõigest , mida nad olid teinud ja õpetanud .
41006031	Ja ta ütles neile : ” Tulge üksildasse paika , et olla omaette ja veidi puhata . ” Sest tulijaid ja minejaid oli palju ning neil polnud vaba aega isegi mitte süüa .
41006032	Siis läksid nad paati , et sõita üksildasse paika ja olla omaette .
41006033	Aga inimesed nägid neid minemas , ja paljud said sellest teada ning jooksid kõigist linnadest jalgsi sinna kokku ja jõudsid neist ette .
41006034	Paadist välja astudes nägi ta suurt rahvahulka , aga tal hakkas neist kahju , sest nad olid nagu lambad , kel pole karjast . Ja ta hakkas neile õpetama paljusid asju .
41006035	Kui kätte oli jõudnud hiline pärastlõuna , tulid jüngrid tema juurde ja ütlesid talle : ” See siin on kõrvaline koht ja tund on juba hiline .
41006036	Saada nad ära , et nad läheksid ümberkaudsetesse maakohtadesse ja küladesse ning ostaksid endale midagi süüa . ”
41006037	Ta vastas neile : ” Andke teie neile süüa . ” Seepeale ütlesid nad talle : ” Kas me peaksime minema ja ostma kahesaja denaari eest leiba ja andma rahvale , et nad saaksid süüa ? ”
41006038	Ta küsis neilt : ” Mitu leiba teil on ? Minge vaadake ! ” Kui nad olid järele vaadanud , ütlesid nad : ” Viis , ja lisaks kaks kala . ”
41006039	Ja ta käskis kõigil inimestel rühmiti haljale rohule istuda .
41006040	Ja nad heitsidki maha rühmadena , saja ja viiekümne kaupa .
41006041	Võtnud nüüd need viis leiba ja kaks kala , vaatas ta üles taeva poole ja esitas tänupalve ning murdis leivad tükkideks ja hakkas neid jüngritele andma , et nad paneksid need inimeste ette , ning jagas ka need kaks kala kõigile .
41006042	Siis nad kõik sõid ja nende kõhud said täis ,
41006043	kusjuures palasid korjati kokku kaksteist korvitäit , peale selle veel kalu .
41006044	Aga neid , kes olid leiba söönud , oli viis tuhat meest .
41006045	Ja viivitamata sundis ta oma jüngreid tagant , et nad paati läheksid ja sõidaksid edasi vastaskaldale Betsaida suunas , ise aga jäi ta rahvahulka ära saatma .
41006046	Ent kui ta oli nendega hüvasti jätnud , läks ta ära mäele palvetama .
41006047	Õhtu kätte jõudes oli paat keset merd , tema aga oli üksi maal .
41006048	Ja nähes , millist vintsutamist nad sõudes kogevad , sest tuul oli vastu , tuli ta umbes neljanda öövahikorra ajal merepinnal kõndides nende poole , otsekui tahtes neist mööduda .
41006049	Märgates teda merepinnal kõndimas , mõtlesid nad : ” See on viirastus ! ” Ja nad karjusid valju häälega .
41006050	Sest nad kõik nägid teda ja olid kohkunud . Ent otsekohe kõnetas ta neid ja ütles neile : ” Olge julged , see olen mina . Ärge kartke ! ”
41006051	Ja ta astus nende juurde paati ja tuul rauges . Seepeale tundsid nad sisimas väga suurt hämmastust ,
41006052	sest nad polnud taibanud leibade tähendust , vaid neil oli oma südames ikka veel mõistmisega raskusi .
41006053	Ja kui nad jõudsid teisele kaldale , tulid nad Genneesaretti ja jäid sinna lähedale ankrusse .
41006054	Ent niipea kui nad paadist välja astusid , tundsid inimesed ta ära
41006055	ning jooksid kogu selle paikkonna läbi ja hakkasid tooma haigeid kanderaamidega sinna , kus nad kuulsid ta olevat .
41006056	Ja kus tahes ta läks küladesse või linnadesse või maakohtadesse , viisid nad haiged turuplatsidele ja anusid teda , et need saaksid puudutada kas või tema pealisrõiva narmaid . Ja kõik , kes puudutasid , said terveks .
41007001	Nüüd kogunesid tema juurde variserid ja mõned kirjatundjad , kes olid tulnud Jeruusalemmast .
41007002	Ja kui nad nägid , et mõned tema jüngrid söövad rüvedate , see tähendab pesemata kätega —
41007003	sest variserid ja kõik juudid asuvad sööma alles siis , kui nad on pesnud käsi küünarnukini , hoides kõvasti kinni esiisade pärimusest ,
41007004	ja kui nad turult tagasi jõuavad , ei söö nad enne , kui on ennast piserdades puhastanud ; ja on veel palju muid pärimusi , millest nad kõvasti kinni hoiavad , nagu kruuside ja kannude ja vasknõude vettekastmised — ,
41007005	siis küsisid need variserid ja kirjatundjad temalt : ” Miks sinu jüngrid ei tee esiisade pärimuse järgi , vaid söövad rüvedate kätega ? ”
41007006	Ta ütles neile : ” Jesaja on teie kohta tabavalt ennustanud , te silmakirjatsejad , nagu on kirjutatud : ’ See rahvas austab mind oma huultega , aga nende süda on minust kaugel .
41007007	Nad kummardavad mind ilmaasjata , sest nende õpetused pole muud kui inimeste käsud . ’
41007008	Te hülgate Jumala käsu ja hoiate kõvasti kinni inimeste pärimusest . ”
41007009	Seejärel ütles ta neile : ” Te jätate Jumala käsud osavasti kõrvale , et pidada oma pärimust .
41007010	Näiteks on Mooses öelnud : ’ Austa oma isa ja ema ’ ning ’ Kes sõimab oma isa või ema , peab surema . ’
41007011	Aga teie ütlete : ’ Kui keegi ütleb oma isale või emale : ” Kõik , mida sa minult oma heaoluks võiksid saada , on korbaan ( see tähendab Jumalale pühendatud and ) ” . . . ’
41007012	Nii ei lase te tal teha enam ühtki asja tema isa või ema heaks
41007013	ja nõnda te tühistate Jumala sõna oma pärimusega , mida te olete edasi andnud . Ja te teete palju seesuguseid asju . ”
41007014	Niisiis kutsus ta rahvahulga jälle enda juurde ja ütles neile : ” Kuulake mind kõik ja saage aru .
41007015	Ei ole midagi väljaspool inimest , mis tema sisse minnes võib teda rüvetada ; aga see , mis inimesest välja tuleb , rüvetab inimese . ”
41007017	Kui ta nüüd oli läinud rahvahulga juurest ära ühte majja , hakkasid tema jüngrid talle piltlike näidete kohta küsimusi esitama .
41007018	Siis ta ütles neile : ” Kas teiegi ei mõista nagu nemad ? Kas te ei tea , et mitte miski , mis läheb inimesse väljastpoolt , ei saa teda rüvetada ,
41007019	sest see ei lähe mitte tema südamesse , vaid sisikonda ja sealt edasi käimlasse ? ” Nii ta kuulutas kõik toidud puhtaks .
41007020	Ta lisas : ” Inimese rüvetab see , mis tuleb tema seest välja ;
41007021	sest seestpoolt , inimese südamest , lähtub kahjulikke arutlusi , mille tagajärjeks on hooramised , vargused , mõrvad ,
41007022	abielurikkumised , himustamised , kurjad teod , pettus , häbitu käitumine , kade silm , pühaduseteotus , üleolevus , ebamõistlikkus .
41007023	Kõik need halvad asjad tulevad seestpoolt ja rüvetavad inimese . ”
41007024	Ta tõusis püsti ja läks sealt Tüürose ja Siidoni aladele . Ja ta astus ühte majja sisse ega tahtnud , et keegi sellest teada saaks . Siiski polnud tal võimalik jääda märkamatuks ,
41007025	vaid otsekohe kuulis temast üks naine , kelle väikses tütres oli ebapuhas vaim , ning ta tuli ja heitis end tema jalge ette .
41007026	See naine oli kreeklanna , sürofoiniikia päritolu ; ja ta palus teda korduvalt , et ta ajaks tema tütrest deemoni välja .
41007027	Ent alustuseks ütles ta naisele : ” Las lapsed saavad esmalt kõhu täis , sest ei ole õige võtta laste leib ja visata see kutsikatele . ”
41007028	Kuid naine ütles talle : ” Jah , isand , ja ometi söövad kutsikad laua all raasukesi , mis väikestelt lastelt pudenevad . ”
41007029	Selle peale ütles Jeesus talle : ” Kuna sa seda ütlesid , siis mine ; deemon on su tütrest välja läinud . ”
41007030	Ta läkski ära oma koju ja leidis väikse lapse lamamas voodis , ja deemoni olevat välja läinud .
41007031	Tulles nüüd Tüürose aladelt tagasi , läks ta Siidoni kaudu Galilea mere äärde , läbi Dekapolise alade .
41007032	Seal toodi tema juurde kurt mees , kellel oli kõnepuue , ning paluti , et ta paneks oma käe tema peale .
41007033	Ja ta viis tema rahva seast kõrvale ja pani oma sõrmed mehe kõrvadesse ning sülitas ja puudutas seejärel tema keelt .
41007034	Ja üles taevasse vaadates ohkas ta sügavalt ning ütles talle : ” Effata ” , see tähendab ” avane ” .
41007035	Siis tema kõrvad avanesid ning ta keel vabanes takistusest ja ta hakkas normaalselt rääkima .
41007036	Seejärel Jeesus keelas neid , et nad sellest kellelegi ei räägiks ; kuid mida rohkem ta neid keelas , seda rohkem nad sellest kuulutasid .
41007037	Tõepoolest , nad olid erakordselt hämmastunud ja ütlesid : ” Ta on teinud kõik hästi . Isegi kurdid paneb ta kuulma ja kõnevõimetud rääkima . ”
41008001	Neil päevil , kui jälle oli koos suur rahvahulk ja nendel polnud midagi süüa , kutsus ta jüngrid enda juurde ja ütles neile :
41008002	” Mul on sellest rahvahulgast kahju , sest nad on juba kolm päeva minu juures olnud ja neil pole midagi süüa ;
41008003	ja kui ma nad söömata koju saadan , nõrkevad nad teel . Mõned neist on ju tulnud kaugelt . ”
41008004	Aga ta jüngrid vastasid talle : ” Kust võib keegi siin kõrvalises kohas saada leiba , et need inimesed ära toita ? ”
41008005	Sellegipoolest küsis ta neilt : ” Mitu leiba teil on ? ” Nad vastasid : ” Seitse . ”
41008006	Ja ta käskis rahvahulgal maha istuda , võttis need seitse leiba , tänas Jumalat , murdis need ja hakkas andma jüngritele jagamiseks ning nad jagasidki need rahvahulgale .
41008007	Neil olid ka mõned väiksed kalad , ja kui ta oli neid õnnistanud , käskis ta jüngritel needki välja jagada .
41008008	Nii nad sõid ja nende kõhud said täis ning nad korjasid kokku ülejäänud palasid seitse moonakorvitäit .
41008009	Seal oli aga umbes neli tuhat meest . Lõpuks saatis ta nad ära .
41008010	Ja otsekohe astus ta koos oma jüngritega paati ning tuli Dalmanuuta aladele .
41008011	Siin ilmusid välja variserid ja hakkasid temaga vaidlema , nõudes temalt tundemärki taevast , et teda proovile panna .
41008012	Seepeale ohkas ta raskelt oma vaimus ja ütles : ” Miks otsib see põlvkond tundemärki ? Ma ütlen , ja see on tõsi : sellele põlvkonnale ei anta mingit tundemärki . ”
41008013	Siis jättis ta nad sinnapaika , astus jälle paati ja sõitis vastaskaldale .
41008014	Juhtus aga nii , et nad unustasid leiba kaasa võtta ja neil polnud paadis midagi peale ühe leiva .
41008015	Ja ta keelas neid selge sõnaga , öeldes : ” Hoidke silmad lahti ja olge valvsad variseride juuretise suhtes ja Herodese juuretise suhtes . ”
41008016	Siis nad hakkasid omavahel vaidlema selle üle , miks neil pole leiba .
41008017	Seda märgates ütles ta neile : ” Miks te vaidlete selle üle , et teil pole leiba ? Kas te ikka veel ei taipa ega saa aru ? Kas teil on oma südames raskusi mõistmisega ?
41008018	’ Silmad teil küll on , aga kas te ei näe ; kõrvad teil küll on , aga kas te ei kuule ? ’ Ja kas te ei mäleta ,
41008019	kui ma murdsin viis leiba viiele tuhandele mehele , mitu korvitäit ülejäänud palasid te kogusite ? ” Nad vastasid talle : ” Kaksteist . ”
41008020	” Kui ma murdsin seitse leiba neljale tuhandele mehele , mitu moonakorvitäit ülejäänud palasid te siis kogusite ? ” Ja nad ütlesid talle : ” Seitse . ”
41008021	Seepeale ütles ta neile : ” Kas te ikka veel ei saa aru ? ”
41008022	Nüüd jõudsid nad Betsaidasse . Siin tõid inimesed tema juurde ühe pimeda mehe ja anusid , et ta puudutaks teda .
41008023	Ta võttis pimedal käest kinni , viis ta külast välja , ja olles sülitanud tema silmadele , pani ta oma käed tema peale ning küsis temalt : ” Kas sa näed midagi ? ”
41008024	Mees vaatas üles ja ütles : ” Ma näen inimesi , sest ma näen midagi , mis on puude moodi , aga need kõnnivad ringi . ”
41008025	Siis ta pani oma käed uuesti mehe silmadele , ja mees nägi selgesti ja sai terveks ning suutis vaadates kõike eristada .
41008026	Seejärel ta saatis tema koju , öeldes : ” Ära mine külasse . ”
41008027	Jeesus ja ta jüngrid läksid nüüd Filippuse Kaisarea küladesse ning teel hakkas ta oma jüngreid küsitlema : ” Kelle ütlevad inimesed mind olevat ? ”
41008028	Nad vastasid talle : ” Ristija Johannese , teised Eelija , kolmandad ühe prohvetitest . ”
41008029	Siis küsis ta neilt : ” Aga teie , kelleks teie mind peate ? ” Peetrus vastas talle : ” Sina oled Kristus . ”
41008030	Seejärel keelas ta neid kõvasti , et nad kellelegi temast ei räägiks .
41008031	Samuti hakkas ta neile õpetama , et inimese Poeg peab taluma palju kannatusi ning kõrvale heidetama vanemate ja peapreestrite ja kirjatundjate poolt ning tapetama ja kolm päeva hiljem üles tõusma .
41008032	Ta kõneles sellest täiesti otse . Aga Peetrus viis ta kõrvale ja hakkas talle etteheiteid tegema .
41008033	Ta pöördus , vaatas oma jüngreid ja tõreles Peetrusega : ” Eemale minust , Saatan , sest sa ei mõtle mitte Jumala mõtteid , vaid inimeste mõtteid ! ”
41008034	Nüüd kutsus ta rahvahulga enda juurde koos oma jüngritega ja ütles neile : ” Kui keegi tahab käia minu järel , siis ta salaku end maha ja kandku oma piinaposti ning järgigu mind pidevalt .
41008035	Sest kes tahab oma hinge päästa , kaotab selle , aga kes kaotab oma hinge minu ja hea sõnumi pärast , päästab selle .
41008036	Tõesti , mis kasu on inimesel sellest , kui ta saab endale kogu maailma ja kaotab oma hinge ?
41008037	Mida on inimesel tegelikult anda oma hinge eest ?
41008038	Sest kes häbeneb mind ja minu sõnu selle abielurikkuja ja patuse põlvkonna seas , seda häbeneb ka inimese Poeg , kui ta tuleb oma Isa auhiilguses koos oma pühade inglitega . ”
41009001	Veel ütles ta neile : ” Ma ütlen teile , ja see on tõsi : mõned neist , kes siin seisavad , ei maitse surma enne , kui nad näevad Jumala kuningriiki juba oma väes tulnud olevat . ”
41009002	Niisiis võttis Jeesus kuus päeva hiljem endaga kaasa Peetruse , Jaakobuse ja Johannese ning viis nad üles kõrgele mäele , kus nad olid omaette . Ja ta muudeti nende ees ,
41009003	ja ta pealisriided hakkasid kiiskama ja läksid palju valgemaks , kui ükski pesupesija maa peal neid suudaks valgendada .
41009004	Samuti ilmus neile Eelija koos Moosesega ja need vestlesid Jeesusega .
41009005	Seepeale ütles Peetrus Jeesusele : ” Rabi , meil on siin hea olla , las me püstitame kolm telki : ühe sinule ja ühe Moosesele ja ühe Eelijale . ”
41009006	Ta ei teadnud õigupoolest , mida öelda , sest nad olid väga hirmunud .
41009007	Ja tekkis pilv , mis neid varjas , ja pilvest kostis hääl : ” See on minu armas Poeg , kellel on minu heakskiit . Teda kuulake ! ”
41009008	Järsku aga , kui nad ringi vaatasid , ei näinud nad enda juures enam kedagi peale Jeesuse .
41009009	Kui nad mäelt alla tulid , keelas ta neid selge sõnaga , et nad ei räägiks nähtust kellelegi enne , kui inimese Poeg on surmast üles tõusnud .
41009010	Ja nad hoidsid selle sõna oma südames , aga arutasid omavahel , mida see surmast üles tõusmine küll tähendab .
41009011	Ja nad küsisid temalt : ” Miks kirjatundjad ütlevad , et esmalt peab tulema Eelija ? ”
41009012	Ta ütles neile : ” Eelija tuleb tõesti esmalt ja taastab kõik ; aga kuidas on see seotud sellega , mida on kirjutatud inimese Poja kohta , et ta peab taluma palju kannatusi ja et teda ei peeta kellekski ?
41009013	Aga ma ütlen teile : Eelija on tegelikult juba tulnud , ja nad tegid temaga kõike , mida tahtsid , nagu tema kohta on kirjutatud . ”
41009014	Kui nad nüüd teistele jüngritele lähenesid , märkasid nad suurt rahvahulka nende ümber ja kirjatundjaid nendega vaidlemas .
41009015	Aga niipea kui rahvahulk teda märkas , üllatusid nad kõik väga ning jooksid tema juurde ja hakkasid teda tervitama .
41009016	Ja ta küsis neilt : ” Mille üle te nendega vaidlete ? ”
41009017	Üks rahva hulgast vastas talle : ” Õpetaja , ma tõin oma poja sinu juurde , sest temas on kõnevõimetuks tegev vaim ;
41009018	ning kus tahes see ta oma valdusse võtab , paiskab ta poisi maha , nii et too ajab vahtu välja ja krigistab hambaid ja jääb jõuetuks . Ma ütlesin sinu jüngritele , et nad selle välja ajaksid , aga nad ei suutnud . ”
41009019	Seepeale ütles ta neile : ” Oh uskmatu põlvkond , kui kaua pean ma veel teiega olema ? Kui kaua pean ma teid taluma ? Tooge ta minu juurde . ”
41009020	Nii tõid nad poisi tema juurde . Aga kui vaim Jeesust nägi , tekitas ta kohe lapsele krambihoo , ja kui too oli maha langenud , vähkres ta ringi , ajades vahtu välja .
41009021	Ja Jeesus küsis tema isalt : ” Kui kaua tal selline asi on olnud ? ” See vastas : ” Lapsest saati ;
41009022	ikka ja jälle viskab ta poisi tulle ja vette , et ta ära tappa . Ent kui sa võid midagi teha , siis tunne meile kaasa ja aita meid . ”
41009023	Jeesus sõnas talle : ” Sa ütled : ’ Kui sa võid ’ ! Kõik on ju võimalik sellele , kes usub . ”
41009024	Otsekohe hüüatas selle lapse isa : ” Ma usun ! Aita mind seal , kus mul jääb usust puudu ! ”
41009025	Kui nüüd Jeesus märkas , et rahvast jookseb kokku nende juurde , tõreles ta ebapuhta vaimuga , öeldes talle : ” Sa kõnevõimetuks ja kurdiks tegev vaim , ma käsin sind , et sa läheksid temast välja ega tuleks enam tema sisse ! ”
41009026	Ja kui see oli karjunud ja tekitanud talle tugeva krambihoo , tuli see välja ; ja poiss jäi otsekui surnuks , nii et suurem osa neist ütles : ” Ta on surnud ! ”
41009027	Aga Jeesus võttis poisil käest kinni ja aitas ta üles , ja see tõusis .
41009028	Kui ta oli läinud ühte majja , küsisid ta jüngrid temalt omavahel olles : ” Miks meie ei suutnud teda välja ajada ? ”
41009029	Ja ta ütles neile : ” Niisugused nagu see ei lähe välja muidu kui palve abil . ”
41009030	Nad lahkusid sealt ja läksid läbi Galilea , aga ta ei tahtnud , et keegi sellest teada saaks .
41009031	Sest ta õpetas oma jüngreid ja ütles neile : ” Inimese Poeg peab antama inimeste kätte ja nad tapavad ta , kuid olgugi et ta tapetakse , tõuseb ta kolm päeva hiljem üles . ”
41009032	Aga nad ei saanud nendest sõnadest aru ja nad kartsid talle küsimusi esitada .
41009033	Ja nad tulid Kapernauma . Kui ta nüüd majas sees oli , küsis ta neilt : ” Mille üle te teel vaidlesite ? ”
41009034	Nad vaikisid , sest nad olid tee peal omavahel vaielnud selle üle , kes on suurem .
41009035	Siis istus ta maha , kutsus need kaksteist ja ütles neile : ” Kui keegi tahab olla esimene , peab ta olema kõige viimane ja kõikide teenija . ”
41009036	Ja ta võttis ühe väikse lapse , pani ta nende keskele seisma , võttis tal ümbert kinni ja ütles neile :
41009037	” Kes võtab vastu ühe sellise lapse minu nimel , võtab vastu ka minu ; ja kes võtab vastu minu , ei võta vastu üksnes mind , vaid ka selle , kes on mu saatnud . ”
41009038	Johannes ütles talle : ” Õpetaja , me nägime üht meest sinu nimel deemoneid välja ajamas ja me püüdsime teda takistada , sest ta ei käi koos meiega . ”
41009039	Ent Jeesus ütles : ” Ärge püüdke teda takistada , sest pole kedagi , kes teeb mõne vägeva teo minu nimel ja saaks kohe seejärel rääkida minust halba ;
41009040	sest kes ei ole meie vastu , on meie poolt .
41009041	Sest kes annab teile juua kruusitäie vett sel põhjusel , et te kuulute Kristusele , ma ütlen teile , ja see on tõsi : ta ei jää ilma oma tasust .
41009042	Aga kes paneb komistama ühe neist väikestest , kes usuvad , sellele oleks parem , et tema kaela pandaks eesliga ringiaetav veskikivi ja et ta heidetaks merre .
41009043	Ja kui su käsi on sulle komistuseks , siis raiu see ära ; sulle on parem vigasena minna ellu , kui et koos kahe käega minna Gehennasse , tulle , mida ei saa kustutada .
41009045	Ja kui su jalg on sulle komistuseks , siis raiu see ära ; sulle on parem , et sa lähed lombakana ellu , kui et sind koos kahe jalaga heidetakse Gehennasse .
41009047	Ja kui su silm on sulle komistuseks , siis viska see minema ; sulle on parem , et sa lähed ühe silmaga Jumala kuningriiki , kui et sind koos kahe silmaga heidetakse Gehennasse ,
41009048	kus nende vaglad ei sure ja tuld ei kustutata .
41009049	Sest igaüht peab tulega soolatama .
41009050	Sool on hea ; aga kui sool kaotab oma toime , siis millega te selle jälle soolaseks teete ? Olgu teil soola enestes ja pidage omavahel rahu . ”
41010001	Ta tõusis ja tuli sealt Judea piirialadele ja üle Jordani , ning taas tulid rahvahulgad tema juurde kokku , ja nagu tal tavaks oli , hakkas ta neid jälle õpetama .
41010002	Variserid astusid nüüd ligi ja hakkasid tema proovile panemiseks küsima selle kohta , kas mehel on lubatud naisest lahutada .
41010003	Vastuseks ütles ta neile : ” Mida Mooses käskis teil teha ? ”
41010004	Nad ütlesid : ” Mooses lubas kirjutada lahutustunnistuse , et naine endast lahutada . ”
41010005	Aga Jeesus ütles neile : ” Teie südame kanguse pärast kirjutas ta teile selle käsu .
41010006	Ent loomise alguses ’ tegi Ta nad meheks ja naiseks .
41010007	Seetõttu jätab mees oma isa ja ema ,
41010008	ja need kaks saavad üheks lihaks ’ ; nii et nad pole enam mitte kaks , vaid üks liha .
41010009	Seega , mis Jumal on kokku pannud , seda inimene ärgu lahutagu . ”
41010010	Kui nad jälle majas olid , hakkasid jüngrid talle selle kohta küsimusi esitama .
41010011	Ja tema ütles neile : ” Kes naise endast lahutab ja abiellub teisega , see rikub abielu tema vastu ;
41010012	ja kui naine , olles oma mehest lahutanud , abiellub teisega , siis rikub ta abielu . ”
41010013	Nüüd hakkasid inimesed tooma tema juurde väikseid lapsi , et ta neid puudutaks , kuid jüngrid tõrelesid toojatega .
41010014	Seda nähes oli Jeesus nördinud ja ütles neile : ” Las väiksed lapsed tulevad minu juurde , ärge püüdke neid peatada , sest nendesugustele kuulub Jumala kuningriik .
41010015	Ma ütlen teile , ja see on tõsi : kes ei võta Jumala kuningriiki vastu nagu väike laps , ei pääse sinna mingil juhul . ”
41010016	Ja ta embas lapsi ning õnnistas neid , pannes oma käed nende peale .
41010017	Ja kui ta minekule asus , jooksis tema juurde üks mees , langes ta ette põlvili ja küsis temalt : ” Hea Õpetaja , mida ma pean tegema , et pärida igavene elu ? ”
41010018	Jeesus ütles talle : ” Miks sa mind heaks nimetad ? Keegi muu pole hea kui vaid üks — Jumal .
41010019	Sa tead käske : ’ Ära mõrva , ära riku abielu , ära varasta , ära anna valetunnistust , ära peta , austa oma isa ja ema ’ . ”
41010020	Mees ütles talle : ” Õpetaja , kõike seda olen ma pidanud noorest peale . ”
41010021	Jeesus vaatas teda , ja tundes armastust tema vastu , ütles talle : ” Üks asi on sul puudu : mine müü ära kõik , mis sul on , ja anna raha vaestele , et sul oleks varandus taevas , ning tule ja järgi mind . ”
41010022	Aga too jäi nende sõnade peale nukraks ja läks kurvalt ära , sest tal oli palju vara .
41010023	Jeesus vaatas ringi ja ütles oma jüngritele : ” Kui raske on küll neil , kellel on palju raha , minna Jumala kuningriiki ! ”
41010024	Aga jüngrid üllatusid tema sõnadest . Siis ütles Jeesus neile uuesti : ” Lapsed , kui raske on küll jõuda Jumala kuningriiki !
41010025	Kaamelil on kergem minna läbi nõelasilma kui rikkal jõuda Jumala kuningriiki . ”
41010026	Nad hämmastusid veel rohkem ja küsisid temalt : ” Kes siis üldse võib pääseda ? ”
41010027	Jeesus vaatas neile otsa ja ütles : ” Inimestel on see võimatu , aga mitte Jumalal , sest Jumalal on kõik võimalik . ”
41010028	Peetrus ütles talle : ” Vaata , me oleme jätnud kõik maha ja oleme järginud sind . ”
41010029	Jeesus ütles : ” Ma ütlen teile , ja see on tõsi : ei ole kedagi , kes on maha jätnud maja või vennad või õed või ema või isa või lapsed või põllud minu pärast ja hea sõnumi pärast
41010030	ega saaks nüüdsel ajal sajakordselt maju ja vendi ja õdesid ja emasid ja lapsi ja põlde , koos tagakiusamistega , ja tulevasel ajastul igavest elu .
41010031	Ent paljud esimesed jäävad viimasteks ja viimased saavad esimesteks . ”
41010032	Nüüd läksid nad teed mööda üles Jeruusalemma ja Jeesus kõndis nende ees ; nad olid hämmastunud , aga need , kes neile järgnesid , hakkasid kartma . Veel kord kutsus ta need kaksteist kõrvale ja hakkas neile rääkima sellest , mis talle peab osaks saama :
41010033	” Vaata , me läheme üles Jeruusalemma , ja inimese Poeg antakse peapreestrite ja kirjatundjate kätte ning need mõistavad ta surma ja annavad ta muulaste kätte ,
41010034	ja need pilkavad teda ja sülitavad tema peale ja piitsutavad teda ning tapavad ta , aga kolm päeva hiljem tõuseb ta üles . ”
41010035	Ja Jaakobus ja Johannes , kaks Sebedeuse poega , astusid tema juurde ning ütlesid talle : ” Õpetaja , me tahame , et sa meile teeksid , mida iganes me sinult palume . ”
41010036	Ta küsis neilt : ” Mida te tahate , et ma teile teeksin ? ”
41010037	Nad ütlesid talle : ” Luba , et me istuksime üks su paremal ja teine su vasakul käel sinu auhiilguses . ”
41010038	Aga Jeesus ütles neile : ” Te ei tea , mida te palute . Kas te suudate juua sellest karikast , millest mina joon , või saada ristitud selle ristimisega , millega mind ristitakse ? ”
41010039	Nad ütlesid talle : ” Suudame küll . ” Seepeale ütles Jeesus neile : ” Te joote sellest karikast , millest mina joon , ja teid ristitakse selle ristimisega , millega mind ristitakse .
41010040	Ent istuda minust paremale või vasakule — see ei ole minu anda , vaid need kohad kuuluvad neile , kellele need on valmistatud . ”
41010041	Kui nüüd teised kümme sellest kuulsid , said nad Jaakobuse ja Johannese peale pahaseks .
41010042	Aga Jeesus kutsus nad enda juurde ja ütles neile : ” Te teate , et need , keda peetakse rahvaste valitsejateks , peremehetsevad nende üle ja nende suured ülemad võimutsevad nende üle .
41010043	Teie seas aga nii ei ole , vaid kes tahab saada teie seas suureks , peab olema teie teenija ,
41010044	ja kes tahab olla teie seas esimene , peab olema kõikide ori .
41010045	Sest isegi inimese Poeg ei ole tulnud mitte selleks , et teda teenitaks , vaid teenima ja andma oma hinge lunastushinnaks paljude eest . ”
41010046	Ja nad tulid Jeerikosse . Aga kui tema ja ta jüngrid koos üsna suure rahvahulgaga Jeerikost välja läksid , istus tee ääres pime kerjus Bartimeus ( Timeuse poeg ) .
41010047	Kui ta kuulis , et see on naatsaretlane Jeesus , hakkas ta karjuma : ” Taaveti Poeg , Jeesus , halasta mu peale ! ”
41010048	Seepeale käskisid paljud tal vait jääda , aga tema karjus veel rohkem : ” Taaveti Poeg , halasta mu peale ! ”
41010049	Siis Jeesus peatus ja ütles : ” Kutsuge ta siia . ” Nad kutsusidki pimeda mehe , öeldes talle : ” Ole julge , tõuse üles , ta kutsub sind . ”
41010050	Too heitis oma pealisrõiva seljast , hüppas jalule ja läks Jeesuse juurde .
41010051	Ja Jeesus küsis temalt : ” Mida sa tahad , et ma sulle teeksin ? ” Pime mees ütles talle : ” Rabbuuni , luba mul nägemine tagasi saada . ”
41010052	Ja Jeesus ütles talle : ” Mine , sinu usk on sind terveks teinud . ” Ja otsekohe sai ta nägemise tagasi ja hakkas teed mööda tema järel minema .
41011001	Kui nad jõudsid nüüd Jeruusalemma lähedale , Betfagesse ja Betaaniasse Õlimäel , saatis ta teele kaks jüngrit
41011002	ja ütles neile : ” Minge sinna külla , mis eemalt paistab , ja niipea kui te sinna jõuate , leiate kinniseotud sälu , kelle seljas ükski inimene pole veel istunud ; päästke ta lahti ja tooge siia .
41011003	Ja kui keegi ütleb teile : ’ Miks te seda teete ? ’ , siis öelge : ’ Issandal on teda vaja , ja ta saadab selle kohe tagasi ’ . ”
41011004	Nad läksidki ja leidsid väljast sälu , kes oli kõrvaltänaval seotud ukse juurde , ja nad päästsid ta lahti .
41011005	Aga mõned neist , kes seal seisid , ütlesid neile : ” Mis te õige teete , et te sälu lahti päästate ? ”
41011006	Nad vastasid neile täpselt nii , nagu Jeesus oli öelnud , ja neil lasti minna .
41011007	Ja nad tõid sälu Jeesuse juurde ning panid oma pealisriided selle üle , ja ta istus selle selga .
41011008	Samuti laotasid paljud oma pealisriided tee peale , teised aga raiusid väljadelt haljaid oksi .
41011009	Ja need , kes käisid ees ja taga , hüüdsid aina : ” Päästa , me palume ! Õnnistatud on see , kes tuleb Jehoova nimel !
41011010	Õnnistatud on meie Isa Taaveti kuningriik , mis tuleb ! Päästa , me palume sind , kes oled ülal kõrgustes ! ”
41011011	Ja ta jõudis Jeruusalemma , templisse ; ning ta silmitses ümberringi kõike , ja kuna oli juba hiline tund , läks ta koos nende kaheteistkümnega Betaaniasse .
41011012	Järgmisel päeval , kui nad olid Betaaniast lahkunud , tundis ta nälga .
41011013	Ja ta märkas eemalt tee ääres viigipuud , mis oli lehes , ja läks vaatama , kas ta leiab sealt midagi . Aga kui ta selle juurde jõudis , ei leidnud ta midagi peale lehtede , sest ei olnud viigimarjade aeg .
41011014	Seepeale ütles ta puule : ” Ärgu enam iial keegi sinust vilja söögu ! ” Ja tema jüngrid kuulsid seda .
41011015	Nüüd jõudsid nad Jeruusalemma . Seal läks ta templisse ning hakkas välja ajama kõiki , kes templis müüsid ja ostsid , ning ta lükkas ümber rahavahetajate lauad ja tuvimüüjate pingid ;
41011016	ja ta ei lubanud kellelgi asju läbi templi kanda ,
41011017	vaid õpetas , öeldes : ” Kas pole mitte kirjutatud : ’ Minu koda hakatakse hüüdma palvekojaks kõigile rahvastele ’ ? Aga teie olete teinud selle röövlikoopaks ! ”
41011018	Ja peapreestrid ja kirjatundjad kuulsid sellest , ja nad hakkasid otsima võimalust ta ära tappa , kuna nad kartsid teda , sest kogu rahvas oli tema õpetusest jätkuvalt hämmastuses .
41011019	Ja õhtu saabudes läksid nad linnast välja nagu tavaliselt .
41011020	Aga varahommikul nägid nad mööda minnes , et viigipuu on juba juurteni ära kuivanud .
41011021	Siis Peetrus , kes seda mäletas , ütles talle : ” Rabi , vaata , viigipuu , mille sa needsid , on ära kuivanud . ”
41011022	Ja Jeesus vastas neile : ” Olgu teil usku Jumalasse .
41011023	Ma ütlen teile , ja see on tõsi , et kes ütleb sellele mäele : ’ Tõuse paigast ja lange merre ’ ega kahtle oma südames , vaid usub , et see , mis ta ütleb , saab teoks , siis nii lähebki .
41011024	Seepärast ma ütlen teile : kõik , mida te palves palute ja küsite , uskuge , et see on teil niisama hästi kui käes , ja te saategi .
41011025	Ja kui te seisate ja palvetate , siis andke andeks kõik , mis teil on kellegi vastu , et teie Isa , kes on taevas , võiks ka teile teie väärsammud andeks anda . ”
41011027	Ja nad tulid jälle Jeruusalemma . Ja kui ta templis jalutas , tulid tema juurde peapreestrid ja kirjatundjad ja vanemad
41011028	ning hakkasid talle ütlema : ” Mis õigusega sa neid tegusid teed ? Või kes on sulle nende tegude tegemiseks voli andnud ? ”
41011029	Jeesus ütles neile : ” Mul on ka teile üks küsimus . Vastake mulle , siis ütlen minagi teile , mis õigusega ma neid tegusid teen .
41011030	Kas Johannese ristimine oli taevast või inimestest ? Vastake mulle . ”
41011031	Nii hakkasid nad omavahel arutama : ” Kui me ütleme : ’ Taevast ’ , siis ütleb ta : ’ Mispärast te siis teda ei uskunud ? ’
41011032	Aga kas me tihkame öelda : ’ Inimestest ’ ? ” Nad kartsid rahvahulka , sest kõik arvasid , et Johannes oli tõesti olnud prohvet .
41011033	Seetõttu vastasid nad Jeesusele : ” Meie ei tea . ” Ja Jeesus ütles neile : ” Ega minagi siis teile ütle , mis õigusega ma neid tegusid teen . ”
41012001	Samuti hakkas ta neile rääkima piltlike näidetega : ” Üks inimene rajas viinamarjaistanduse ja tegi selle ümber aia ja kaevas sinna süvendi surutõrre jaoks ja ehitas torni ning andis aednike kätte rendile ja rändas ise võõrsile .
41012002	Parajal ajal saatis ta nende aednike juurde ühe orja , et see tooks aednikelt istanduse vilju .
41012003	Aga nad võtsid selle kinni , peksid läbi ja saatsid minema tühjade kätega .
41012004	Ja ta saatis teisegi orja nende juurde ; ning sellele lõid nad vastu pead ja teotasid teda .
41012005	Ja ta saatis veel ühe , ja selle nad tapsid ; ja palju teisi , kellest osa nad peksid läbi ja osa tapsid .
41012006	Üks oli tal veel — armas poeg . Ta saatis tema nende juurde viimasena , öeldes : ’ Küllap nad mu pojast lugu peavad . ’
41012007	Aga need aednikud rääkisid omavahel : ’ See on pärija . Tulge , tapame ta ära ja pärand saab meile . ’
41012008	Niisiis võtsid nad ta kinni ja tapsid ära ning viskasid istandusest välja .
41012009	Mida teeb nüüd istanduse omanik ? Ta tuleb ja hukkab need aednikud ning annab viinamarjaistanduse teistele .
41012010	Kas te pole iial lugenud seda kirjakohta : ’ Kivi , mille ehitajad kõrvale heitsid , on saanud peamiseks nurgakiviks .
41012011	Jehoova käest on see tulnud ja on imeline meie silmis ’ ? ”
41012012	Siis hakkasid nad otsima võimalust teda kinni võtta , aga nad kartsid rahvahulka , sest nad taipasid , et ta oli rääkinud selle piltliku näite nende kohta . Nii jätsid nad ta sinnapaika ja läksid ära .
41012013	Järgmiseks saatsid nad tema juurde mõned variserid ja Herodese pooldajad , et teda sõnadest lõksu püüda .
41012014	Kui need kohale jõudsid , ütlesid nad talle : ” Õpetaja , me teame , et sa oled tõemeelne ega lase end kellestki kõigutada , sest sa ei otsusta inimeste üle nende välimuse järgi , vaid õpetad Jumala teed kooskõlas tõega . Kas on õige maksta keisrile pearahamaksu või mitte ?
41012015	Kas meil tuleb maksta või ei tule ? ” Nähes läbi , et nad on silmakirjalikud , ütles ta neile : ” Miks te mind kiusate ? Tooge mulle näha üks denaar . ”
41012016	Nad tõidki ühe . Ja ta küsis neilt : ” Kelle kujutis ja pealiskiri see on ? ” Nad vastasid talle : ” Keisri . ”
41012017	Siis ütles Jeesus : ” Makske tagasi keisrile , mis kuulub keisrile , ja Jumalale , mis kuulub Jumalale ! ” Ja nad imestasid tema sõnade üle .
41012018	Nüüd tulid tema juurde saduserid , kes ütlevad , et ülestõusmist ei ole , ja nad küsisid temalt :
41012019	” Õpetaja , Mooses kirjutas meile , et kui kellegi vend sureb ja temast jääb maha naine , aga ei jää last , peab ta vend võtma selle naise ja soetama temaga oma vennale järglase .
41012020	Oli seitse venda ; ja esimene võttis naise , aga kui ta suri , ei jäänud temast maha järglast .
41012021	Ja teine võttis selle naise , aga suri , jätmata endast järglast ; ja kolmandaga juhtus niisamuti .
41012022	Ja kõik seitse jäid ilma järglaseta . Kõige viimasena suri ka naine .
41012023	Kelle naiseks nendest saab ta ülestõusmises ? On ta ju olnud kõigi nende seitsme naine . ”
41012024	Jeesus ütles neile : ” Kas te ei eksi mitte sellepärast , et te ei tunne pühakirja ega Jumala väge ?
41012025	Sest kui surnud üles tõusevad , siis nad ei võta naisi ega lähe mehele , vaid on nagu inglid taevas .
41012026	Mis aga puutub surnutesse , et nad üles äratatakse , siis kas te pole lugenud Moosese raamatust okaspõõsa lugu , kuidas Jumal talle ütles : ’ Mina olen Aabrahami Jumal ja Iisaki Jumal ja Jaakobi Jumal ’ ?
41012027	Tema pole mitte surnute , vaid elavate Jumal . Te eksite küll väga . ”
41012028	Nüüd üks kirjatundjatest , kes oli sinna tulnud ning kuulnud neid vaidlemas ja teadis , et ta oli neile hästi vastanud , küsis temalt : ” Milline on kõikidest käskudest esimene ? ”
41012029	Jeesus vastas : ” Esimene on : ’ Kuule , Iisrael , Jehoova , meie Jumal , on üksainus Jehoova ,
41012030	ja sa pead armastama Jehoovat , oma Jumalat , kogu oma südamega ja kogu oma hingega ja kogu oma mõistusega ja kogu oma jõuga . ’
41012031	Teine on see : ’ Sa pead armastama oma ligimest nagu iseennast . ’ Mingit muud neist suuremat käsku ei ole . ”
41012032	Kirjatundja ütles talle : ” Õpetaja , sa ütlesid hästi ja kooskõlas tõega : ’ Tema on üksainus ja ei ole kedagi teist peale Tema ’ ;
41012033	ja et armastada teda kogu südamega ja kogu mõistusega ning armastada ligimest nagu iseennast on väärt kaugelt rohkem kui kõik põletusohvrid ja muud ohvrid . ”
41012034	Kui nüüd Jeesus nägi , et too vastas arukalt , ütles ta temale : ” Sa ei ole kaugel Jumala kuningriigist . ” Aga kellelgi polnud julgust temalt enam midagi küsida .
41012035	Ent kõige selle peale vastas Jeesus templis õpetades : ” Kuidas kirjatundjad ütlevad , et Kristus on Taaveti poeg ?
41012036	Püha vaimu kaudu ütles ju Taavet ise : ’ Jehoova ütles minu Isandale : ” Istu mu paremale käele , kuni ma panen su vaenlased su jalge alla ” . ’
41012037	Taavet ise nimetab teda Isandaks — kuidas ta siis saab olla tema poeg ? ” Ja suur rahvahulk kuulas teda hea meelega .
41012038	Ja ta jätkas nende õpetamist , öeldes : ” Olge ettevaatlikud kirjatundjate suhtes , kes tahavad pikkades rüüdes ringi käia ja tahavad tervitusi turuplatsidel
41012039	ning esimesi istmeid sünagoogides ja kõige silmapaistvamaid kohti õhtusöökidel .
41012040	Just nemad neelavad alla lesknaiste majad ja esitavad silmakirjaks pikki palveid ; nad saavad seda rängema kohtuotsuse . ”
41012041	Ja ta istus maha sinna , kust varalaekad näha olid , ning asus silmitsema , kuidas rahvas raha varalaegastesse paneb ; ja paljud rikkad panid palju münte .
41012042	Siis tuli üks vaene lesknaine ja pani kaks väikest münti , mis on väga väikse väärtusega .
41012043	Ta kutsus oma jüngrid enda juurde ja ütles neile : ” Ma ütlen teile , ja see on tõsi , et see vaene lesknaine pani rohkem kui kõik , kes raha varalaegastesse panevad ;
41012044	sest need kõik panid sellest , mis neil on üle , aga tema pani oma puudusest kõik , mis tal oli , kogu oma elatise . ”
41013001	Kui ta templist välja läks , ütles üks tema jüngritest talle : ” Õpetaja , vaata , missugused kivid ja missugused ehitised ! ”
41013002	Aga Jeesus ütles talle : ” Kas sa näed neid suuri ehitisi ? Ei jäeta siin kivi kivi peale , mida ümber ei paisataks . ”
41013003	Ja kui ta istus Õlimäel , kust tempel näha oli , hakkasid Peetrus ja Jaakobus ja Johannes ja Andreas temalt omavahel olles küsima :
41013004	” Ütle meile , millal see kõik aset leiab ja mis on tundemärgiks , kui kõik see peab lõpule jõudma ? ”
41013005	Nii hakkas Jeesus neile rääkima : ” Vaadake ette , et keegi teid ei eksitaks .
41013006	Paljud tulevad minu nime all ja ütlevad : ’ Mina olen see , ’ ning eksitavad paljusid .
41013007	Lisaks , kui te kuulete sõjakära ja sõnumeid sõdadest , ärge lööge kartma , sest see kõik peab toimuma , aga lõpp ei ole veel käes .
41013008	Sest rahvas tõuseb rahva vastu ja kuningriik kuningriigi vastu , tuleb maavärinaid ühes paigas teise järel , tuleb näljahädasid . Need on sünnitusvalude algus .
41013009	Mis teisse puutub , siis vaadake ette ; teid antakse kohalikesse kohtutesse ja pekstakse sünagoogides ja pannakse seisma maavalitsejate ja kuningate ette minu pärast , neile tunnistuseks .
41013010	Samuti peab kõigi rahvaste seas esmalt kuulutatama head sõnumit .
41013011	Aga kui nad viivad teid kaasa , et teid üles anda , siis ärge muretsege ette , mida rääkida ; vaid mida teile sel tunnil antakse , seda rääkige , sest mitte teie pole need , kes räägivad , vaid püha vaim .
41013012	Lisaks annab vend surma venna ja isa lapse ning lapsed tõusevad vanemate vastu ja saadavad nad surma ;
41013013	ja te olete kõigi vihaalused minu nime pärast . Aga kes lõpuni vastu peab , see päästetakse .
41013014	Ent kui te märkate jäledat laastajat seismas seal , kus see ei peaks seisma ( lugeja pangu teraselt tähele ) , siis need , kes on Judeas , põgenegu mägedele .
41013015	Kes on katusel , ärgu tulgu alla ega mingu oma majja sealt midagi võtma ,
41013016	ja kes on põllul , ärgu mingu tagasi mahajäänud asjade juurde oma pealisrõivast võtma .
41013017	Häda rasedatele naistele ja nendele , kes imetavad last neil päevil !
41013018	Palvetage , et see ei juhtuks talvel ;
41013019	sest need päevad saavad olema sellise viletsuse päevad , mille sarnast ei ole olnud Jumala loomistöö algusest kuni selle ajani ega tule enam kunagi .
41013020	Tõepoolest , kui Jehoova ei oleks neid päevi kärpinud , ei pääseks ükski liha . Aga äravalitute pärast , kelle ta on valinud , on ta neid päevi kärpinud .
41013021	Samuti , kui keegi ütleb teile : ’ Vaata , Kristus on siin ! ’ , ’ Vaata , ta on seal ! ’ , siis ärge uskuge seda .
41013022	Sest valekristusi ja valeprohveteid tõuseb ning need teevad tundemärke ja imesid , et viia eksiteele , kui võimalik , äravalituid .
41013023	Teie olge siis ettevaatlikud ; ma olen teile kõigest sellest ette rääkinud .
41013024	Aga neil päevil , pärast seda viletsust , pimeneb päike ning kuu ei anna oma valgust
41013025	ja tähed langevad taevast ja taeva vägesid kõigutatakse .
41013026	Ja siis nad näevad inimese Poega tulevat pilvedes suure väe ja auhiilgusega .
41013027	Ja siis saadab ta välja inglid ja kogub oma äravalitud kokku nelja tuule poolt , maa äärest taeva ääreni .
41013028	Ent õppige viigipuu piltlikust näitest : niipea kui selle võrsed lähevad punga ja hakkavad lehti ajama , te teate , et suvi on ligidal .
41013029	Samuti teie , kui te näete seda kõike toimumas , teadke , et ta on lähedal , ukse ees .
41013030	Ma ütlen teile , ja see on tõsi , et mingil juhul ei kao see põlvkond enne , kui see kõik toimub .
41013031	Taevas ja maa kaovad , aga minu sõnad ei kao .
41013032	Seda päeva või tundi ei tea keegi , ei inglid taevas ega Poeg , ainult Isa .
41013033	Vaadake ette , püsige ärkvel , sest te ei tea , millal määratud aeg saabub .
41013034	Nagu üks inimene rändas võõrale maale ja jättis enda maja oma orjade hoolde , andes igaühele tema töö , ning käskis uksehoidjal valvel püsida .
41013035	Seepärast püsige valvel , sest te ei tea , millal majaisand tuleb , kas päeva lõpul või keskööl või kukelaulu ajal või varahommikul ;
41013036	et kui ta äkitselt saabub , ei leiaks ta teid magamast .
41013037	Aga mida ma ütlen teile , ütlen ma kõigile : püsige valvel ! ”
41014001	Paasapühani ja hapnemata leibade pühani jäi nüüd veel kaks päeva . Ja peapreestrid ja kirjatundjad otsisid võimalust , kuidas teda pettuse abil kinni võtta ja ära tappa ,
41014002	sest nad ütlesid korduvalt : ” Mitte pühade ajal , muidu võivad rahva seas rahutused tekkida . ”
41014003	Ja kui ta oli Betaanias , endise pidalitõbise Siimoni majas külitades söömas , tuli üks naine , kaasas alabasterpudel healõhnalist õli , ehtsat nardi , mis oli väga kallis . Naine murdis alabasterpudeli lahti ja hakkas õli talle pea peale valama .
41014004	Seejärel väljendasid mõned omavahel nördimust : ” Miks küll seda healõhnalist õli niimoodi raisata ?
41014005	Sest selle healõhnalise õli oleks võinud rohkem kui kolmesaja denaari eest maha müüa ja raha vaestele anda ! ” Ja nad olid naise peale väga pahased .
41014006	Ent Jeesus ütles : ” Jätke ta rahule . Miks te tahate teda kurvastada ? Ta on teinud mulle kauni teo .
41014007	Sest vaeseid on alati teie juures ja millal te vaid tahate , võite alati neile head teha , aga mind ei ole teil alati .
41014008	Ta tegi , mis ta suutis ; ta valas mu ihule healõhnalist õli , et mind matmiseks ette valmistada .
41014009	Ma ütlen teile , ja see on tõsi : kus tahes kogu maailmas head sõnumit kuulutatakse , räägitakse ka selle naise teost tema mälestuseks . ”
41014010	Ja Juudas Iskariot , üks neist kaheteistkümnest , läks peapreestrite juurde , et ta neile ära anda .
41014011	Kui need seda kuulsid , said nad rõõmsaks ja lubasid anda talle hõberaha . Nii hakkas ta otsima sobivat võimalust , et teda ära anda .
41014012	Nüüd siis , hapnemata leibade püha esimesel päeval , kui tavapäraselt paasaohvrit ohverdati , ütlesid tema jüngrid talle : ” Kus sa tahad , et me läheksime ja teeksime sulle ettevalmistusi paasatoidu söömiseks ? ”
41014013	Siis ta saatis välja kaks oma jüngrit ja ütles neile : ” Minge linna , ja te kohtate meest , kes kannab savinõu veega . Minge tema järel ,
41014014	ja kuhu ta sisse läheb , seal öelge majaperemehele : ’ Õpetaja ütleb : ” Kus on minu jaoks see külalistetuba , kus ma võin süüa paasatoitu koos oma jüngritega ? ” ’
41014015	Ja ta näitab teile kätte suure ülemise toa , kus on vajalik sisustus valmis seatud ; ja seal tehke meie jaoks need ettevalmistused . ”
41014016	Jüngrid läksidki , ja nad jõudsid linna ja leidsid kõik olevat just nii , nagu ta neile oli öelnud ; ning nad seadsid paasapühaks kõik valmis .
41014017	Õhtu saabudes tuli ta koos nende kaheteistkümnega .
41014018	Ja kui nad külitasid laua ääres ja sõid , ütles Jeesus : ” Ma ütlen teile , ja see on tõsi : üks teie seast , kes sööb koos minuga , annab mu ära . ”
41014019	Nad said kurvaks ja hakkasid talle üksteise järel ütlema : ” See pole mina , ega ju ? ”
41014020	Ta ütles neile : ” See on üks neist kaheteistkümnest , kes pistab koos minuga käe ühisesse kaussi .
41014021	Tõsi , inimese Poeg läheb ära , nagu tema kohta on kirjutatud , aga häda sellele inimesele , kelle kaudu inimese Poeg ära antakse ! Sellele inimesele oleks parem , kui ta poleks üldse sündinudki . ”
41014022	Ja kui nad sõid , võttis ta leiva , esitas tänupalve , murdis seda ja andis neile ning ütles : ” Võtke , see tähendab minu keha . ”
41014023	Ja võttes karika , tänas ta ja andis selle neile ning nad kõik jõid sellest .
41014024	Ja ta ütles neile : ” See tähendab minu ’ lepinguverd ’ , mis peab valatama paljude eest .
41014025	Ma ütlen teile , ja see on tõsi : ma ei joo enam midagi , mis on valmistatud viinapuu viljast , kuni päevani , mil ma joon uut veini Jumala kuningriigis . ”
41014026	Viimaks , kui nad olid ülistuslaule laulnud , läksid nad välja Õlimäele .
41014027	Ja Jeesus ütles neile : ” Te kõik komistate , sest on kirjutatud : ’ Ma löön karjast ja lambad pillutatakse laiali . ’
41014028	Aga pärast seda , kui mind on üles äratatud , lähen ma Galileasse ja ootan teid . ”
41014029	Aga Peetrus ütles talle : ” Isegi kui kõik teised komistavad , siis mina küll mitte . ”
41014030	Seepeale ütles Jeesus talle : ” Ma ütlen sulle , ja see on tõsi : täna , jah , sellel ööl , enne kui kukk on kaks korda kirenud , salgad isegi sina mind kolm korda . ”
41014031	Aga ta hakkas tungivalt kinnitama : ” Kui ma peaksin koos sinuga ka surema , ei salga ma sind mingil juhul ! ” Samuti ütlesid kõik teised sedasama .
41014032	Siis nad tulid paika , mida nimetatakse Ketsemaniks , ja ta ütles oma jüngritele : ” Istuge siin , kuni ma palvetan . ”
41014033	Ja ta võttis endaga kaasa Peetruse ja Jaakobuse ja Johannese ning hakkas tundma ängistust ja teravat hingevalu .
41014034	Ja ta ütles neile : ” Mu hing on ääretult kurb , surmani kurb . Jääge siia ja püsige valvel . ”
41014035	Ja läinud veidi maad edasi , heitis ta maha ja hakkas palvetama , et kui võimalik , läheks see tund temast mööda .
41014036	Ja ta ütles veel : ” Abba , Isa , sinul on kõik võimalik ; võta see karikas minult ära . Ometi ärgu mingu nagu mina tahan , vaid nagu sina tahad . ”
41014037	Ja ta tuli ja leidis nad magamast ning ütles Peetrusele : ” Siimon , kas sa magad ? Kas sa ei jaksanud valvel püsida üht tundigi ?
41014038	Püsige valvel ja palvetage , et te kiusatusse ei satuks . Vaim on küll valmis , aga liha on nõrk . ”
41014039	Ja ta läks jälle ära ning palvetas , öeldes needsamad sõnad .
41014040	Ja ta tuli taas ja leidis nad magamast , sest nende silmad olid unest rasked , ja nii ei teadnud nad , mida talle vastata .
41014041	Ja ta tuli kolmandat korda ja ütles neile : ” Nüüd , sellisel ajal te magate ja puhkate ! Küllalt ! Tund on tulnud ! Vaata , inimese Poeg reedetakse ja antakse patuste kätte .
41014042	Tõuske üles , lähme ! Vaata , minu äraandja on lähedal . ”
41014043	Ja otsekohe , kui ta alles rääkis , saabus peapreestrite ja kirjatundjate ja vanemate juurest Juudas , üks kaheteistkümnest , ja koos temaga rahvahulk mõõkade ja nuiadega .
41014044	Aga tema äraandja oli leppinud nendega kokku märguande , öeldes : ” Keda ma suudlen , see ta on , tema võtkegi vahi alla ja viige valve all ära . ”
41014045	Ja ta tuli otsejoones tema juurde ning lausus : ” Rabi ! ” ja andis talle väga hellalt suud .
41014046	Siis haarasid nad temast kinni ja võtsid ta vahi alla .
41014047	Ent üks neist , kes seal seisis , tõmbas oma mõõga , lõi ülempreestri orja ja raius sel kõrva ära .
41014048	Seepeale ütles Jeesus neile : ” Kas te tulite minu vastu mõõkade ja nuiadega , et mind kinni võtta nagu mõnd röövlit ?
41014049	Päevast päeva olin ma koos teiega templis ja õpetasin , aga te pole mind vahi alla võtnud . Ometi juhtub see selleks , et pühakiri täide läheks . ”
41014050	Ja nad kõik jätsid ta maha ja põgenesid .
41014051	Aga üks noor mees , kes kandis paljal ihul peenlinast rõivast , hakkas talle järele minema ; ja nad püüdsid teda kinni võtta ,
41014052	aga ta jättis oma linase riide maha ja põgenes alasti .
41014053	Nad viisid nüüd Jeesuse ülempreestri juurde ning kõik peapreestrid ja vanemad ja kirjatundjad tulid kokku .
41014054	Aga Peetrus järgnes talle eemalt kuni ülempreestri siseõue ja istus seal koos teenijatega ning soojendas ennast heleda tule paistel .
41014055	Vahepeal otsisid peapreestrid ja terve süneedrium tunnistust Jeesuse vastu , et nad saaksid ta hukata , kuid ei leidnud .
41014056	Paljud küll tunnistasid valet tema vastu , aga nende tunnistused ei kattunud .
41014057	Tõusid ka mõned sellised valetunnistajad , kes ütlesid :
41014058	” Me kuulsime teda ütlevat : ’ Ma lammutan maha selle templi , mis on kätega tehtud , ja kolme päevaga ehitan ma teise , mis pole kätega tehtud ’ . ”
41014059	Kuid nende tunnistused ei kattunud ka selles asjas .
41014060	Lõpuks tõusis ülempreester nende keskel püsti ja küsis Jeesuselt : ” Kas sa ei ütle vastuseks midagi ? Mis sul on öelda selle kohta , mida need sinu vastu tunnistavad ? ”
41014061	Aga tema vaikis ega vastanud midagi . Ülempreester hakkas teda uuesti küsitlema ja ütles talle : ” Kas sina oled Kristus , Õnnistatu Poeg ? ”
41014062	Siis ütles Jeesus : ” Olen küll . Ja te saate näha inimese Poega istumas väe paremal käel ja tulemas taeva pilvedega . ”
41014063	Seepeale käristas ülempreester oma alusriided lõhki ja ütles : ” Mis tunnistajaid meil veel vaja on ?
41014064	Te kuulsite jumalateotust ! Mis te arvate ? ” Nad kõik mõistsid ta hukka ja leidsid , et ta on surma väärt .
41014065	Ja mõned hakkasid tema peale sülitama ja ta nägu kinni katma , nad peksid teda rusikatega ning ütlesid talle : ” Ütle prohvetlikult , kes sind lõi ! ” Ja kohtuteenrid lõid talle vastu nägu ning viisid ta minema .
41014066	Kui nüüd Peetrus oli all siseõues , tuli üks ülempreestri teenijatüdruk ,
41014067	ja nähes Peetrust end soojendamas , vaatas ta temale otsa ja ütles : ” Ka sina olid koos selle naatsaretlase Jeesusega . ”
41014068	Ent tema salgas seda , öeldes : ” Ma ei tunne teda ja ma ei saa aru , mis sa räägid ” , ja ta läks välja eeskotta .
41014069	Nähes teda seal , ütles teenijatüdruk taas neile , kes seal seisid : ” See on üks nendest . ”
41014070	Jälle salgas ta seda . Ja natukese aja pärast ütlesid need , kes seal seisid , veel kord Peetrusele : ” Muidugi oled ka sina nende hulgast , sest sa oled ju galilealane . ”
41014071	Tema aga hakkas needma ja vanduma : ” Ma ei tunne seda inimest , kellest te räägite ! ”
41014072	Ja otsekohe kires kukk teist korda ; ja Peetrusele tulid meelde Jeesuse sõnad ” Enne kui kukk on kaks korda kirenud , salgad sa mind kolm korda ” . Ja ta murdus ning puhkes nutma .
41015001	Ja peapreestrid koos vanemate ja kirjatundjatega ehk kogu süneedrium korraldas kohe koidu ajal nõupidamise , ning nad sidusid Jeesuse kinni ja viisid ta ära ja andsid Pilatuse kätte .
41015002	Pilatus esitas talle küsimuse : ” Kas sina oled juutide kuningas ? ” Ta vastas temale : ” Sa ise ütled seda . ”
41015003	Aga peapreestrid hakkasid teda süüdistama paljudes asjades .
41015004	Nüüd asus Pilatus teda uuesti küsitlema , öeldes : ” Kas sul pole midagi selle peale öelda ? Vaata , kui palju süüdistusi nad sinu vastu esitavad . ”
41015005	Aga Jeesus ei vastanud enam midagi , nii et Pilatus imestas .
41015006	Pühade ajal lasi ta neile tavaliselt vabaks ühe vangi , keda nad temalt palusid .
41015007	Samal ajal oli seal ahelais keegi Barabas koos mässulistega , kes olid oma mässu ajal pannud toime mõrva .
41015008	Nii tuligi rahvas üles ja hakkas paluma , et ta teeks neile seda , mis tal oli ikka tavaks olnud .
41015009	Pilatus vastas neile , öeldes : ” Kas te tahate , et ma lasen teile vabaks juutide kuninga ? ”
41015010	Sest ta teadis , et peapreestrid olid ta kadeduse pärast tema kätte andnud .
41015011	Aga peapreestrid ässitasid rahvahulka , et nad mõjutaksid teda vabastama neile hoopis Barabase .
41015012	Taas küsis Pilatus neilt : ” Mis ma teen siis temaga , keda te nimetate juutide kuningaks ? ”
41015013	Nad karjusid jälle : ” Löö ta postile ! ”
41015014	Aga Pilatus ütles neile veel : ” Miks nii , mis halba ta on teinud ? ” Nemad aga karjusid seda enam : ” Löö ta postile ! ”
41015015	Siis Pilatus , soovides rahvahulgale meele järele olla , vabastas neile Barabase , ja kui ta oli lasknud Jeesust piitsutada , andis ta tema postile lüüa .
41015016	Sõdurid viisid ta nüüd ära siseõue , see tähendab maavalitseja paleesse ; ja nad kutsusid kokku terve väesalga ,
41015017	ja nad riietasid ta purpurmantlisse ning põimisid okkalise krooni ja panid selle talle pähe .
41015018	Ja nad hakkasid teda teretama : ” Tere , juutide Kuningas ! ”
41015019	Samuti tagusid nad talle rookepiga vastu pead ja sülitasid ta peale , ning laskudes põlvili , kummardasid tema ees .
41015020	Viimaks , kui nad olid tema üle nalja heitnud , tõmbasid nad tal purpurmantli seljast ja panid talle selga tema enda pealisriided . Ja nad viisid ta välja , et ta postile lüüa .
41015021	Samuti sundisid nad teenistusse ühe möödakäija , kellegi Siimoni Küreenest , kes tuli maalt , Aleksandrose ja Ruufuse isa , et ta kannaks tema piinaposti .
41015022	Nii nad tõid ta paika nimega Kolgata , mis tõlgituna tähendab Pealuu paik .
41015023	Siin püüdsid nad anda talle veini , mis oli segatud uimastava mürriga , aga ta ei võtnud seda .
41015024	Ja nad lõid ta postile ning jagasid tema pealisriided omavahel , heites nende üle liisku , kes mida saab .
41015025	Nüüd oli kolmas tund , ja nad lõid ta postile .
41015026	Ja tema kohale oli kirjutatud pealiskiri ta süüga ” Juutide Kuningas ” .
41015027	Lisaks panid nad tema kõrvale postide külge kaks röövlit , ühe temast paremale ja teise vasakule .
41015029	Ja need , kes mööda läksid , pilkasid teda , vangutasid pead ja ütlesid : ” Häh ! Sina , kes sa pidid templi lammutama ja kolme päeva jooksul üles ehitama ,
41015030	päästa ennast ja tule piinapostilt alla ! ”
41015031	Samuti heitsid peapreestrid koos kirjatundjatega omavahel nalja ja ütlesid : ” Teisi ta päästis , ennast ta ei suuda päästa !
41015032	Las Kristus , Iisraeli kuningas , tuleb nüüd piinapostilt alla , et me näeksime ja usuksime . ” Isegi need , kes temaga koos postidel rippusid , solvasid teda .
41015033	Kui jõudis kätte kuues tund , laskus üle kogu maa pimedus , mis kestis üheksanda tunnini .
41015034	Ja üheksandal tunnil hüüdis Jeesus valju häälega : ” Elii , Elii , lemaa sabahtaani ? ” , mis tõlgituna tähendab : ” Mu Jumal , mu Jumal , miks sa oled mu maha jätnud ? ”
41015035	Ja mõned neist , kes seal lähedal seisid , ütlesid seda kuuldes : ” Vaata , ta kutsub Eelijat . ”
41015036	Aga keegi jooksis , immutas käsna hapu veiniga , pistis selle rookepi otsa ja andis talle juua , öeldes : ” Jätke ta rahule ! Vaatame , kas Eelija tuleb teda alla võtma . ”
41015037	Aga Jeesus karjus valju häälega ja tegi viimse hingetõmbe .
41015038	Ja pühamu eesriie kärises ülalt alla kaheks .
41015039	Kui nüüd ohvitser , kes seisis tema lähedal , nägi , mis kõik tema surmaga kaasnes , ütles ta : ” See mees oli tõesti Jumala Poeg . ”
41015040	Eemalt jälgisid toimuvat ka naised , nende seas Maarja Magdaleena , samuti Maarja , kes oli Jaakobus Väiksema ja Joosese ema , ja Saloome ,
41015041	kes olid käinud temaga kaasas ja teeninud teda , kui ta oli Galileas , ja palju teisi naisi , kes olid tulnud koos temaga üles Jeruusalemma .
41015042	Kuna nüüd oli juba hiline pärastlõuna ja et oli valmistuspäev , see tähendab päev enne hingamispäeva ,
41015043	tuli sinna Joosep Arimaatiast , kes oli nõukogu lugupeetud liige ja kes ka ise ootas Jumala kuningriiki . Ta võttis julguse kokku ja läks Pilatuse ette ning palus endale Jeesuse surnukeha .
41015044	Aga Pilatus imestas , kas ta on juba surnud , ning kutsus enda juurde ohvitseri ja küsis sellelt , kas ta juba suri .
41015045	Saanud ohvitserilt kinnituse , andis ta surnukeha Joosepile .
41015046	Seejärel ostis too peenlinase riide , võttis tema alla ja mähkis ta peenlinase riide sisse ning asetas hauakoopasse , mis oli raiutud kaljusse ; ja ta veeretas kivi mälestushaua ukse ette .
41015047	Aga Maarja Magdaleena ja Maarja , Joosese ema , jäid vaatama seda paika , kuhu ta oli pandud .
41016001	Kui siis hingamispäev oli möödas , ostsid Maarja Magdaleena ja Maarja , Jaakobuse ema , ja Saloome lõhnaaineid , et tulla teda võidma .
41016002	Ja nädala esimesel päeval väga vara , kui päike oli tõusnud , tulid nad mälestushaua juurde .
41016003	Ja nad ütlesid üksteisele : ” Kes meil kivi mälestushaua ukse eest ära veeretab ? ”
41016004	Aga kui nad üles vaatasid , nägid nad , et kivi oli ära veeretatud , ehkki see oli väga suur .
41016005	Kui nad mälestushauda astusid , nägid nad paremal pool istumas noort meest , kel oli seljas pikk valge rüü , ja nad jahmusid .
41016006	Ta ütles neile : ” Ärge olge jahmunud . Te otsite naatsaretlast Jeesust , kes postile löödi . Ta on üles äratatud , teda pole siin . Vaata , siin on koht , kuhu nad ta panid .
41016007	Aga minge , öelge tema jüngritele ja Peetrusele : ’ Ta läheb enne teid Galileasse , seal te näete teda , nii nagu ta teile ütles ’ . ”
41016008	Kui nad siis välja tulid , põgenesid nad mälestushaua juurest , sest värinad ja tugevad tunded võtsid nende üle võimust . Ja nad ei öelnud kellelegi midagi , sest nad kartsid . Aga neile , kes olid Peetruse ümber , rääkisid nad lühidalt kõigest , mida oli kästud . Pärast seda saatis Jeesus ise nende kaudu idast läände püha ja kadumatu sõnumi igavesest päästest .
41016009	Pärast seda , kui ta oli vara nädala esimesel päeval üles tõusnud , ilmus ta kõigepealt Maarja Magdaleenale , kellest ta oli ajanud välja seitse deemonit .
41016010	See läks ja teatas sellest neile , kes olid olnud koos Jeesusega , kuna need leinasid ja nutsid .
41016011	Aga kui nad kuulsid , et ta oli saanud elavaks ja et Maarja oli teda näinud , ei uskunud nad seda .
41016012	Pärast seda ilmus ta teisel kujul kahele nende seast , kui need olid teed käies maale minemas ;
41016013	ja nad tulid tagasi ning teatasid sellest ülejäänutele . Kuid nad ei uskunud neidki .
41016014	Aga hiljem ilmus ta neile üheteistkümnele , kui nad laua ääres külitasid , ja heitis neile ette nende usupuudust ja südame kangust , sest nad polnud uskunud neid , kes olid näinud teda surmast üles äratatuna .
41016015	Ja ta ütles neile : ” Minge kogu maailma ja kuulutage head sõnumit kogu loodule .
41016016	Kes usub ja on ristitud , see saab päästetud , aga kes ei usu , see mõistetakse hukka .
41016017	Lisaks saadavad neid , kes usuvad , sellised tundemärgid : minu nime kasutades ajavad nad välja deemoneid , räägivad võõraid keeli
41016018	ja võtavad kätte madusid ning kui nad joovad midagi surmavat , ei tee see neile mingit kahju . Nad panevad oma käed haigete peale ja need saavad terveks . ”
41016019	Kui siis Issand Jeesus oli nendega rääkinud , võeti ta üles taevasse ja ta istus Jumala paremale käele .
41016020	Nemad aga läksid välja ning kuulutasid kõikjal , samal ajal kui Issand töötas koos nendega ja toetas sõnumit erisuguste tundemärkidega .
42001001	Kuna paljud on võtnud ette koostada ülestähendus faktidest , mille õigsuses me oleme täiesti veendunud ,
42001002	nii nagu need , kes olid algusest peale nende sündmuste pealtnägijad ja sõnumi teenijad , on need faktid meile edastanud ,
42001003	siis otsustasin ka mina , olles kõik algusest peale täpselt järele uurinud , panna need loogilises järjekorras kirja sinule , kõrgeauline Teofilos ,
42001004	et sa teaksid kindlalt , kui usaldusväärsed on need asjad , mida sulle on suuliselt õpetatud .
42001005	Judea kuninga Herodese päevil oli üks preester nimega Sakarias , Abija teenistuskorrast , ja tal oli naine Aaroni tütarde hulgast ja selle nimi oli Eliisabet .
42001006	Nad mõlemad olid õiged Jumala ees , sest nad käisid laitmatult kõigi Jehoova käskude ja õigusnormide järgi .
42001007	Kuid neil polnud last , sest Eliisabet oli viljatu ja nad mõlemad olid kõrges eas .
42001008	Kui ta nüüd oma teenistuskorra ajal oli täitmas preestrikohustusi Jumala ees ,
42001009	tuli tema kord minna preestriameti kombe järgi Jehoova pühamusse suitsutusrohtu ohverdama ;
42001010	ja kogu rahvahulk palvetas väljas suitsutusrohu ohverdamise tunnil .
42001011	Talle ilmus Jehoova ingel , seistes suitsutusaltarist paremal pool .
42001012	Aga Sakarias kohkus seda nähes ja teda haaras kartus .
42001013	Ent ingel ütles talle : ” Ära karda , Sakarias , sest su anumist on kuulda võetud ja su naine Eliisabet sünnitab sulle poja ning sa pead panema talle nimeks Johannes .
42001014	Ja sa tunned rõõmu ja suurt heameelt ning paljud rõõmustavad tema sünni üle ,
42001015	sest ta saab olema suur Jehoova ees . Aga ta ei tohi juua veini ega vägijooki ja ta saab täis püha vaimu juba emaihus ;
42001016	ja tema pöörab paljud Iisraeli pojad tagasi Jehoova , nende Jumala poole .
42001017	Samuti käib ta Tema eel Eelija vaimus ja väes , et muuta isade südamed laste omade sarnaseks ja pöörata sõnakuulmatud inimesed õigete praktilise tarkuse poole , et rahvast Jehoovale ette valmistada . ”
42001018	Ja Sakarias ütles inglile : ” Kuidas ma saan selles kindel olla ? Ma olen ju vana ja mu naine on kõrges eas . ”
42001019	Vastuseks ütles ingel talle : ” Mina olen Gabriel , kes seisab Jumala ees , ja mind on saadetud sinuga rääkima ning kuulutama sulle head sõnumit neist asjadest .
42001020	Aga vaata , sa jääd tummaks ega saa rääkida kuni päevani , mil see kõik aset leiab , sest sa ei uskunud mu sõnu , mis lähevad täide määratud ajal . ”
42001021	Samal ajal ootas rahvas Sakariast ja imestas , et ta nii kauaks pühamusse jääb .
42001022	Aga kui ta välja tuli , ei saanud ta nendega rääkida ja nad taipasid , et ta oli pühamus äsja midagi üleloomulikku näinud ; ja ta väljendas end žestide abil , olles ise tumm .
42001023	Kui nüüd tema teenistuse päevad täis said , läks ta koju .
42001024	Aga pärast neid päevi jäi tema naine Eliisabet rasedaks ja ei läinud viis kuud kodust välja , öeldes :
42001025	” Niimoodi on Jehoova minuga tegelenud neil päevil , mil ta on pööranud mulle tähelepanu , et võtta ära mu häbi inimeste keskel . ”
42001026	Tema kuuendal kuul saatis Jumal ingel Gabrieli Galilea linna nimega Naatsaret
42001027	neitsi juurde , kes oli kihlatud Joosepi-nimelise mehega Taaveti kojast ; ja neitsi nimi oli Maarja .
42001028	Ja astudes tema ette , ütles ingel : ” Tere , sa ülimalt soositu , Jehoova on sinuga ! ”
42001029	Aga ta jahmus väga selle ütluse peale ja hakkas mõtlema , mida see tervitus küll peaks tähendama .
42001030	Siis ütles ingel talle : ” Ära karda , Maarja , sest sulle on saanud osaks Jumala soosing ;
42001031	ja vaata , sinu üsas eostub laps ja sa sünnitad poja ning pead panema talle nimeks Jeesus .
42001032	Tema saab suur olema ja teda hakatakse hüüdma Kõigekõrgema Pojaks ning Jehoova Jumal annab talle tema isa Taaveti trooni ,
42001033	ja ta valitseb kuningana igavesti Jaakobi koja üle ja tema kuningriigile ei tule lõppu . ”
42001034	Aga Maarja ütles inglile : ” Kuidas see võib juhtuda , kui ma pole mehega olnud ? ”
42001035	Vastuseks ütles ingel talle : ” Püha vaim tuleb sinu peale ja Kõigekõrgema jõud varjab sind . Seepärast hüütaksegi teda , kes sünnib , pühaks , Jumala Pojaks .
42001036	Ja vaata , sinu sugulase Eliisabeti üsas on samuti eostunud poeg , tema vanas eas , ja see on kuues kuu temal , keda nimetati viljatuks naiseks ;
42001037	sest Jumalal pole ühegi oma sõna teokstegemine võimatu . ”
42001038	Siis ütles Maarja : ” Vaata ! Siin on Jehoova orjatar ! Mulle juhtugu sinu sõna kohaselt . ” Seejärel lahkus ingel tema juurest .
42001039	Neil päevil võttis Maarja kätte ja läks rutates mägismaale ühte Juuda linna
42001040	ning ta astus Sakariase majja ja tervitas Eliisabetti .
42001041	Kui nüüd Eliisabet Maarja tervitust kuulis , hüppas lapsuke tema üsas ; ja Eliisabet sai täis püha vaimu
42001042	ning hüüdis valju häälega : ” Õnnistatud oled sa naiste seas ja õnnistatud on sinu ihu vili !
42001043	Kuidas küll saab mulle osaks selline au , et mu Issanda ema tuleb minu juurde ?
42001044	Sest vaata , kui sinu tervituse hääl kostis mu kõrvu , siis hüppas lapsuke mu üsas suurest rõõmust .
42001045	Ja õnnelik on naine , kes on uskunud , sest kõik , mida Jehoova on talle öelnud , läheb täide ! ”
42001046	Ja Maarja ütles : ” Mu hing ülistab Jehoovat
42001047	ja mu vaim on ülirõõmus Jumala , minu Päästja pärast ,
42001048	kuna ta on vaadanud oma orjatari madaluse peale ! Sest vaata , nüüdsest peale nimetavad mind õnnelikuks kõik põlvkonnad ,
42001049	sest mulle on teinud suuri asju Vägev , ja tema nimi on püha ;
42001050	ja põlvest põlve on tema halastus nendega , kes teda kardavad .
42001051	Ta on teinud oma käsivarrega vägevaid tegusid , ta on pillutanud laiali need , kes on üleolevad oma südame kavatsustes .
42001052	Ta on tõuganud võimukandjad troonidelt ja ülendanud alandlikud ,
42001053	ta on andnud näljastele küllaga head ja jõukad tühjalt minema saatnud .
42001054	Ta on tulnud appi oma sulasele Iisraelile , et pidada meeles halastust
42001055	igavesti , nii nagu ta rääkis meie esiisadele , Aabrahamile ja tema seemnele . ”
42001056	Maarja jäi tema juurde umbes kolmeks kuuks ja pöördus siis tagasi koju .
42001057	Nüüd jõudis kätte aeg , kui Eliisabet pidi sünnitama , ja ta tõi ilmale poja .
42001058	Ja tema naabrid ja sugulased kuulsid , et Jehoova on osutanud talle suurt halastust , ning nad said rõõmsaks koos temaga .
42001059	Ja kaheksandal päeval tulid nad väikest last ümber lõikama ning nad kavatsesid panna talle nimeks tema isa järgi Sakarias .
42001060	Aga ta ema vastas : ” Ei ! Tema nimeks saab Johannes . ”
42001061	Seepeale ütlesid nad talle : ” Sinu sugulaste seas pole ju kellelgi sellist nime . ”
42001062	Siis küsisid nad žestide abil lapse isalt , mis tema tahaks talle nimeks panna .
42001063	Ja see palus endale tahvli ja kirjutas : ” Johannes on tema nimi . ” Seepeale nad kõik imestasid .
42001064	Sedamaid avanes ta suu ja ta keel vabanes ja ta hakkas rääkima , õnnistades Jumalat .
42001065	Ja kartus haaras kõiki , kes elasid naabruses , ja kogu Judea mägismaal hakati neist asjadest rääkima .
42001066	Ja kõik , kes sellest kuulsid , pidasid seda oma südames ja ütlesid : ” Kes sellest väiksest lapsest küll tuleb ? ” Sest Jehoova käsi oli tõesti temaga .
42001067	Ja tema isa Sakarias sai täis püha vaimu ja rääkis prohvetlikult , öeldes :
42001068	” Õnnistatud olgu Jehoova , Iisraeli Jumal , sest ta on pööranud tähelepanu oma rahvale ja selle vabastanud !
42001069	Ja ta on tõstnud meile päästesarve oma sulase Taaveti kojast ,
42001070	nii nagu ta vanal ajal oma pühade prohvetite suu kaudu on rääkinud
42001071	pääsemisest meie vaenlaste ja kõigi nende käest , kes meid vihkavad ,
42001072	et osutada halastust meie esiisade pärast ja tuletada meelde oma püha lepingut ,
42001073	vannet , mille ta vandus meie esiisale Aabrahamile ,
42001074	et anda meile pärast seda , kui me oleme vaenlaste käest pääsenud , eesõigus osaleda kartmatult tema pühas teenistuses
42001075	lojaalsuses ja õiguses tema ees kõik meie päevad .
42001076	Aga mis sinusse puutub , väike laps , siis sind hüütakse Kõigekõrgema prohvetiks , sest sa lähed Jehoova ees seadma valmis tema teid ,
42001077	et anda teada tema rahvale päästest nende pattude andestamise kaudu ,
42001078	kuna meie Jumal on hellalt kaastundlik . See kaastunne ülalt saabub meile nagu koidik ,
42001079	et anda valgust neile , kes istuvad pimeduses ja surmavarjus , et edukalt juhtida meie jalgu rahu teele . ”
42001080	Ja väike laps kasvas üha ja sai tugevamaks vaimus ning jäi kõrbesse kuni selle päevani , mil ta näitas ennast Iisraelile avalikult .
42002001	Neil päevil andis keiser Augustus välja määruse , et kogu asustatud maa elanikud tuleb võtta arvele
42002002	( see esimene arvelevõtmine toimus siis , kui Quirinius oli Süüria maavalitseja ) .
42002003	Ja kogu rahvas asus teele , igaüks oma linna , et lasta end arvele võtta .
42002004	Muidugi läks ka Joosep Galileast Naatsareti linnast üles Judeasse Taaveti linna , mida nimetatakse Petlemmaks , kuna ta oli Taaveti kojast ja soost ,
42002005	et lasta end arvele võtta koos Maarjaga , kellega ta oli abiellunud ja kes pidi varsti sünnitama .
42002006	Kui nad seal olid , jõudis naisel kätte sünnitamise aeg .
42002007	Ja ta sünnitas poja , esmasündinu , ja mähkis ta mähkmetesse ning asetas ta loomasõime , sest võõrastemajas polnud nende jaoks kohta .
42002008	Seal kandis olid ka karjased , kes elasid lageda taeva all ja hoidsid öösel vahikordade kaupa oma karjasid .
42002009	Ja äkki seisis nende kõrval Jehoova ingel ning Jehoova auhiilgus kumas nende ümber ja nad hakkasid väga kartma .
42002010	Aga ingel ütles neile : ” Ärge kartke , sest vaata , ma kuulutan teile head sõnumit suurest rõõmust , mis saab osaks kõigile inimestele ,
42002011	sest teile sündis täna Taaveti linnas Päästja , kes on Isand Kristus .
42002012	Ja see on teile tundemärgiks : te leiate lapsukese , kes on mähitud mähkmetesse ja lamab sõimes . ”
42002013	Ja äkitselt ilmusid ingli kõrvale taevased väehulgad , kes kiitsid Jumalat ja ütlesid :
42002014	” Au olgu Jumalale ülal kõrgustes ja rahu maa peal inimeste seas , keda ta heaks kiidab ! ”
42002015	Kui siis inglid olid nende juurest taevasse läinud , ütlesid karjased üksteisele : ” Lähme otsekohe Petlemma ja vaatame , mis on toimunud ja millest Jehoova on meile teada andnud . ”
42002016	Ja nad läksid rutates ja leidsid nii Maarja kui Joosepi ning lapsukese , kes lamas sõimes .
42002017	Kui nad seda nägid , andsid nad teada , mida neile selle väikse lapse kohta oli räägitud .
42002018	Ja kõik , kes kuulsid , imestasid selle üle , mida karjased neile rääkisid ,
42002019	aga Maarja jättis kõik need sõnad meelde ja tegi järeldusi oma südames .
42002020	Siis läksid karjased tagasi , ülistades ja kiites Jumalat kõige eest , mis nad olid kuulnud ja näinud , just nagu neile oli räägitud .
42002021	Kui nüüd kaheksa päeva sai täis ja tuli aeg poiss ümber lõigata , siis pandigi talle nimeks Jeesus , nagu ingel oli teda nimetanud , enne kui ta emaüsas eostus .
42002022	Kui nende puhastuspäevad Moosese seaduse järgi täis said , tõid nad ta üles Jeruusalemma , et esitada ta Jehoovale ,
42002023	nagu on kirjutatud Jehoova seaduses : ” Iga meessoost järglane , kes emaüsa avab , tuleb anda pühana Jehoovale ” ,
42002024	ja et tuua selline ohver , nagu on öeldud Jehoova seaduses : ” Paar turteltuvi või kaks tuvipoega . ”
42002025	Ja vaata , Jeruusalemmas oli mees nimega Siimeon , ja see mees oli õige ja jumalakartlik ning ootas Iisraeli lohutust , ja püha vaim oli tema peal .
42002026	Pealegi oli Jumal talle püha vaimu kaudu ilmutanud , et ta ei näe surma enne , kui on näinud Jehoova Kristust .
42002027	Vaimu mõjutusel tuli ta nüüd templisse ; ja kui vanemad tõid sisse väikse lapse Jeesuse , et toimida temaga nii , nagu seadusjärgne tava ette näeb ,
42002028	võttis ta lapse oma kätele , õnnistas Jumalat ja ütles :
42002029	” Nüüd , kõigekõrgem Isand , lased sa oma orjal rahus minna oma sõnade kohaselt ;
42002030	sest mu silmad on näinud teda , kelle kaudu sa tood pääste ,
42002031	mille sa oled valmistanud kõigi rahvaste nähes .
42002032	Tema on valgus , mis kõrvaldab rahvastelt katte , ja on sinu rahva Iisraeli au . ”
42002033	Ja lapse isa ja ema aina imestasid selle üle , mida tema kohta räägiti .
42002034	Siimeon õnnistas neidki , aga ütles Maarjale , ta emale : ” Vaata , tema on seatud paljudele Iisraelis langemiseks ja uuesti tõusmiseks ning tundemärgiks , mille vastu räägitakse
42002035	( jah , sinu enese hingest tungib läbi pikk mõõk ) , et paljude südamete arutlused tuleksid ilmsiks . ”
42002036	Seal oli ka naisprohvet Hanna , Fanueli tütar , Aaseri suguharust ( see naine oli kõrges eas ning oli elanud oma mehega seitse aastat pärast oma neitsipõlve
42002037	ja ta oli lesk , kaheksakümmend neli aastat vana ) . Ta ei puudunud kunagi templist , vaid osales Jumala pühas teenistuses ööd ja päevad paastude ja anumistega .
42002038	Ja just sel tunnil tuli ta sinna ja hakkas Jumalat tänama ning kõnelema sellest lapsest kõigile , kes ootasid Jeruusalemma vabastust .
42002039	Kui nad siis olid kõik Jehoova seaduse kohaselt teinud , läksid nad tagasi Galileasse oma linna Naatsaretti .
42002040	Ja väike laps kasvas üha ja sai tugevamaks ning täitus tarkusega , ja Jumala soosing jäi tema peale .
42002041	Tema vanematel oli tavaks käia igal aastal Jeruusalemmas paasapüha pidamas .
42002042	Ja kui ta sai kaheteistkümneaastaseks , läksid nad pühade kombe kohaselt üles
42002043	ja jäid sinna pühade lõpuni . Aga kui nad tagasiteele asusid , jäi laps Jeesus maha Jeruusalemma , ja tema vanemad ei pannud seda tähele .
42002044	Eeldades , et ta on teekaaslaste seas , käisid nad ära ühe päeva tee ning hakkasid siis teda sugulaste ja tuttavate seast otsima .
42002045	Ent kui nad teda ei leidnud , pöördusid nad tagasi Jeruusalemma ja otsisid teda hoolega .
42002046	Kolme päeva pärast leidsidki nad ta templist , kus ta istus õpetajate keskel ning kuulas neid ja esitas neile küsimusi .
42002047	Aga kõik , kes teda kuulasid , aina imestasid tema arusaamisvõime ja vastuste üle .
42002048	Kui nüüd vanemad teda nägid , olid nad hämmastunud ja ema ütles talle : ” Laps , miks sa meile niimoodi tegid ? Isa ja mina oleme sind suure murega otsinud . ”
42002049	Aga tema ütles neile : ” Miks teil oli vaja mind otsida ? Kas te ei teadnud , et küllap ma olen oma Isa kojas ? ”
42002050	Kuid nad ei mõistnud seda , mis ta neile ütles .
42002051	Ja ta läks koos nendega alla ja tuli Naatsaretti ning allus neile edaspidigi . Tema ema aga hoidis kõik need sõnad hoolega oma südames .
42002052	Ja Jeesus edenes tarkuse ja kasvu poolest ning leidis üha rohkem soosingut nii Jumala kui ka inimeste silmis .
42003001	Keiser Tiberiuse viieteistkümnendal valitsusaastal , kui Pontius Pilatus oli Judea maavalitseja ja Herodes oli Galilea piirkonnavalitseja , aga tema vend Filippus oli Iturea ja Trahhoniitisemaa piirkonnavalitseja ja Lüsaanias oli Abileene piirkonnavalitseja ,
42003002	peapreester Hannase ning Kaifase päevil sai Johannes , Sakariase poeg , kõrbes Jumalalt sõnumi .
42003003	Nii käis ta läbi kogu Jordani ümbruskonna , kuulutades ristimist kahetsuse märgiks , et patud andestataks ,
42003004	nagu on kirjutatud prohvet Jesaja sõnade raamatus : ” Kuulake ! Keegi hüüab kõrbes : ’ Valmistage ette Jehoova tee , tehke sirgeks tema teerajad !
42003005	Iga nõgu peab saama täidetud ning iga mägi ja küngas saama tasandatud ja kurvid peavad saama sirgeks ja konarlikud kohad siledateks teedeks ;
42003006	ja kõik liha saab näha , kuidas Jumal toob pääste ’ . ”
42003007	Seetõttu hakkas ta rääkima rahvahulkadele , kes tulid välja tema juurde , et lasta end ristida : ” Te rästikute sugu , kes on teile mõista andnud , et te võite põgeneda tulevase viha eest ?
42003008	Seepärast kandke vilju , mis sobivad kokku kahetsusega . Ja ärge hakake endamisi ütlema : ’ Meie isa on Aabraham . ’ Sest ma ütlen teile , et Jumalal on vägi neist kividestki Aabrahamile lapsi äratada .
42003009	Tõepoolest , kirves on juba puude juurte peal ; seepärast iga puu , mis ei kanna head vilja , raiutakse maha ja visatakse tulle . ”
42003010	Ja rahvahulgad küsisid temalt : ” Mida meil tuleb siis teha ? ”
42003011	Vastuseks ütles ta neile : ” Kellel on kaks alusrõivast , see jagagu sellega , kellel seda üldse pole , ja kellel on toitu , tehku samamoodi . ”
42003012	Aga isegi maksukogujad tulid , et lasta end ristida , ja nad ütlesid talle : ” Õpetaja , mida meil tuleb teha ? ”
42003013	Ta ütles neile : ” Ärge nõudke midagi üle ettenähtud maksumäära . ”
42003014	Ja sõjaväes teenijad küsisid temalt : ” Mida siis meil tuleb teha ? ” Ja ta ütles neile : ” Ärge tehke kellelegi liiga ega esitage kellegi vastu valesüüdistust , vaid olge oma tasuga rahul . ”
42003015	Rahvas oli nüüd täis ootust ja kõik arutlesid oma südames seoses Johannesega : ” Võib-olla tema ongi Kristus ? ”
42003016	Johannes aga andis vastuse , öeldes kõigile : ” Mina ristin teid küll veega , aga tulemas on minust vägevam , kelle sandaalirihmagi ma pole väärt lahti siduma . Tema ristib teid püha vaimu ja tulega .
42003017	Tal on käes tuulamislabidas , et teha oma rehepeksuplats täiesti puhtaks ja koguda nisu oma aita , kuid aganad põletab ta ära tulega , mida ei saa kustutada . ”
42003018	Seepärast jagas ta palju muidki manitsusi ja jätkas inimestele hea sõnumi kuulutamist .
42003019	Aga selle piirkonna valitseja Herodes , kes oli saanud tema käest noomida Herodiase , oma venna naise pärast ja kõigi kurjade tegude pärast , mida Herodes oli teinud ,
42003020	tegi lisaks kõigele muule veel seda : ta pani Johannese vanglasse luku taha .
42003021	Kui nüüd kogu rahvast ristiti ja ka Jeesus oli ristitud ning parajasti palvetas , avanes taevas
42003022	ja püha vaim tuli füüsilisel kujul alla tema peale nagu tuvi ja taevast kostis hääl : ” Sina oled mu armas Poeg , sul on minu heakskiit . ”
42003023	Jeesus oli oma tööd alustades umbes kolmkümmend aastat vana ja ta oli , nagu arvati , Joosepi poeg , kes oli Eeli poeg , kes oli
42003024	Mattati poeg , kes oli Leevi poeg , kes oli Melki poeg , kes oli Jannai poeg , kes oli Joosepi poeg , kes oli
42003025	Mattitjahu poeg , kes oli Aamose poeg , kes oli Nahumi poeg , kes oli Hesli poeg , kes oli Naggai poeg , kes oli
42003026	Mahati poeg , kes oli Mattitjahu poeg , kes oli Simi poeg , kes oli Jooseki poeg , kes oli Jooda poeg , kes oli
42003027	Joohanani poeg , kes oli Reesa poeg , kes oli Serubbaabeli poeg , kes oli Sealtieli poeg , kes oli Neeri poeg , kes oli
42003028	Melki poeg , kes oli Addi poeg , kes oli Koosami poeg , kes oli Elmadami poeg , kes oli Eeri poeg , kes oli
42003029	Jeesuse poeg , kes oli Elieseri poeg , kes oli Joorimi poeg , kes oli Mattati poeg , kes oli Leevi poeg , kes oli
42003030	Simeoni poeg , kes oli Juuda poeg , kes oli Joosepi poeg , kes oli Joonami poeg , kes oli Eljakimi poeg , kes oli
42003031	Melea poeg , kes oli Menna poeg , kes oli Mattata poeg , kes oli Naatani poeg , kes oli Taaveti poeg , kes oli
42003032	Iisai poeg , kes oli Oobedi poeg , kes oli Boase poeg , kes oli Salma poeg , kes oli Nahsoni poeg , kes oli
42003033	Amminadabi poeg , kes oli Arni poeg , kes oli Hesroni poeg , kes oli Peretsi poeg , kes oli Juuda poeg , kes oli
42003034	Jaakobi poeg , kes oli Iisaki poeg , kes oli Aabrahami poeg , kes oli Terahi poeg , kes oli Naahori poeg , kes oli
42003035	Serugi poeg , kes oli Reu poeg , kes oli Pelegi poeg , kes oli Eeberi poeg , kes oli Selahi poeg , kes oli
42003036	Kenani poeg , kes oli Arpaksadi poeg , kes oli Seemi poeg , kes oli Noa poeg , kes oli Lemeki poeg , kes oli
42003037	Metuusala poeg , kes oli Eenoki poeg , kes oli Jeredi poeg , kes oli Mahalaleli poeg , kes oli Kenani poeg , kes oli
42003038	Enose poeg , kes oli Seti poeg , kes oli Aadama poeg , kes oli Jumala poeg .
42004001	Olles nüüd täis püha vaimu , lahkus Jeesus Jordani äärest ja vaim viis ta kõrbesse
42004002	neljakümneks päevaks , mil Kurat teda ahvatles . Seejuures ei söönud ta neil päevil midagi , mistõttu ta tundis nende lõppedes nälga .
42004003	Siis ütles Kurat talle : ” Kui sa oled Jumala poeg , siis ütle sellele kivile , et see saaks leivaks . ”
42004004	Ent Jeesus vastas talle : ” Kirjutatud on : ’ Inimene ei pea elama mitte ainult leivast ’ . ”
42004005	Seejärel viis Kurat ta üles ja näitas talle ühe hetkega kõiki asustatud maa kuningriike ,
42004006	ja Kurat ütles talle : ” Ma annan sulle võimu nende kõigi üle ja nende hiilguse , sest see on antud minule ja mina annan selle , kellele iganes ma tahan .
42004007	Kui sa nüüd minu ees korra kummardad , saab see kõik sinu omaks . ”
42004008	Vastuseks ütles Jeesus talle : ” Kirjutatud on : ’ Sa pead kummardama Jehoovat , oma Jumalat , ja osalema üksnes tema pühas teenistuses ’ . ”
42004009	Edasi viis ta tema Jeruusalemma , pani ta templimüüri harjale ja ütles talle : ” Kui sa oled Jumala poeg , siis kukuta ennast siit alla ,
42004010	sest on kirjutatud : ’ Ta annab oma inglitele sinu pärast käsu , et nad sind kaitseksid ’
42004011	ja ’ Need kannavad sind kätel , et sa iial oma jalga vastu kivi ei lööks ’ . ”
42004012	Vastuseks ütles Jeesus talle : ” On öeldud : ’ Sa ei tohi Jehoovat , oma Jumalat , proovile panna ’ . ”
42004013	Kui siis Kurat oli kogu ahvatlemise lõpetanud , tõmbus ta temast eemale kuni järgmise sobiva hetkeni .
42004014	Nüüd läks Jeesus vaimu väes tagasi Galileasse . Ja temast hakati rääkima head kõikjal ümbruskonnas .
42004015	Samuti hakkas ta õpetama nende sünagoogides , kusjuures kõik suhtusid temasse austusega .
42004016	Ja ta tuli Naatsaretti , kus ta oli üles kasvanud ; ja nagu tal hingamispäeval tavaks oli , läks ta sünagoogi ning tõusis üles lugema .
42004017	Talle ulatati prohvet Jesaja rullraamat ning ta tegi rullraamatu lahti ja leidis kätte koha , kus oli kirjutatud :
42004018	” Jehoova vaim on minu peal , sest ta on võidnud mind kuulutama head sõnumit vaestele , ta on saatnud mind kuulutama vabastust vangidele ja nägemise taastamist pimedatele , laskma rõhutuid vabadusse ,
42004019	kuulutama Jehoovale meelepärast aastat . ”
42004020	Seejärel keeras ta rullraamatu kokku , ulatas selle tagasi teenrile ja istus maha ; ja kõikide silmad sünagoogis vaatasid ainiti teda .
42004021	Siis hakkas ta neile rääkima : ” Täna on see kirjakoht , mida te just kuulsite , täide läinud . ”
42004022	Ja nad kõik hakkasid temast tunnustavalt kõnelema ja imestasid meeldivate sõnade üle , mis tulid tema suust , ning nad ütlesid : ” Kas see pole mitte Joosepi poeg ? ”
42004023	Seepeale ta ütles neile : ” Kahtlemata te kasutate minu kohta seda ütlust : ’ Arst , tee iseennast terveks ; neid asju , mida me kuulsime olevat juhtunud Kapernaumas , tee ka siin , oma kodukandis ’ . ”
42004024	Aga ta ütles : ” Ma ütlen teile , ja see on tõsi , et ükski prohvet ei ole tunnustatud oma kodukandis .
42004025	Näiteks ma ütlen teile tõtt : Iisraelis oli palju lesknaisi Eelija päevil , kui taevas oli suletud kolm aastat ja kuus kuud , nii et kogu maad tabas suur näljahäda ,
42004026	ometi ei saadetud Eelijat mitte ühegi juurde nende seast , vaid ainult Sareptasse Siidonimaale ühe lesknaise juurde .
42004027	Samuti oli Iisraelis prohvet Eliisa ajal palju pidalitõbiseid , ometi ei saanud puhtaks ükski neist , küll aga süürlane Naaman . ”
42004028	Nüüd said kõik , kes sünagoogis seda kuulsid , täis viha ;
42004029	ja nad tõusid püsti ning kihutasid ta linnast välja ja viisid ta selle mäe järsakule , mille peale nende linn oli ehitatud , et ta ülepeakaela alla visata .
42004030	Aga tema läks nende keskelt läbi ja jätkas oma teed .
42004031	Ja ta läks alla Kapernauma , Galilea linna . Ja ta õpetas neid hingamispäeval ;
42004032	ja tema õpetusviis hämmastas neid , sest tema kõne oli autoriteetne .
42004033	Seal sünagoogis oli mees , kelles oli vaim , ebapuhas deemon , ja ta karjus valju häälega :
42004034	” Uh ! Mis on meil sinuga tegemist , naatsaretlane Jeesus ? Kas sa tulid meid hävitama ? Ma tean täpselt , kes sa oled — Jumala Püha ! ”
42004035	Aga Jeesus tõreles temaga : ” Ole vait ja tule temast välja ! ” Paisanud siis mehe maha nende keskele , tuli deemon temast välja , tegemata talle kahju .
42004036	Seepeale valdas kõiki hämmastus ja nad hakkasid omavahel rääkima : ” Millised sõnad need küll on ! Tal on voli ja võim käskida ebapuhtaid vaime ja need tulevadki välja ! ”
42004037	Siis levis uudis temast sealse ümbruskonna igasse nurka .
42004038	Kui ta oli tõusnud ja sünagoogist lahkunud , läks ta Siimoni majja . Aga Siimoni ämma vaevas kõrge palavik , ja tal paluti midagi tema heaks teha .
42004039	Nii kummardus ta tema üle ja sõitles palavikku ning tal läks palavik ära . Sedamaid tõusis naine ja hakkas neid teenima .
42004040	Ent kui päike oli loojumas , tõid kõik , kellel oli mitmesuguste tõbedega haigeid , need tema juurde . Ta pani oma käed igaühe peale neist ja tegi nad terveks .
42004041	Samuti tulid paljudest välja deemonid , kes kisendasid : ” Sina oled Jumala Poeg ! ” Kuid ta tõreles nendega ega lubanud neil rääkida , sest nad teadsid , et ta on Kristus .
42004042	Aga kui saabus päev , läks ta välja ja suundus üksildasse paika . Ent rahvahulgad hakkasid teda taga otsima ja tulid sinna , kus ta oli , ning püüdsid teda takistada , et ta nende juurest ära ei läheks .
42004043	Kuid ta ütles neile : ” Ma pean ka teistele linnadele kuulutama head sõnumit Jumala kuningriigist , sest selleks on mind saadetud . ”
42004044	Nii jätkas ta kuulutamist Judea sünagoogides .
42005001	Ükskord kui rahvahulk tungles tema ümber , et kuulda Jumala sõna , seisis ta Genneesareti järve kaldal .
42005002	Ja ta nägi kahte paati seismas järve ääres , kuid kalurid olid neist välja läinud ja loputasid võrke .
42005003	Ta läks ühte paati , mis oli Siimoni oma , ja palus tal kaldast natuke eemale sõuda . Siis ta istus ja hakkas paadist rahvahulki õpetama .
42005004	Kui ta rääkimise lõpetas , ütles ta Siimonile : ” Sõua sinna , kus on sügav , ja laske oma võrgud püügiks vette . ”
42005005	Kuid Siimon vastas : ” Õpetaja , me rassisime öö läbi ega saanud midagi , aga sinu sõna peale lasen ma võrgud vette . ”
42005006	Ja kui nad seda tegid , said nad suure hulga kalu . Nende võrgud hakkasid lausa rebenema .
42005007	Seetõttu viipasid nad oma kaaslastele teises paadis , et need tuleksid appi , ja need tulidki , ning nad täitsid mõlemad paadid , nii et need hakkasid vajuma .
42005008	Seda nähes langes Siimon Peetrus maha Jeesuse põlvede ette ja ütles : ” Mine ära minu juurest , Issand , sest ma olen patune mees . ”
42005009	Sest kalasaagi tõttu , mille nad olid saanud , valdas hämmastus teda ja kõiki , kes olid koos temaga ,
42005010	samuti Jaakobust ja Johannest , Sebedeuse poegi , kes olid Siimoniga kaasosanikud . Aga Jeesus ütles Siimonile : ” Ära enam karda . Nüüdsest peale hakkad sa püüdma elavaid inimesi . ”
42005011	Siis tõid nad paadid kaldale tagasi ja jätsid kõik maha ning järgnesid talle .
42005012	Kord jälle , kui ta oli ühes linnas , vaata — mees täis pidalitõbe ! Kui see Jeesust märkas , heitis ta silmili maha ja anus teda : ” Isand , kui sa vaid tahad , võid sa mu puhtaks teha . ”
42005013	Siis ta sirutas oma käe ja puudutas teda , öeldes : ” Ma tahan . Saa puhtaks ! ” Ja otsekohe kadus tal pidalitõbi .
42005014	Ja ta keelas meest , et ta sellest kellelegi ei räägiks , ja ütles : ” Kuid mine ja näita ennast preestrile ning too ohvriand seoses enda puhtakssaamisega , nagu Mooses on käskinud , neile tunnistuseks . ”
42005015	Aga jutt temast levis üha rohkem ning suured rahvahulgad tulid kokku kuulama ja oma haigustest terveks saama .
42005016	Ent tema läks ja viibis üksinda kõrbes ning palvetas .
42005017	Ühel päeval oli ta õpetamas ning variserid ja seaduseõpetajad , kes olid tulnud igast Galilea ja Judea külast ning Jeruusalemmast , istusid seal ; ja tema peal oli Jehoova jõud , et tervendada .
42005018	Ja vaata , mehed kandsid voodiga üht halvatud meest ning püüdsid teda sisse tuua ja tema ette asetada .
42005019	Aga kuna neil polnud rahvahulga pärast võimalik teda sisse tuua , ronisid nad üles katusele ja lasid mehe koos kerge voodiga läbi kivikatuse nende keskele , kes olid Jeesuse ees .
42005020	Kui ta nägi nende usku , ütles ta : ” Inimene , sinu patud on sulle andeks antud . ”
42005021	Seepeale hakkasid kirjatundjad ja variserid arutlema , öeldes : ” Kes see on , kes Jumalat teotab ? Kes muu saab patte andeks anda kui üksnes Jumal ? ”
42005022	Aga Jeesus , kes nende arutlused läbi nägi , vastas neile : ” Mille üle te oma südames arutlete ?
42005023	Mis on kergem , kas öelda : ’ Sinu patud on sulle andeks antud ’ või öelda : ’ Tõuse üles ja kõnni ’ ?
42005024	Aga et te teaksite , et inimese Pojal on voli maa peal patte andeks anda . . . ” Ta ütles halvatule : ” Ma ütlen sulle : tõuse üles ja võta oma voodi ning mine koju . ”
42005025	Ja sedamaid tõusis ta nende ees püsti , võttis selle , millel ta oli lamanud , ning läks koju , ülistades Jumalat .
42005026	Siis valdas neid kõiki hämmastus ja nad hakkasid Jumalat ülistama ning said täis kartust ja ütlesid : ” Me oleme täna imelikke asju näinud ! ”
42005027	Pärast seda läks ta välja ja nägi maksukogujat nimega Leevi istumas maksukontoris ja ütles talle : ” Järgi mind ! ”
42005028	See jättis kõik maha , tõusis ja järgneski talle .
42005029	Samuti korraldas Leevi talle oma majas suure vastuvõtupeo ; ja arvukas hulk maksukogujaid ja teisi külitas koos nendega laua ääres .
42005030	Seepeale hakkasid variserid ja kirjatundjad nurisema tema jüngrite üle , öeldes : ” Miks te sööte ja joote koos maksukogujate ja patustega ? ”
42005031	Jeesus vastas neile : ” Arsti ei vaja mitte terved , vaid haiged .
42005032	Ma pole tulnud kutsuma kahetsusele õigeid , vaid patuseid . ”
42005033	Nad ütlesid talle : ” Johannese jüngrid paastuvad sageli ja palvetavad anudes ning sama teevad variseride jüngrid , aga sinu omad söövad ja joovad . ”
42005034	Jeesus ütles neile : ” Kas te võite siis panna peigmehe sõpru paastuma sel ajal , kui peigmees on nendega ?
42005035	Ometi tulevad päevad , mil peigmees neilt ära võetakse , ja siis , neil päevil , nad paastuvad . ”
42005036	Seejärel tõi ta neile ühe piltliku näite : ” Keegi ei lõika uue pealisrõiva küljest riidelappi ega õmble seda paigaks vanale pealisrõivale ; muidu rebeneb uus paik lahti ja see uue riideeseme küljest võetud paik ei sobi vana peale .
42005037	Ka ei pane keegi uut veini vanadesse nahklähkritesse ; muidu ajab uus vein lähkrid lõhki ja voolab välja ning lähkrid saavad rikutud .
42005038	Uus vein tuleb panna hoopis uutesse lähkritesse .
42005039	Mitte keegi , kes on joonud vana veini , ei taha uut ; sest ta ütleb : ’ Vana on hea ’ . ”
42006001	Ühel hingamispäeval juhtus ta minema läbi viljapõldude ning tema jüngrid katkusid ja sõid viljapäid , hõõrudes neid käte vahel .
42006002	Seepeale ütlesid mõned variserid : ” Miks te teete seda , mis pole hingamispäeval lubatud ? ”
42006003	Aga Jeesus vastas neile : ” Kas te pole kunagi lugenud , mida Taavet tegi , kui temal ja ta meestel nälg oli ?
42006004	Kuidas ta läks Jumala kotta ja sai sealt ettepanemisleivad ning sõi ja andis ka meestele , kes olid koos temaga , kuigi neid pole lubatud süüa kellelgi muul kui ainult preestritel ? ”
42006005	Ja ta ütles neile veel : ” Inimese Poeg on hingamispäeva Isand . ”
42006006	Ühel teisel hingamispäeval läks ta sünagoogi ja hakkas õpetama . Ja seal oli mees , kelle parem käsi oli kuivetunud .
42006007	Kirjatundjad ja variserid jälgisid teda nüüd teraselt , et näha , kas ta tervendab hingamispäeval , et leida mingi võimalus teda süüdistada .
42006008	Ehkki ta teadis nende mõtteid , ütles ta ometi kuivetunud käega mehele : ” Tõuse püsti ja seisa siia keskele . ” See tõusiski ja jäi seisma .
42006009	Siis ütles Jeesus neile : ” Ma küsin teilt : kas hingamispäeval on lubatud teha head või teha halba , hinge päästa või hävitada ? ”
42006010	Ja vaadanud neid kõiki enda ümber , ütles ta mehele : ” Siruta oma käsi välja . ” Too tegigi seda ja ta käsi sai terveks .
42006011	Aga nad said maruvihaseks ja hakkasid omavahel arutama , mida nad küll saaksid Jeesusele teha .
42006012	Neil päevil läks ta mäele palvetama ja veetis terve öö Jumala poole palvetades .
42006013	Aga kui saabus päev , kutsus ta oma jüngrid enda juurde ja valis nende hulgast kaksteist ning nimetas nad apostliteks :
42006014	Siimoni , kelle ta oli nimetanud ka Peetruseks , ja tema venna Andrease ning Jaakobuse ja Johannese ning Filippuse ja Bartolomeuse
42006015	ning Matteuse ja Toomase ning Jaakobuse , Alfeuse poja , ja Siimoni , keda hüütakse innukaks ,
42006016	ja Juuda , Jaakobuse poja , ja Juudas Iskarioti , kellest sai reetur .
42006017	Ja ta tuli koos nendega alla ja peatus tasases paigas ning seal oli suur hulk tema jüngreid ja palju inimesi kõikjalt Judeast ja Jeruusalemmast ning Tüürose ja Siidoni rannikualalt , kes olid tulnud teda kuulama ja oma haigustest terveks saama .
42006018	Isegi need , keda vaevasid ebapuhtad vaimud , tehti terveks .
42006019	Ja kogu rahvahulk püüdis teda puudutada , sest temast väljuv jõud tegi nad kõik terveks .
42006020	Ja ta tõstis silmad oma jüngrite poole ja hakkas rääkima : ” Õnnelikud olete teie , vaesed , sest teile kuulub Jumala kuningriik .
42006021	Õnnelikud olete teie , kellel praegu on nälg , sest teie saate küllaga . Õnnelikud olete teie , kes praegu nutate , sest teie saate naerda .
42006022	Õnnelikud olete teie , kui inimesed teid vihkavad ja kui nad teid endi keskelt välja lükkavad ja teid solvavad ja panevad teie nime põlu alla inimese Poja pärast .
42006023	Olge sel päeval rõõmsad ja hüpake , sest vaata , teie tasu on suur taevas , kuna sedasama on nende esiisad teinud prohvetitele .
42006024	Aga häda teile , rikkad , sest teil on oma lohutus juba täiel määral käes !
42006025	Häda teile , kellel praegu on küllaga , sest teile tuleb nälg ! Häda teile , kes te praegu naerate , sest teie saate leinata ja nutta !
42006026	Häda teile , kui kõik inimesed teist hästi räägivad , sest samamoodi tegid nende esiisad valeprohvetitele !
42006027	Aga mina ütlen teile , kes te kuulate : armastage jätkuvalt oma vaenlasi , tehke ikka head neile , kes teid vihkavad ,
42006028	õnnistage üha neid , kes teid neavad , palvetage aina nende eest , kes teid solvavad .
42006029	Kes lööb sind vastu üht põske , sellele paku ka teine ; ja kes võtab ära su pealisrõiva , sellele ära keela alusrõivastki .
42006030	Anna igaühele , kes sinult palub , ja sellelt , kes võtab sinu oma , ära küsi seda tagasi .
42006031	Ja nagu te tahate , et inimesed teile teeksid , tehke ka neile .
42006032	Ja kui te armastate neid , kes teid armastavad , mis tänu te siis väärite ? Sest isegi patused armastavad neid , kes neid armastavad .
42006033	Ja kui te teete head neile , kes teile head teevad , tõesti , mis tänu te siis väärite ? Isegi patused teevad sedasama .
42006034	Samuti , kui te laenate ilma intressita neile , kellelt te loodate tagasi saada , mis tänu te siis väärite ? Isegi patused annavad patustele intressita laenu , et nad sama palju tagasi saaksid .
42006035	Vastupidi , jätkake oma vaenlaste armastamist ja neile hea tegemist ja intressita laenamist , lootmata midagi tagasi saada ; siis on teie tasu suur ja te olete Kõigekõrgema pojad , sest tema on lahke tänamatute ja kurjade vastu .
42006036	Olge alati halastavad , nii nagu teie Isa on halastav .
42006037	Peale selle ärge enam mõistke kohut , ja ka teie üle ei mõisteta kohut ; ning ärge enam mõistke hukka , ja ka teid ei mõisteta hukka . Laske vabaks , ja teidki lastakse vabaks .
42006038	Andke jätkuvalt , ja inimesed annavad teile . Nad kallavad teie rüppe hea mõõdu , mis on tihedaks vajutatud , raputatud ja kuhjaga täis . Sest millise mõõduga teie mõõdate , sellisega mõõdetakse teile ka tagasi . ”
42006039	Siis rääkis ta neile ka piltliku näite : ” Ega pime või juhtida pimedat ? Kas mitte nad mõlemad ei kuku auku ?
42006040	Õpilane pole üle oma õpetajast , aga igaüks , kes on täiuslikult õpetatud , on oma õpetaja sarnane .
42006041	Miks sa siis näed pindu , mis on su venna silmas , aga ei märka palki , mis on su enda silmas ?
42006042	Kuidas sa saad öelda oma vennale : ’ Vend , las ma tõmban välja pinnu sinu silmast ’ , kui sa ei näe samal ajal palki , mis on su enda silmas ? Sa silmakirjatseja ! Esmalt tõmba palk välja omast silmast ning siis sa näed selgelt ja saad tõmmata välja pinnu , mis on su venna silmas .
42006043	Sest ei ole head puud , mis kannaks mäda vilja , ega jälle mäda puud , mis kannaks head vilja .
42006044	Sest iga puud tuntakse tema viljast . Näiteks ei korjata ju viigimarju okastaimedelt ega lõigata viinamarju okaspõõsastelt .
42006045	Hea inimene toob oma südame heast tagavarast esile head , aga halb inimene toob oma südame halvast tagavarast esile halba ; sest mida süda on täis , sellest suu räägib .
42006046	Miks te siis hüüate mind : ’ Issand ! Issand ! ’ , aga ei tee nõnda , nagu ma ütlen ?
42006047	Igaüks , kes tuleb minu juurde ja kuuleb mu sõnu ning teeb nende järgi — ma näitan teile , kelle sarnane ta on :
42006048	ta on inimese sarnane , kes maja ehitades kaevas sügavale ja rajas vundamendi kaljule . Kui siis tõusis tulvavesi , sööstis jõgi vastu seda maja , aga ei suutnud seda kõigutada , sest see oli hästi ehitatud .
42006049	Teisest küljest see , kes kuuleb ega tee , on inimese sarnane , kes ehitas maja maapinnale ilma vundamendita . Jõgi sööstis vastu seda ning see varises otsekohe kokku , ja selle maja häving oli suur . ”
42007001	Kui ta oli seda kõike rahva kuuldes kõnelnud , läks ta Kapernauma .
42007002	Aga ühe ohvitseri ori , keda too kalliks pidas , oli haige ja suremas .
42007003	Kui ta kuulis Jeesusest , saatis ta juutide vanemad tema juurde , et nad paluksid tal tulla ja tema orja päästa .
42007004	Siis hakkasid need , kes tulid Jeesuse juurde , teda väga anuma : ” Ta on seda väärt , et sa teda aitaksid ,
42007005	sest ta armastab meie rahvast ja tema ongi meile sünagoogi ehitanud . ”
42007006	Nii asus Jeesus koos nendega teele . Aga kui ta polnud enam kaugel sellest majast , oli ohvitser juba saatnud sõbrad talle ütlema : ” Isand , ära tee endale tüli , sest ma pole väärt , et sina mu katuse alla tuled .
42007007	Sel põhjusel ei pidanud ma ennast ka vääriliseks tulema sinu juurde . Aga ütle vaid sõna ja las mu sulane saab terveks .
42007008	Sest minagi olen teiste võimu all ja minu alluvuses on sõdureid . Ja kui ma ütlen ühele : ’ Mine ! ’ , siis ta läheb , ja teisele : ’ Tule ! ’ , siis ta tuleb , ja oma orjale : ’ Tee seda ! ’ , siis ta teeb . ”
42007009	Kui nüüd Jeesus tema sõnu kuulis , imestas ta ja pöördus endale järgneva rahvahulga poole ning lausus : ” Ma ütlen teile : isegi Iisraelis pole ma leidnud nii suurt usku . ”
42007010	Ja need , kes olid saadetud , leidsid majja tagasi jõudes , et ori on hea tervise juures .
42007011	Peagi pärast seda suundus ta linna , mida hüütakse Nainiks , ning tema jüngrid ja suur rahvahulk läksid koos temaga .
42007012	Kui ta jõudis linna värava lähedale , vaata , siis kanti seal välja surnut , oma ema ainsat poega . See naine oli pealegi lesk . Temaga koos oli märkimisväärne hulk linnarahvast .
42007013	Ja kui Issand teda märkas , hakkas tal temast kahju ning ta ütles talle : ” Ära enam nuta . ”
42007014	Seejärel astus ta ligi ja puudutas surnuraami ning kandjad jäid seisma , ja ta ütles : ” Noormees , ma ütlen sulle : tõuse üles ! ”
42007015	Ja surnu tõusis istukile ja hakkas rääkima ning ta andis tema ta emale .
42007016	Nüüd haaras neid kõiki kartus ja nad hakkasid Jumalat ülistama , öeldes : ” Suur prohvet on tõusnud meie hulgas ! ” ja ” Jumal on pööranud tähelepanu oma rahvale ! ”
42007017	Ja see kuuldus temast levis üle kogu Judea ja kõikjal ümbruskonnas .
42007018	Kõigest sellest teatasid nüüd Johannesele ta jüngrid .
42007019	Siis kutsus Johannes kaks oma jüngritest ja saatis nad Issanda juurde küsima : ” Kas sina oled see , kes pidi tulema , või peame ootama kedagi teist ? ”
42007020	Kui mehed tema juurde jõudsid , ütlesid nad : ” Ristija Johannes saatis meid sinu juurde küsima : ’ Kas sina oled see , kes pidi tulema , või peame ootama teist ? ’ ”
42007021	Sel tunnil tegi ta paljud terveks tõbedest ja piinarikastest haigustest ja kurjadest vaimudest ning kinkis paljudele pimedatele nägemise .
42007022	Seega vastas ta neile kahele : ” Minge , teatage Johannesele , mida te nägite ja kuulsite : pimedad saavad nägijaks , lombakad kõnnivad , pidalitõbised saavad puhtaks ja kurdid kuulevad , surnud äratatakse üles , vaestele räägitakse head sõnumit .
42007023	Ja õnnelik on see , kes pole minu pärast komistanud . ”
42007024	Kui Johannese sõnumitoojad olid ära läinud , hakkas ta rahvahulkadele rääkima Johannese kohta : ” Mida te läksite kõrbesse vaatama ? Kas tuules õõtsuvat pilliroogu ?
42007025	Või mida te siis läksite vaatama ? Kas pehmeisse pealisrõivaisse riietatud inimest ? Eks need , kes kannavad uhkeid riideid ja elavad luksuses , on kuningakodades .
42007026	Tõepoolest , mida te siis läksite välja vaatama ? Kas prohvetit ? Jah , ma ütlen teile , ja veel palju enamat kui prohvetit .
42007027	Tema on see , kellest on kirjutatud : ’ Vaata , ma saadan sinu eel oma sõnumitooja , kes valmistab ette su tee ! ’
42007028	Ma ütlen teile : naistest sündinute seas pole kedagi suuremat Johannesest , ent kes on väiksem Jumala kuningriigis , on temast suurem . ”
42007029	( Ja kui kogu rahvas ja maksukogujad seda kuulsid , tunnistasid nad , et Jumal on õiglane , sest nad olid lasknud end ristida Johannese ristimisega .
42007030	Aga kuna variserid ja seadusetundjad põlgasid neile teada antud Jumala nõu , polnud nad end temal ristida lasknud . )
42007031	” Kellega ma siis võrdleksin selle põlvkonna inimesi ja kellega nad sarnanevad ?
42007032	Nad on nagu väiksed lapsed , kes istuvad turuplatsil ja hõikavad üksteisele : ’ Meie mängisime teile vilepilli , aga teie ei tantsinud ; meie laulsime leinalaulu , aga teie ei nutnud . ’
42007033	Niisamuti on Ristija Johannes tulnud — ei söö leiba ega joo veini , kuid teie ütlete : ’ Temas on deemon . ’
42007034	Inimese Poeg on tulnud — sööb ja joob , aga teie ütlete : ’ Vaata , see inimene on õgard ja veinijoodik , maksukogujate ja patuste sõber ! ’
42007035	Ometi mõistetakse tarkus õigeks kõigi selle tulemuste põhjal . ”
42007036	Keegi variser aga palus teda korduvalt tulla enda poole sööma . Nii läkski ta selle variseri majja ja heitis laua äärde .
42007037	Ja vaata , üks naine , kelle kohta teati , et ta on patune , sai teada , et ta külitab laua ääres selle variseri majas , ja naine tõi alabasterpudeli healõhnalise õliga ,
42007038	ning võtnud koha sisse tema taga ta jalgade juures , nuttis ta ja hakkas niisutama tema jalgu oma pisaratega ning kuivatas neid oma juustega . Samuti andis ta tema jalgadele hellalt suud ja võidis neid healõhnalise õliga .
42007039	Seda nähes ütles teda külla kutsunud variser endamisi : ” Kui see mees oleks prohvet , siis ta teaks , kes ja milline on see naine , kes teda puudutab , et ta on patune . ”
42007040	Kuid seepeale ütles Jeesus talle : ” Siimon , mul on sulle midagi öelda . ” See sõnas : ” Räägi , Õpetaja ! ”
42007041	” Ühel laenuandjal oli kaks võlglast ; üks oli võlgu viissada denaari , aga teine viiskümmend .
42007042	Kuna neil polnud millegagi tagasi maksta , andestas ta heldelt neile mõlemale . Kumb neist teda nüüd rohkem armastab ? ”
42007043	Siimon vastas talle : ” Ma arvan , et see , kellele ta rohkem andeks andis . ” Tema ütles talle : ” Sa otsustasid õigesti . ”
42007044	Seejärel pööras ta end naise poole ja ütles Siimonile : ” Kas sa näed seda naist ? Ma tulin sinu majja , ja sina ei andnud vett mu jalgade tarvis . Aga see naine on niisutanud mu jalgu oma pisaratega ja kuivatanud neid oma juustega .
42007045	Sina ei andnud mulle suud , aga see naine pole sellest tunnist peale , kui ma sisse tulin , lakanud mu jalgadele hellalt suud andmast .
42007046	Sina ei võidnud mu pead õliga , aga see naine on võidnud mu jalgu healõhnalise õliga .
42007047	Seetõttu , ütlen ma sulle , et tema patud , ehkki neid on palju , on andeks antud , sest ta näitas üles rohkesti armastust ; aga kellele on vähe andeks antud , see näitab üles vähe armastust . ”
42007048	Siis ütles ta naisele : ” Sinu patud on andeks antud . ”
42007049	Seepeale hakkasid need , kes koos temaga laua ääres külitasid , endamisi ütlema : ” Kes see mees küll on , et ta isegi patte andeks annab ? ”
42007050	Ent tema ütles naisele : ” Sinu usk on sind päästnud , mine rahuga . ”
42008001	Kohe pärast seda asus ta rändama linnast linna ja külast külla , kuulutades ja rääkides head sõnumit Jumala kuningriigist . Ja need kaksteist olid koos temaga ,
42008002	samuti mõned naised , kes olid saanud terveks kurjadest vaimudest ja haigustest : Maarja , keda hüütakse Magdaleenaks , kellest oli välja tulnud seitse deemonit ,
42008003	ja Johanna , Herodese majapidaja Kuusase naine , ja Susanna ning palju teisi naisi , kes teenisid neid oma varaga .
42008004	Kui nüüd suur rahvahulk kokku tuli ja nendega liitusid inimesed , kes tulid tema juurde paljudest linnadest , jutustas ta ühe piltliku näite :
42008005	” Külvaja läks välja oma seemet külvama . Ja kui ta külvas , kukkus osa sellest tee äärde ja see tallati maha ning taeva linnud tulid ja sõid selle ära .
42008006	Muist kukkus kalju peale , ja olles tärganud , kuivas see ära , kuna seal polnud niiskust .
42008007	Muist kukkus ohakate sekka ning ohakad , mis koos sellega kasvasid , lämmatasid selle ära .
42008008	Muist kukkus hea maa peale , ja olles tärganud , kandis see vilja sajakordselt . ” Seda rääkinud , hüüdis ta : ” Kellel on kõrvad , et kuulata , see kuulaku ! ”
42008009	Aga tema jüngrid küsisid temalt , mida see piltlik näide võiks tähendada .
42008010	Ta ütles : ” Teile on antud aru saada Jumala kuningriigi pühadest saladustest , kuid ülejäänutele on need vaid piltlikud näited , et nad vaadates vaataksid ilmaaegu ja kuuldes ei saaks aru .
42008011	Ent see piltlik näide tähendab seda : seeme on Jumala sõna .
42008012	Tee äärde külvatud on need , kes on kuulnud , siis aga tuleb Kurat ja võtab sõna ära nende südamest , et nad ei usuks ega pääseks .
42008013	Kalju peale külvatud on need , kes võtavad sõna rõõmuga vastu , kui nad seda kuulevad , aga neil pole juurt ; nad usuvad mõnda aega , kuid katsumuste ajal nad langevad ära .
42008014	Ohakate sekka kukkunud on aga need , kes on kuulnud , ent kuna nad lasevad end kaasa viia selle elu muredel ja rikkusel ja naudingutel , lämbuvad nad täielikult ja nende vili ei saavuta küpsust .
42008015	Aga hea maa peal on need , kes , olles sõna kuulnud kauni ja hea südamega , säilitavad seda ja kannavad vilja vastupidavusega .
42008016	Ükski , kes on süüdanud lambi , ei kata seda anumaga kinni ega pane voodi alla , vaid asetab selle lambijalale , et sisenejad näeksid valgust .
42008017	Sest pole midagi peidetut , mis ei saa avalikuks , ega midagi hoolega varjatut , mis ei saa kunagi teatavaks ega tule kunagi ilmsiks .
42008018	Seetõttu pöörake tähelepanu sellele , kuidas te kuulate , sest kellel on , sellele antakse juurde , aga kellel ei ole , sellelt võetakse ära seegi , mis ta arvab enesel olevat . ”
42008019	Nüüd tulid ta ema ja vennad tema juurde , kuid rahvahulga pärast ei pääsenud nad tema lähedale .
42008020	Ent talle teatati : ” Sinu ema ja vennad seisavad väljas ja tahavad sind näha . ”
42008021	Vastuseks ütles ta neile : ” Mu ema ja mu vennad on need , kes Jumala sõna kuulevad ja selle järgi teevad . ”
42008022	Ühel päeval astus ta koos oma jüngritega paati ning ütles neile : ” Lähme järve teisele kaldale . ” Nii asusid nad teele .
42008023	Aga kui nad sõitsid , jäi ta magama . Nüüd tõusis järvel vali tormituul ning nende paat hakkas veega täituma ja nad sattusid ohtu .
42008024	Lõpuks läksid nad tema juurde ja ajasid ta üles , öeldes : ” Õpetaja , õpetaja , me hukkume ! ” Tema tõusis , hurjutas tuult ja veemöllu ning need raugesid ja saabus vaikus .
42008025	Siis ütles ta neile : ” Kus on teie usk ? ” Aga neid haaras kartus ja nad imestasid , öeldes üksteisele : ” Kes see küll on , et ta käsutab isegi tuuli ja vett ning need kuuletuvad talle ? ”
42008026	Ja nad randusid gerasalaste maal , mis asub Galilea vastaskaldal .
42008027	Aga kui ta oli maale astunud , tuli linnast talle vastu üks mees , kelles olid deemonid . See ei olnud juba pikemat aega riideid kandnud ega elanud kodus , vaid hauakoobaste juures .
42008028	Jeesust nähes karjus ta kõvasti ja langes tema ette maha ning ütles valju häälega : ” Mis on mul sinuga tegemist , Jeesus , kõigekõrgema Jumala Poeg ? Ma palun sind , ära mind piina ! ”
42008029	( Sest ta oli käskinud ebapuhtal vaimul sellest mehest välja tulla . Oli see ju pikka aega teda oma võimuses hoidnud ning teda oli korduvalt pandud ahelatesse ja jalaraudadesse ja valvatud , aga ta oli ahelad katki rebinud ja deemon oli ajanud teda üksildastesse paikadesse . )
42008030	Jeesus küsis temalt : ” Mis su nimi on ? ” Tema ütles : ” Leegion ” , sest palju deemoneid oli läinud tema sisse .
42008031	Ja nad anusid teda korduvalt , et ta ei käsiks neil minna sügavikku .
42008032	Seal mäe peal oli söömas üsna suur seakari ; nii nad anusid teda , et ta lubaks neil minna nende sisse . Ja ta andis neile loa .
42008033	Siis tulid deemonid inimesest välja ning läksid sigade sisse , ja kari tormas üle järsaku järve ning uppus .
42008034	Kui aga karjused nägid , mis oli juhtunud , siis nad põgenesid ning rääkisid sellest linnas ja maal .
42008035	Siis läksid inimesed vaatama , mis oli juhtunud , ja nad tulid Jeesuse juurde ja leidsid selle mehe , kellest deemonid olid välja tulnud , istumas Jeesuse jalgade ees riietatult ja täie mõistuse juures ; ja nad hakkasid kartma .
42008036	Need , kes olid seda näinud , rääkisid neile , kuidas deemonitest vaevatud mees oli terveks saanud .
42008037	Nii palusid kõik seal kandis gerasalaste maal elavad inimesed , et ta nende juurest ära läheks , sest neid oli haaranud suur hirm . Siis astus ta paati ja pöördus minekule .
42008038	Ent mees , kellest deemonid olid välja läinud , palus aina , et ta võiks jääda tema juurde , kuid ta saatis mehe ära , öeldes :
42008039	” Mine tagasi koju ja jutusta , mida Jumal on sinu heaks teinud . ” Mees läkski ära ja kuulutas terves linnas , mida Jeesus oli tema heaks teinud .
42008040	Kui Jeesus tagasi jõudis , võttis rahvahulk ta lahkesti vastu , sest nad kõik ootasid teda .
42008041	Aga vaata , tuli mees nimega Jairus , kes oli sünagoogi ülem . Ja ta langes Jeesuse jalgade ette ning hakkas teda anuma , et ta tuleks tema majja ,
42008042	sest ta ainus tütar , kes oli umbes kaksteist aastat vana , oli suremas . Kui ta oli teel sinna , tunglesid rahvahulgad tema ümber .
42008043	Ja üks naine , keda oli kaksteist aastat vaevanud verejooks ning keda mitte keegi polnud suutnud terveks ravida ,
42008044	lähenes talle selja tagant ja puudutas tema pealisrõiva narmaid , ning sedamaid lakkas tal verejooks .
42008045	Siis ütles Jeesus : ” Kes see oli , kes mind puudutas ? ” Kui kõik seda eitasid , ütles Peetrus : ” Õpetaja , rahvas on hulkadena su ümber ja trügib sulle peale . ”
42008046	Ometi ütles Jeesus : ” Keegi puudutas mind , sest ma tundsin , et jõud läks minust välja . ”
42008047	Nähes , et ta polnud märkamatuks jäänud , tuli see naine värisedes ja langes tema ette maha ning avaldas kõigi inimeste ees põhjuse , miks ta oli teda puudutanud ja kuidas ta oli sedamaid terveks saanud .
42008048	Aga Jeesus ütles talle : ” Tütar , sinu usk on sind terveks teinud ; mine rahuga . ”
42008049	Kui ta alles rääkis , tuli sinna keegi sünagoogi ülema esindajatest ja ütles : ” Su tütar on surnud ; ära õpetajat enam tülita . ”
42008050	Seda kuuldes vastas Jeesus talle : ” Ära karda , usu ainult , ja ta pääseb . ”
42008051	Kui ta maja juurde jõudis , ei lubanud ta koos endaga sisse tulla kellelgi peale Peetruse ja Johannese ja Jaakobuse ning tüdruku isa ja ema .
42008052	Aga kõik nutsid ja lõid endale kurbusest vastu rinda . Siis ta ütles : ” Ärge enam nutke , sest tüdruk pole surnud , vaid magab . ”
42008053	Seepeale hakkasid nad tema üle põlglikult naerma , sest nad teadsid , et tüdruk on surnud .
42008054	Aga ta võttis temal käest kinni ja hüüdis : ” Tüdruk , tõuse üles ! ”
42008055	Ja tema vaim tuli tagasi ning ta tõusis otsekohe , ja Jeesus käskis talle midagi süüa anda .
42008056	Nüüd valdas tema vanemaid meeletu vaimustus ; aga ta keelas neid , et nad juhtunust kellelegi ei räägiks .
42009001	Siis kutsus ta need kaksteist kokku ning andis neile võimu ja voli kõigi deemonite üle ja haiguste ravimiseks .
42009002	Seejärel saatis ta nad kuulutama Jumala kuningriiki ja tervendama inimesi
42009003	ning ta ütles neile : ” Ärge võtke rännakule midagi kaasa , ei keppi ega toidupauna ega leiba ega hõberaha , samuti ärgu olgu teil kahte alusrõivast .
42009004	Aga kus iganes te kellegi koju sisse astute , sinna jääge , kuni te sealt lahkute .
42009005	Ja kus inimesed teid vastu ei võta , sellest linnast välja minnes raputage selle tolmgi oma jalgadelt tunnistuseks nende vastu . ”
42009006	Siis asusid nad teele ja käisid selle maa-ala läbi külast külla , kuulutades head sõnumit ja tervendades igal pool .
42009007	Ent selle piirkonna valitseja Herodes sai kuulda kõigest , mis toimus , ja ta oli suures segaduses , sest mõned rääkisid , et Johannes on surmast üles äratatud ,
42009008	teised aga , et Eelija on ilmunud , ent mõned , et keegi muistsetest prohvetitest on üles tõusnud .
42009009	Herodes ütles : ” Johannesel ma võtsin pea maha . Kes on siis see , kelle kohta ma selliseid asju kuulen ? ” Seetõttu püüdis ta teda näha saada .
42009010	Ja kui apostlid tagasi tulid , jutustasid nad talle , mida nad olid teinud . Seepeale võttis ta nad kaasa ja läks linna , mida kutsutakse Betsaidaks , et nad saaksid olla omaette .
42009011	Ent kui rahvahulgad sellest teada said , järgnesid nad talle . Ja ta võttis nad lahkesti vastu ning hakkas neile rääkima Jumala kuningriigist ja tegi terveks need , kes vajasid ravi .
42009012	Siis hakkas päev lõpule jõudma . Need kaksteist tulid nüüd tema juurde ja ütlesid : ” Saada rahvahulk ära , et nad läheksid küladesse ja ümberkaudsetesse maakohtadesse ning leiaksid endale öömaja ja toidupoolist , sest me oleme siin üksildases paigas . ”
42009013	Aga ta ütles neile : ” Andke teie neile süüa . ” Nad ütlesid : ” Meil pole midagi muud kui viis leiba ja kaks kala , kui me just ise ei lähe ega osta toidukraami kogu sellele rahvale . ”
42009014	Seal oli õigupoolest umbes viis tuhat meest . Aga ta ütles oma jüngritele : ” Laske neil heita maha nagu söömise ajal , umbes viiekümneste rühmadena . ”
42009015	Nad tegidki nii ja lasid neil kõigil maha heita .
42009016	Võtnud siis need viis leiba ja kaks kala , vaatas ta üles taeva poole , õnnistas neid , murdis need tükkideks ja hakkas andma jüngritele rahva ette panemiseks .
42009017	Siis nad kõik sõid ja nende kõhud said täis , kusjuures neist üle jäänud palasid korjati kokku kaksteist korvi .
42009018	Kui ta hiljem üksinda palvetas , tulid jüngrid üheskoos tema juurde ja ta küsis neilt : ” Kelle ütlevad rahvahulgad mind olevat ? ”
42009019	Nemad vastasid : ” Ristija Johannese , teised aga , et Eelija , kolmandad ütlevad , et üks muistsetest prohvetitest on üles tõusnud . ”
42009020	Siis ütles ta neile : ” Aga teie , kelleks teie mind peate ? ” Peetrus vastas : ” Jumala Kristuseks . ”
42009021	Siis ta rääkis nendega rangelt ja keelas neid , et nad sellest kellelegi ei räägiks ,
42009022	ja lisas : ” Inimese Poeg peab taluma palju kannatusi ning kõrvale heidetama vanemate ja peapreestrite ja kirjatundjate poolt ning tapetama ja kolmandal päeval üles äratatama . ”
42009023	Edasi ütles ta kõigile : ” Kui keegi tahab käia minu järel , siis ta salaku end maha ja kandku päevast päeva oma piinaposti ning järgigu mind pidevalt .
42009024	Sest kes tahab oma hinge päästa , kaotab selle , aga kes kaotab oma hinge minu pärast , see päästab selle .
42009025	Tõesti , mis kasu oleks inimesel sellest , kui ta saaks endale kogu maailma , aga kaotaks iseenese või kannataks kahju ?
42009026	Sest kes häbeneb mind ja minu sõnu , seda häbeneb ka inimese Poeg , kui ta tuleb enese ja oma Isa ja pühade inglite auhiilguses .
42009027	Aga ma ütlen teile tõtt : mõned neist , kes siin seisavad , ei maitse surma enne , kui nad näevad Jumala kuningriiki . ”
42009028	Tõepoolest , umbes kaheksa päeva pärast seda , kui ta oli need sõnad lausunud , võttis ta Peetruse ja Johannese ja Jaakobuse endaga kaasa ning läks üles mäele palvetama .
42009029	Ja kui ta oli palvetamas , muutus tema nägu teistsuguseks ning tema riietus läks säravvalgeks .
42009030	Ja vaata , temaga vestlesid kaks meest : Mooses ja Eelija .
42009031	Need ilmusid auhiilguses ja hakkasid rääkima tema äraminekust , mis pidi aset leidma Jeruusalemmas .
42009032	Kuid Peetrusele ja neile , kes olid koos temaga , kippus kangesti uni peale ; aga kui nad olid täiesti virgeks saanud , nägid nad tema auhiilgust ja kahte meest seismas koos temaga .
42009033	Ja kui need olid tema juurest lahkumas , ütles Peetrus Jeesusele : ” Õpetaja , meil on siin hea olla , las me püstitame kolm telki : ühe sinule ja ühe Moosesele ja ühe Eelijale ” , mõistmata ise , mida ta räägib .
42009034	Aga kui ta seda kõneles , tekkis pilv , mis neid varjas . Pilve sisse jäädes hakkasid nad kartma .
42009035	Ja pilvest kostis hääl : ” See on minu Poeg , kelle ma olen valinud . Teda kuulake ! ”
42009036	Ja kui see hääl kostis , nägid nad , et Jeesus on üksi . Ent nad vaikisid ega rääkinud neil päevil kellelegi midagi sellest , mida nad olid näinud .
42009037	Järgmisel päeval , kui nad mäelt alla jõudsid , tuli talle vastu suur rahvahulk .
42009038	Ja vaata , üks mees rahva hulgast hüüdis : ” Õpetaja , ma palun , et sa vaataksid mu poega , sest ta on mul ainus ,
42009039	ja vaata , vaim võtab ta oma võimusse ja poiss karjatab äkitselt , ja vaim tekitab talle krambihooge , nii et ta ajab vahtu välja , ega taha pärast tema piinamist kuidagi temast lahkuda .
42009040	Ja ma palusin sinu jüngreid , et nad selle välja ajaksid , aga nemad ei suutnud . ”
42009041	Jeesus ütles seepeale : ” Oh uskmatu ja pöörane põlvkond , kui kaua pean ma veel teiega olema ja teid taluma ? Too oma poeg siia . ”
42009042	Ent just siis , kui poiss oli lähenemas , paiskas deemon ta maha ja tekitas talle ägeda krambihoo . Jeesus aga tõreles ebapuhta vaimuga ja tegi poisi terveks ning andis tema ta isale .
42009043	Ja nad kõik olid hämmastunud Jumala suurest väest . Kui nad nüüd kõik imestasid selle kõige üle , mida ta tegi , ütles ta oma jüngritele :
42009044	” Pange need sõnad endale kõrva taha : inimese Poeg peab antama inimeste kätte . ”
42009045	Aga neile jäid need sõnad arusaamatuks . Õigupoolest oli see nende eest varjul , et nad öeldu mõtet ei taipaks , ja nad kartsid talle selle kohta küsimusi esitada .
42009046	Siis tekkis nende keskel arutelu , kes neist on suurim .
42009047	Jeesus , kellele olid nende südame arutlused teada , võttis ühe väikse lapse , seadis ta enda kõrvale
42009048	ja ütles neile : ” Kes võtab vastu selle lapse minu nimel , võtab vastu ka minu , ja kes võtab vastu minu , võtab vastu ka selle , kes on mu saatnud . Sest kes käitub vähemana teie kõigi seas , see on suur . ”
42009049	Siis ütles Johannes : ” Õpetaja , me nägime üht meest sinu nimel deemoneid välja ajamas ja me püüdsime teda takistada , sest ta ei järgi sind koos meiega . ”
42009050	Ent Jeesus ütles talle : ” Ärge püüdke teda takistada , sest kes ei ole teie vastu , on teie poolt . ”
42009051	Kuna päevad olid nüüd täis saamas ja ta pidi üles võetama , pööras ta oma näo kindlameelselt Jeruusalemma poole , et sinna minna .
42009052	Nii saatis ta enda eel välja sõnumiviijad . Need asusidki teele ja läksid ühte samaarlaste külla , et tema tulekuks ettevalmistusi teha ;
42009053	aga need ei võtnud teda vastu , sest tema nägu oli pööratud Jeruusalemma poole , et minna sinna .
42009054	Kui jüngrid Jaakobus ja Johannes seda nägid , ütlesid nad : ” Issand , kas sa tahad , et me käsime tulel taevast alla tulla ja nad hävitada ? ”
42009055	Tema aga pöördus ümber ja tõreles nendega .
42009056	Nii läksid nad teise külla .
42009057	Kui nad nüüd teel olid , ütles keegi mees talle : ” Ma tahan sulle järgneda , kuhu iganes sa ka lähed . ”
42009058	Ja Jeesus ütles talle : ” Rebastel on urud ja taeva lindudel puhkepaigad , aga inimese Pojal pole kohta , kuhu oma pea panna . ”
42009059	Siis ütles ta kellelegi teisele : ” Järgi mind ! ” See mees ütles : ” Luba mul esmalt minna ja matta oma isa . ”
42009060	Ent tema ütles talle : ” Lase surnutel oma surnud matta , kuid sina mine ja kuuluta kõikjal Jumala kuningriiki . ”
42009061	Ja veel üks mees ütles : ” Ma hakkan sind järgima , Issand ; aga luba mul esmalt oma kodustega hüvasti jätta . ”
42009062	Jeesus ütles talle : ” Ükski , kes on pannud käe adra külge ja vaatab tagasi sellele , mis jäi maha , ei kõlba Jumala kuningriigile . ”
42010001	Pärast seda määras Issand veel seitsekümmend ja saatis nad kahekaupa enda eel igasse linna ja paika , kuhu ta ise minna kavatses .
42010002	Siis hakkas ta neile rääkima : ” Lõikust on tõesti palju , aga töötegijaid vähe . Seepärast paluge lõikuse Isandat , et ta saadaks töötegijaid välja oma lõikusele .
42010003	Minge ! Vaata , ma saadan teid kui tallesid huntide sekka .
42010004	Ärge kandke kukrut ega toidupauna ega sandaale ja ärge teel olles kedagi tervituseks emmake .
42010005	Kus tahes te mõnda majja sisse astute , öelge esmalt : ’ Rahu sellele majale ! ’
42010006	Ja kui seal on rahu sõber , siis jääb teie rahu tema peale , aga kui ei ole , pöördub see tagasi teie juurde .
42010007	Jääge siis sinna majja ning sööge ja jooge , mida pakutakse , sest töötegija on oma palka väärt . Ärge minge üle ühest majast teise .
42010008	Samuti , ükskõik kuhu linna te lähete ja teid võetakse vastu , seal sööge , mida teie ette pannakse ,
42010009	tehke seal haiged terveks , ja öelge neile : ’ Jumala kuningriik on jõudnud teie lähedale . ’
42010010	Aga ükskõik kuhu linna te lähete ja teid vastu ei võeta , sealt minge välja selle peatänavatele ja öelge :
42010011	’ Isegi tolmu , mis jäi meie jalgade külge teie linnas , me pühime maha tunnistuseks teie vastu . Siiski pidage meeles , et Jumala kuningriik on lähedale jõudnud ! ’
42010012	Ma ütlen teile , et Soodomal saab olema sel päeval kergem kui sellel linnal .
42010013	Häda sulle , Korasin ! Häda sulle , Betsaida ! Sest kui need vägevad teod , mis on toimunud teis , oleksid toimunud Tüüroses ja Siidonis , oleksid nad juba ammu kahetsenud , istudes kotiriides ja tuhas .
42010014	Seetõttu saab Tüürosel ja Siidonil olema kohtumõistmise ajal kergem kui teil .
42010015	Ja sina , Kapernaum , kas arvad , et sind ülendatakse taevani ? Hauani sa langed alla !
42010016	Kes kuulab teid , kuulab ka mind . Ja kes põlgab ära teid , põlgab ära ka minu . Pealegi , kes põlgab ära minu , põlgab ära ka tema , kes on mu saatnud . ”
42010017	Siis tulid need seitsekümmend rõõmsatena tagasi ja ütlesid : ” Issand , isegi deemonid alistuvad meile , kui me kasutame sinu nime . ”
42010018	Seepeale ütles ta neile : ” Ma nägin , kuidas Saatan on juba nagu välk taevast maha langenud .
42010019	Vaata , ma olen andnud teile voli tallata jalge alla madusid ja skorpione ning voli vaenlase kogu võimu üle , ja miski ei tee teile kindlasti kahju .
42010020	Siiski ärge rõõmustage selle üle , et vaimud teile alistuvad , vaid rõõmustage seepärast , et teie nimed on kirja pandud taevasse . ”
42010021	Selsamal tunnil sai ta ülirõõmsaks pühas vaimus ja ütles : ” Ma kiidan sind avalikult , Isa , taeva ja maa Isand , sest sa oled hoolikalt peitnud need asjad tarkade ja intelligentsete eest ning avaldanud need pisikestele lastele . Jah , oo Isa , sest nii teha on olnud sulle meelepärane .
42010022	Kõik on mu Isa andnud minu hoolde , ja kes on Poeg , seda ei tea keegi peale Isa ; ja kes on Isa , seda ei tea keegi peale Poja ja selle , kellele Poeg tahab teda ilmutada . ”
42010023	Seejärel pöördus ta jüngrite poole ja ütles neile omavahel olles : ” Õnnelikud on silmad , mis näevad seda , mida teie näete .
42010024	Sest ma ütlen teile : paljud prohvetid ja kuningad on soovinud näha , mida teie näete , kuid pole näinud , ning kuulda , mida teie kuulete , kuid pole kuulnud . ”
42010025	Vaata , siis tõusis üks seadusetundja , et teda proovile panna , ja ütles : ” Õpetaja , mida mul tuleb teha , et pärida igavene elu ? ”
42010026	Ta ütles talle : ” Mis on Seaduses kirjutatud ? Kuidas sa aru saad ? ”
42010027	See vastas : ” ’ Sa pead armastama Jehoovat , oma Jumalat , kogu oma südamega ja kogu oma hingega ja kogu oma jõuga ja kogu oma mõistusega ’ ning ’ oma ligimest nagu iseennast ’ . ”
42010028	Ta ütles talle : ” Sa vastasid õigesti ; ’ tee nii ja sa saad elu ’ . ”
42010029	Aga tahtes ennast õigeks teha , ütles see mees Jeesusele : ” Kes õigupoolest on mu ligimene ? ”
42010030	Jeesus vastas : ” Üks inimene läks Jeruusalemmast alla Jeeriko poole ja sattus röövlite kätte , kes tegid ta paljaks ja andsid talle hoope ning läksid ära , jättes ta poolsurnuna maha .
42010031	Juhtumisi läks üks preester mööda seda teed alla , ent kui ta teda nägi , läks ta tee teise serva hoidudes temast mööda .
42010032	Samamoodi ka üks leviit , kes jõudis alla sellesse paika ja nägi teda , läks temast mööda , hoidudes tee teise serva .
42010033	Aga üks samaarlane , kes sel teel rändas , jõudis sinna , ja nähes teda , hakkas tal temast kahju .
42010034	Nii astus ta tema juurde ja sidus tema haavad , valades nende peale õli ja veini . Siis tõstis ta mehe oma looma selga ja viis ta ühte võõrastemajja ning kandis tema eest hoolt .
42010035	Ja järgmisel päeval võttis ta välja kaks denaari , andis need võõrastemajapidajale ja ütles : ’ Kanna tema eest hoolt , ja mis sa üle selle kulutad , tasun ma sulle , kui tagasi tulen . ’
42010036	Kes neist kolmest osutus sinu arvates ligimeseks sellele mehele , kes oli sattunud röövlite kätte ? ”
42010037	Ta ütles : ” See , kes tema heaks halastavalt tegutses . ” Siis ütles Jeesus talle : ” Mine ja tee sina samamoodi . ”
42010038	Kui nad nüüd teel olid , läks ta ühte külla . Seal võttis teda oma majas külalisena vastu keegi naine nimega Marta .
42010039	Sel naisel oli ka õde , keda hüüti Maarjaks ; see istus maha Issanda jalgade juurde ja kuulas , mida ta räägib .
42010040	Marta seevastu oli hõivatud mitmesuguste toimetustega . Nii tuli ta sinna ja ütles : ” Issand , kas sa ei hooli sellest , et mu õde on jätnud kõik toimetused ainult minu teha ? Ütle talle seepärast , et ta tuleks mulle appi . ”
42010041	Vastuseks ütles Issand talle : ” Marta , Marta , sa oled mures ja rahutu paljude asjade pärast .
42010042	Vaja on aga vähe või ainult üht . Maarja on endale hea osa valinud ja seda ei võeta temalt ära . ”
42011001	Kord oli ta ühes paigas palvetamas ja kui ta lõpetas , ütles keegi tema jüngritest talle : ” Issand , õpeta meile , kuidas palvetada , nagu ka Johannes õpetas oma jüngritele . ”
42011002	Siis ütles ta neile : ” Kui te palvetate , öelge : ’ Isa , pühitsetud olgu sinu nimi . Sinu kuningriik tulgu .
42011003	Anna meile selleks päevaks leiba vastavalt selle päeva vajadusele .
42011004	Ja andesta meile meie patud , sest ka me ise andestame igaühele , kes on meile võlgu ; ja ära vii meid kiusatusse ’ . ”
42011005	Lisaks ütles ta neile : ” Kellel teie seast on sõber ja ta läheb selle juurde keskööl ning ütleb : ’ Sõber , laena mulle kolm leiba ,
42011006	sest üks mu sõber on rännakul tulnud minu poole ja mul pole midagi talle ette panna ’ ?
42011007	Ja see vastab seest : ’ Jäta mu tülitamine . Uks on juba lukus ja mu väiksed lapsed on minuga koos voodis ; ma ei saa tõusta ega sulle midagi anda . ’
42011008	Ma ütlen teile : kui ta ka ei tõuse üles ega anna talle midagi sellepärast , et ta on tema sõber , siis kindlasti tuleb ta üles tema järelejätmatu pealekäimise tõttu ja annab talle , mida ta vajab .
42011009	Seega ma ütlen teile : paluge püsivalt , ja teile antakse ; otsige pidevalt , ja te leiate ; koputage lakkamata , ja teile avatakse .
42011010	Sest igaüks , kes palub , see saab , ja kes otsib , see leiab , ja kes koputab , sellele avatakse .
42011011	Tõesti , kas teie hulgas on sellist isa , kes siis , kui tema poeg palub kala , annaks talle kala asemel mao ?
42011012	Või kui ta ka palub muna , annaks talle skorpioni ?
42011013	Kui nüüd teie , ehkki te olete kurjad , oskate anda häid ande oma lastele , kui palju enam teie Isa , kes on taevas , annab püha vaimu neile , kes teda paluvad ! ”
42011014	Hiljem ajas ta ühest tummast mehest deemoni välja . Kui deemon oli väljunud , hakkas tumm rääkima . Ja rahvahulgad imestasid .
42011015	Kuid keegi neist ütles : ” Ta ajab deemoneid välja Beeltsebuli , deemonite valitseja abiga . ”
42011016	Aga teised hakkasid tema proovilepanemiseks nõudma temalt tundemärki taevast .
42011017	Teades nende mõtteid , ütles ta neile : ” Iga kuningriik , mis on sisemiselt lõhenenud , laastatakse , ja pere , mis on sisemiselt lõhenenud , langeb .
42011018	Kui Saatan on sisemiselt lõhenenud , kuidas saab tema kuningriik jääda püsima ? Te ju ütlete , et mina ajan deemoneid välja Beeltsebuli abiga .
42011019	Kui mina Beeltsebuli abiga deemoneid välja ajan , siis kelle abiga ajavad neid välja teie pojad ? Seetõttu saavad nendest kohtumõistjad teie üle .
42011020	Ent kui ma ajan deemoneid välja Jumala sõrme abil , siis on Jumala kuningriik tõesti teist mööda läinud .
42011021	Kui tugev relvastatud mees valvab oma lossi , on tema vara rahus .
42011022	Aga kui keegi temast tugevam tuleb tema vastu ja võidab ta , siis võtab ta ära kogu tema relvastuse , millele ta lootis , ja jagab temalt röövitud asjad laiali .
42011023	Kes ei ole minu poolt , on minu vastu , ja kes ei kogu koos minuga , see pillutab laiali .
42011024	Kui ebapuhas vaim tuleb inimesest välja , käib ta mööda põuaseid kohti , otsides puhkepaika , ja kui ta ei leia , siis ta ütleb : ’ Ma pöördun tagasi oma majja , kust ma minema läksin . ’
42011025	Ja saabudes leiab ta selle olevat puhtaks pühitud ja ehitud .
42011026	Siis ta läheb ja võtab kaasa veel seitse vaimu , kurjemad kui ta ise , ning nad tulevad ja asuvad sinna elama . Ja selle inimese hilisem olukord on halvem kui esialgne . ”
42011027	Kui ta nüüd seda rääkis , tõstis üks naine rahva hulgast häält ja ütles talle : ” Õnnelik on emaihu , mis sind kandis , ja õnnelikud on rinnad , mida sa imesid ! ”
42011028	Aga tema ütles : ” Ei , õnnelikud on hoopis need , kes kuulevad Jumala sõna ja seda järgivad ! ”
42011029	Kui rahvamassid kokku tulid , hakkas ta rääkima : ” See põlvkond on kuri põlvkond ; ta otsib tundemärki . Aga talle ei anta muud tundemärki kui Joona tundemärk .
42011030	Sest nii nagu Joona sai tundemärgiks Niineve elanikele , samamoodi saab ka inimese Poeg tundemärgiks sellele põlvkonnale .
42011031	Lõunamaa kuninganna äratatakse kohtupäeval üles koos selle põlvkonna meestega ja ta mõistab nad hukka ; sest tema tuli maailma otsast kuulama Saalomoni tarkust , aga vaata , siin on enam kui Saalomon .
42011032	Niineve mehed tõusevad kohtupäeval koos selle põlvkonnaga ja mõistavad selle hukka , sest nemad kahetsesid , kuuldes Joona kuulutatud sõnumit , aga vaata , siin on enam kui Joona .
42011033	Kui keegi on süüdanud lambi , paneb ta selle lambijalale , mitte peitu ega vaka alla , et need , kes sisse astuvad , näeksid valgust .
42011034	Keha lamp on su silm . Kui su silm on selge , on ka kogu su keha valgust täis , ent kui see on suunatud kurjale , on ka su keha pimedust täis .
42011035	Ole seepärast valvas . Võib-olla on see valgus , mis on sinus , hoopis pimedus .
42011036	Seega , kui kogu su keha on valgust täis ja selles pole mingit pimedust , siis on see niisama valge , nagu annaks lamp oma säraga sulle valgust . ”
42011037	Kui ta oli seda rääkinud , palus üks variser ta enda poole sööma . Nii läks ta sisse ja heitis laua äärde .
42011038	Ent variser üllatus , nähes , et ta enne sööki end esmalt ei pesnud .
42011039	Aga Issand ütles talle : ” Teie , variserid , puhastate nüüd karika ja vaagna väljastpoolt , aga teie sisemus on täis röövsaaki ja kurjust .
42011040	Te mõistmatud ! Eks tema , kes on teinud välispidise , ole teinud ka seespidise ?
42011041	Andke halastusandideks seda , mis on seespool , ja vaata , kõik muugi on teis siis puhas .
42011042	Aga häda teile , variserid , sest te annate kümnendiku mündist ja ruudist ja igast teisest aedviljast , aga lähete mööda Jumala õiglusest ja armastusest ! Neid asju oli teil kohustus teha , aga teisigi ei võinud tähelepanuta jätta .
42011043	Häda teile , variserid , sest te armastate esimesi istmeid sünagoogides ja tervitusi turuplatsidel !
42011044	Häda teile , sest te olete otsekui mälestushauad , mis on tähistamata , nii et inimesed käivad nende peal ega tea seda ! ”
42011045	Seepeale ütles keegi seadusetundja talle : ” Õpetaja , seda öeldes solvad sa ka meid . ”
42011046	Siis ta ütles : ” Häda teilegi , seadusetundjad , sest te koormate inimesi raskete kandamitega , aga ise ei puutu te neid kandameid ühe sõrmegagi !
42011047	Häda teile , sest te ehitate mälestushaudu prohvetitele , kuid teie esiisad tapsid neid !
42011048	Te olete ju olnud tunnistajaks oma esiisade tegudele , ja ometi te nõustute nendega , sest nemad tapsid prohveteid , aga teie ehitate neile hauakoopaid .
42011049	Sellepärast on Jumala tarkus ka öelnud : ’ Ma saadan neile prohveteid ja apostleid ning osa neist nad tapavad ja teisi kiusavad taga ,
42011050	et sellelt põlvkonnalt nõutaks kõigi prohvetite verd , mis on valatud maailma rajamisest alates ,
42011051	Aabeli verest kuni Sakarja vereni , kes tapeti altari ja templi vahel . ’ Jah , ma ütlen teile : seda nõutakse sellelt põlvkonnalt .
42011052	Häda teile , seadusetundjad , sest te olete võtnud ära teadmiste võtme ; te pole ise sisse läinud ja olete takistanud neid , kes on tahtnud sisse minna ! ”
42011053	Kui ta siis sealt välja läks , hakkasid kirjatundjad ja variserid talle hirmsasti peale trügima ja ründama teda küsimustega paljude muude asjade kohta ,
42011054	varitsedes teda , et tabada teda midagi ütlemast .
42012001	Vahepeal , kui rahvast oli kokku tulnud nii palju tuhandeid , et üksteist tallati , hakkas ta rääkima , öeldes esmalt oma jüngritele : ” Olge ettevaatlikud variseride juuretise , see tähendab silmakirjalikkuse suhtes .
42012002	Aga pole midagi hoolega varjatut , mis ei saaks avalikuks , ega salajast , mis ei saaks teatavaks .
42012003	Seepärast seda , mida te ütlete pimedas , saadakse kuulda valges , ja mida te sosistate oma tubades , kuulutatakse katustelt .
42012004	Lisaks ütlen ma teile , mu sõbrad : ärge kartke neid , kes keha tapavad ja pärast seda ei suuda midagi rohkemat teha .
42012005	Aga ma näitan teile , keda tuleb karta : kartke teda , kellel on voli pärast tapmist heita Gehennasse . Jah , ma ütlen teile : teda kartke .
42012006	Eks viis varblast müüda kahe väikse väärtusega mündi eest ? Siiski pole ükski neist unustatud Jumala ees .
42012007	Aga isegi kõik juuksekarvad teie peas on ära loetud . Ärge kartke , teie olete rohkem väärt kui palju varblasi .
42012008	Niisiis ütlen ma teile : igaüht , kes tunnistab mind inimeste ees , seda tunnistab ka inimese Poeg Jumala inglite ees .
42012009	Aga kes salgab mind inimeste ees , seda salatakse Jumala inglite ees .
42012010	Ja igaühele , kes ütleb sõna inimese Poja vastu , antakse see andeks , aga sellele , kes teotab püha vaimu , ei anta seda andeks .
42012011	Ent kui teid tuuakse rahvakogude ja valitsusametnike ja võimude ette , siis ärge hakake muretsema , kuidas või mida rääkida enda kaitseks või mida öelda ,
42012012	sest püha vaim õpetab teile selsamal tunnil , mida te peaksite ütlema . ”
42012013	Siis ütles keegi rahva hulgast talle : ” Õpetaja , ütle mu vennale , et ta jagaks minuga pärandi . ”
42012014	Tema ütles talle : ” Inimene , kes on määranud mind teile kohtunikuks või jagajaks ? ”
42012015	Siis ütles ta neile : ” Hoidke oma silmad lahti ja hoiduge igasuguse saamahimu eest , sest isegi kui inimesel on kõike külluses , ei taga talle elu see , mis tal on . ”
42012016	Seepeale rääkis ta neile piltliku näite : ” Ühe rikka mehe maa andis hea saagi .
42012017	Seetõttu hakkas ta endamisi arutlema : ’ Mida ma nüüd teen , mul pole ju oma viljasaaki kuhugi panna ? ’
42012018	Siis ta ütles : ’ Ma teen nii : ma lammutan oma aidad maha ja ehitan suuremad ning kogun sinna kõik oma teravilja ja kõik hea , mis mul on ;
42012019	ja ma ütlen oma hingele : ” Hing , sul on palju head varuks paljudeks aastateks ; lõõgastu , söö , joo ja tunne end mõnusalt ” . ’
42012020	Aga Jumal ütles talle : ’ Sa mõistmatu , täna öösel nõutakse sinult su hing . Kellele jääb siis see , mida sa oled varunud ? ’
42012021	Nii on lugu sellega , kes kogub endale varandust , aga pole rikas Jumala silmis . ”
42012022	Siis ütles ta oma jüngritele : ” Seepärast ma ütlen teile : jätke muretsemine oma hinge pärast , et mida süüa , ja oma keha pärast , et millega riietuda .
42012023	Sest hing on rohkem väärt kui toit ja keha rohkem väärt kui riided .
42012024	Pange hoolega tähele , et rongad ei külva seemet ega lõika ning neil pole sahvrit ega aita , ja ometi Jumal toidab neid . Kui palju väärtuslikumad olete teie lindudest !
42012025	Kes teist suudab muretsemisega oma elueale ühe küünragi lisada ?
42012026	Seega , kui te ei suuda teha seda kõige väiksematki asja , miks siis olla mures ülejäänu pärast ?
42012027	Pange hoolega tähele , kuidas kasvavad liiliad ; nad ei rüga tööd teha ega ketra ; kuid ma ütlen teile : isegi Saalomon kogu oma hiilguses polnud rõivastatud nagu üks nendest .
42012028	Kui nüüd Jumal nõnda riietab taimi väljal , mis täna on ja homme ahju visatakse , kui palju enam riietab ta siis teid , te nõrgausulised !
42012029	Niisiis lakake otsimast , mida süüa ja mida juua , ning jätke muretsemine ;
42012030	sest kõike seda taotlevad agarasti maailma rahvad , aga teie Isa teab ju , et te seda vajate .
42012031	Selle asemel otsige pidevalt tema kuningriiki , ja kõike seda antakse teile lisaks .
42012032	Ära karda , väike kari , sest teie Isa on arvanud heaks anda teile kuningriigi .
42012033	Müüge maha , mis teile kuulub , ja andke halastusande . Tehke endale kukrud , mis ära ei kulu — ammendamatu varandus taevas , kuhu varas ligi ei pääse ja kus koi ei söö .
42012034	Sest kus on teie varandus , seal saab olema ka teie süda .
42012035	Teie niuded olgu vöötatud ja teie lambid põlegu
42012036	ja teie ise olge inimeste sarnased , kes ootavad oma isanda tagasitulekut pulmast , et kui ta saabub ja koputab , võiksid nad talle kohe avada .
42012037	Õnnelikud on need orjad , keda isand saabudes leiab valvamas ! Ma ütlen teile , ja see on tõsi : ta vöötab ennast ja paneb nad laua äärde ning tuleb nende juurde ja teenib neid .
42012038	Ja kui ta saabub teise vahikorra ajal või isegi kolmanda ajal ja leiab nad seda tegemas , on nad õnnelikud !
42012039	Aga teadke , et kui majaperemees oleks teadnud , mis tunnil varas tuleb , oleks ta püsinud valvel ega oleks lasknud oma majja sisse murda .
42012040	Olge teiegi valmis , sest inimese Poeg tuleb tunnil , mil te ei pea seda tõenäoliseks . ”
42012041	Siis ütles Peetrus : ” Issand , kas sa räägid seda piltlikku näidet meile või ka kõigile teistele ? ”
42012042	Ja Issand ütles : ” Kes on tegelikult ustav ja arukas majapidaja , kelle ta isand määrab oma teenijaskonna üle , et see annaks neile alati piisaval hulgal toitu õigel ajal ?
42012043	Õnnelik on see ori , kui ta isand tulles leiab teda nii tegevat !
42012044	Ma ütlen teile tõtt : ta määrab tema kogu oma vara üle .
42012045	Aga kui see ori peaks oma südames ütlema : ’ Mu isanda tulek viibib ’ ja peaks hakkama sulaseid ja teenijannasid peksma ning sööma ja jooma ja purjutama ,
42012046	siis selle orja isand tuleb päeval , mil ta teda ei oota , ja tunnil , mida ta ei tea , ning karistab teda kõige karmimal moel ja annab talle osa koos nendega , kes pole ustavad .
42012047	Siis see ori , kes sai aru , mis on tema isanda tahe , aga ei seadnud ennast valmis ega tegutsenud kooskõlas tema tahtega , saab palju hoope .
42012048	Ent see , kes ei saanud aru ja seepärast tegi , mis on hoope väärt , saab vähe hoope . Tõesti , igaühelt , kellele on palju antud , nõutakse palju ; ja kelle hoolde on palju usaldatud , sellelt nõutakse tavalisest rohkem .
42012049	Ma tulin süütama tuld maa peal , ja mida on mul enam soovida , kuna see on juba läidetud ?
42012050	Mind peab tõesti ristitama ristimisega , ja millises vaevas ma küll olen , kuni see on lõpule jõudnud !
42012051	Kas te arvate , et ma olen tulnud tooma rahu maa peale ? Sugugi mitte , ma ütlen teile , vaid hoopis lahkmeelt .
42012052	Nüüdsest alates on viis ühes majas eri meelt , kolm kahe vastu ja kaks kolme vastu .
42012053	Nad on eri meelt : isa poja vastu ja poeg isa vastu , ema tütre vastu ja tütar ema vastu , ämm minia vastu ja minia ämma vastu . ”
42012054	Siis ta jätkas , öeldes ka rahvahulkadele : ” Kui te näete lääne poolt pilve tõusmas , ütlete kohe : ’ Raju on tulemas ’ , ja nii juhtubki .
42012055	Ja kui te näete , et puhub lõunatuul , siis te ütlete : ’ Tuleb kuumalaine ’ , ja see tulebki .
42012056	Te silmakirjatsejad , maa ja taeva ilme põhjal te oskate järeldusi teha , aga kuidas te ei oska teha järeldusi praeguse aja kohta ?
42012057	Miks te ise ei otsusta , mis on õige ?
42012058	Näiteks , kui sa oled minemas valitseja juurde koos oma vastasega , kes on esitanud sinu vastu kaebuse , siis asu tegutsema juba teel olles , et vaidlus temaga lahendada , et ta ei viiks sind kohtuniku ette ja kohtunik ei annaks sind kohtuteenri kätte ja kohtuteener ei heidaks sind vanglasse .
42012059	Ma ütlen sulle : kindlasti ei pääse sa sealt enne , kui oled ära maksnud viimsegi väikse mündi . ”
42013001	Just sel ajal olid seal mõned , kes teatasid talle galilealastest , kelle vere Pilatus oli seganud nende ohvritega .
42013002	Selle peale ütles ta neile : ” Kas te arvate , et need galilealased olid suuremad patused kui kõik teised galilealased , kuna nad sedasi kannatasid ?
42013003	Üldsegi mitte , ütlen ma teile , ent kui te oma patte ei kahetse , siis hukkute kõik niisamuti .
42013004	Või kas te arvate , et need kaheksateist , kelle peale kukkus Siiloahi torn ja nad ära tappis , olid suuremad võlglased kui kõik teised Jeruusalemma elanikud ?
42013005	Üldsegi mitte , ütlen ma teile , ent kui te ei kahetse , siis hukkute kõik nagu nemadki . ”
42013006	Seejärel rääkis ta selle piltliku näite : ” Ühe mehe viinamarjaistandusse oli istutatud viigipuu , ja ta tuli sellelt vilja otsima , aga ei leidnud midagi .
42013007	Siis ütles ta viinamäe aednikule : ’ Ma olen juba kolm aastat käinud sellelt viigipuult vilja otsimas , aga pole midagi leidnud . Raiu see maha ! Miks ta peaks siin niiviisi kasutuna maad raiskama ? ’
42013008	See vastas talle : ’ Isand , las ta jääb veel selleks aastaks , kuni ma kaevan ta ümbert ja panen talle sõnnikut ;
42013009	ja kui ta siis tulevikus vilja kannab , on tore , aga kui mitte , siis raiud ta maha ’ . ”
42013010	Kord õpetas ta hingamispäeval ühes sünagoogis .
42013011	Ja vaata , seal oli naine , kelles oli kaheksateist aastat olnud nõrkuse vaim , ja ta oli küürus ega suutnud end üldse sirgu ajada .
42013012	Kui Jeesus teda nägi , pöördus ta tema poole ja ütles : ” Naine , sa oled nõrkusest vaba . ”
42013013	Ja ta pani oma käed naise peale ning otsekohe ajas see end sirgu ja hakkas Jumalat ülistama .
42013014	Aga sünagoogi ülem , kes oli pahane , et Jeesus tervendas hingamispäeval , ütles seepeale rahvahulgale : ” Kuus päeva on , mil tuleks tööd teha ; tulge siis ja laske end nendel päevadel terveks teha , aga mitte hingamispäeval . ”
42013015	Ent Issand vastas talle : ” Te silmakirjatsejad , kas mitte igaüks teist ei seo hingamispäeval oma pulli või eeslit latrist lahti , et viia teda jooma ?
42013016	Kas polnud siis kohane , et see naine , kes on Aabrahami tütar ja keda Saatan , vaata , kaheksateist aastat köidikus hoidis , pääses sellest lahti hingamispäeval ? ”
42013017	Kui ta seda oli öelnud , hakkas kõigil tema vastastel häbi , aga kogu rahvahulk rõõmustas kõigi tema võrratute tegude üle .
42013018	Seepärast ütles ta veel : ” Mille sarnane on Jumala kuningriik ja millega ma seda võrdleksin ?
42013019	See on sinepiseemne sarnane , mille inimene võttis ja oma aeda maha pani ; ning see kasvas ja sai puuks , ja taeva linnud leidsid elupaiga selle okstel . ”
42013020	Ja taas ütles ta : ” Millega ma võrdleksin Jumala kuningriiki ?
42013021	See on juuretise sarnane , mille naine võttis ja segas kolme suure mõõdu jahu sekka , nii et kõik läks hapnema . ”
42013022	Ja ta rändas linnast linna ja külast külla , õpetades ja jätkates oma teekonda Jeruusalemma poole .
42013023	Nüüd küsis keegi mees temalt : ” Isand , kas neid , kes pääsevad , on vähe ? ” Tema ütles neile :
42013024	” Pingutage kõigest jõust , et minna sisse kitsast uksest , sest paljud , ütlen ma teile , püüavad hiljem sisse minna , aga ei suuda .
42013025	Sest kui majaperemees on kord tõusnud ja ukse lukku pannud , hakkate te seisma õues ja uksele koputama , öeldes : ’ Isand , ava meile ! ’ , siis vastab tema teile : ’ Mina küll ei tea , kust te olete . ’
42013026	Siis te ütlete : ’ Me sõime ja jõime sinu ees ning sa õpetasid meie peatänavatel . ’
42013027	Ent tema ütleb teile : ’ Mina küll ei tea , kust te olete . Minge ära mu juurest , kõik ülekohtutegijad ! ’
42013028	Seal te nutate ja kiristate hambaid , kui näete Aabrahami ja Iisakit ja Jaakobit ning kõiki prohveteid Jumala kuningriigis , endid aga olevat välja tõugatud .
42013029	Lisaks tuleb inimesi idast ja läänest , põhjast ja lõunast ning nad istuvad laua ääres Jumala kuningriigis .
42013030	Ja vaata , on viimaseid , kes saavad esimesteks , ja esimesi , kes jäävad viimasteks . ”
42013031	Just sel tunnil tulid sinna mõned variserid ja ütlesid talle : ” Lahku siit ja asu teele , sest Herodes tahab sind tappa . ”
42013032	Ja ta ütles neile : ” Minge ja öelge sellele rebasele : ’ Vaata , ma ajan välja deemoneid ja teen inimesi terveks täna ja homme , ning kolmandal päeval jõuan ma oma tööga lõpule . ’
42013033	Siiski pean ma oma teed jätkama täna ja homme ja ülehomme , sest ei või juhtuda , et prohvet hukataks väljaspool Jeruusalemma .
42013034	Jeruusalemm , Jeruusalemm , kes sa tapad prohveteid ja viskad kividega surnuks need , kes sinu juurde on saadetud … Kui sageli ma tahtsin koguda su lapsi kokku , nagu kana kogub tibude pesakonna oma tiibade alla , aga teie ei tahtnud !
42013035	Vaata , teie koda jääb teile mahajäetuna ! Ma ütlen teile , et mingil juhul ei näe te mind enne , kui ütlete : ’ Õnnistatud on see , kes tuleb Jehoova nimel ! ’ ”
42014001	Ja kord kui ta hingamispäeval ühe variseride ülema majja sööma läks , jälgisid nad teda teraselt .
42014002	Ja vaata , seal oli tema ees inimene , kellel oli vesitõbi .
42014003	Seetõttu küsis Jeesus seadusetundjatelt ja variseridelt : ” Kas hingamispäeval on lubatud tervendada või ei ole ? ”
42014004	Aga nad vaikisid . Siis võttis ta mehest kinni , tegi ta terveks ja saatis ära .
42014005	Ja ta ütles neile : ” Kes teie seast , kelle poeg või pull kukub kaevu , ei tõmbaks hingamispäeval teda kohe sealt välja ? ”
42014006	Ja nad ei suutnud talle selle peale midagi vastu väita .
42014007	Seejärel rääkis ta küllakutsututele piltliku näite , kuna ta pani tähele , et nad valivad endale kõige tähtsamaid kohti , ja ütles :
42014008	” Kui keegi on sind pulma kutsunud , siis ära heida kõige tähtsamale kohale . Võib-olla on ta samal ajal kutsunud kellegi sinust auväärsema ,
42014009	ning see , kes kutsus nii sinu kui ka tema , tuleb ja ütleb sulle : ’ Lase tema selle koha peale . ’ Ja siis lähed sa häbiga ära , et asuda kõige alamale kohale .
42014010	Aga kui sind on kutsutud , siis mine ja heida kõige alamale kohale , et kui tuleb see , kes sind kutsus , ütleks ta sulle : ’ Sõber , tule siia kõrgema koha peale . ’ Siis saab sulle osaks au kõigi teiste külaliste ees .
42014011	Sest igaüht , kes ennast ise ülendab , seda alandatakse , ja kes ennast ise alandab , seda ülendatakse . ”
42014012	Järgmiseks ütles ta ka sellele , kes oli ta kutsunud : ” Kui sa korraldad lõunasöögi või õhtusöögi , siis ära kutsu oma sõpru ega oma vendi ega oma sugulasi ega rikkaid naabreid . Võib-olla kutsuvad nemad siis millalgi omakorda sind ja see oleks sulle vastutasuks .
42014013	Ent kui sa korraldad peo , kutsu vaeseid , vigaseid , lombakaid , pimedaid ;
42014014	ja siis oled sa õnnelik , kuna neil pole sulle millegagi tasuda . Sest sulle tasutakse õigete ülestõusmises . ”
42014015	Seda kuuldes ütles keegi külaliste hulgast talle : ” Õnnelik on see , kes sööb leiba Jumala kuningriigis . ”
42014016	Jeesus ütles talle : ” Üks inimene korraldas suurejoonelise õhtusöögi ja kutsus paljusid .
42014017	Ja ta saatis õhtusöögi tunnil oma orja kutsututele ütlema : ’ Tulge , sest kõik on nüüd valmis . ’
42014018	Aga nad kõik hakkasid ühtviisi vabandusi otsima . Esimene ütles talle : ’ Ma ostsin põllu ja mul on vaja seda vaatama minna . Ma palun , vabanda mind . ’
42014019	Ja teine ütles : ’ Ma ostsin viis paari veiseid ja lähen neid proovima . Ma palun , vabanda mind . ’
42014020	Veel üks ütles : ’ Ma võtsin just naise ja sel põhjusel ei saa ma tulla . ’
42014021	Nüüd tuli ori ja teatas sellest oma isandale . Siis sai majaperemees vihaseks ja ütles oma orjale : ’ Mine kiiresti välja linna peatänavatele ja kitsastele teedele ning too siia vaeseid ja vigaseid ja pimedaid ja lombakaid ! ’
42014022	Mõne aja pärast ütles ori : ’ Isand , su käsk on täidetud , ja ometi on veel ruumi . ’
42014023	Ja isand ütles orjale : ’ Mine välja teedele ja taraga ääristatud paikadesse ning sunni neid sisse tulema , et mu maja saaks täis !
42014024	Sest ma ütlen teile : mitte keegi neist meestest , kes olid kutsutud , ei saa maitsta mu õhtusööki ’ . ”
42014025	Suured rahvahulgad rändasid nüüd koos temaga ning ta pöördus ja ütles neile :
42014026	” Kui keegi tuleb minu juurde ja ei vihka oma isa ja ema ja naist ja lapsi ja vendi ja õdesid ja koguni omaenda hinge , ei saa ta olla mu jünger .
42014027	Kes ei kanna oma piinaposti ega tule minu järel , see ei saa olla mu jünger .
42014028	Näiteks , kes teie seast , kes tahab ehitada torni , ei istu esmalt maha ega arvuta kokku kulusid , et näha , kas tal jätkub vahendeid , et see lõpetada ?
42014029	Muidu võib ta küll vundamendi rajada , kuid ei suuda ehitust lõpetada , ja kõik kõrvaltvaatajad hakkaksid teda pilkama ,
42014030	öeldes : ’ See mees hakkas ehitama , aga ei suutnud lõpetada . ’
42014031	Või milline kuningas , kes marsib sõtta teise kuninga vastu , ei istu esmalt maha ega pea nõu , kas ta on suuteline kümne tuhande sõduriga saama jagu sellest , kes tuleb tema vastu kahekümne tuhandega ?
42014032	Kui ta ei suuda seda teha , siis saadab ta juba sel ajal , kui too on veel kaugel , rühma saadikuid välja ja palub rahu .
42014033	Seega võite kindlad olla , et ükski teist , kes ei jäta hüvasti kõigega , mis tal on , ei saa olla minu jünger .
42014034	Sool muidugi on hea . Aga kui sool kaotab oma toime , millega seda siis jälle soolaseks teha ?
42014035	See ei kõlba mulda ega sõnnikusse , vaid visatakse välja . Kellel on kõrvad , et kuulata , see kuulaku ! ”
42015001	Kõik maksukogujad ja patused tulid muudkui tema juurde teda kuulama .
42015002	Seetõttu torisesid nii variserid kui ka kirjatundjad , öeldes : ” See mees võtab vastu patuseid ja sööb koos nendega . ”
42015003	Siis rääkis ta neile selle piltliku näite :
42015004	” Milline inimene teie hulgast , kellel on sada lammast ja kes kaotab neist ühe , ei jäta üheksatkümmet üheksat maha kõrbesse ega lähe kadunut otsima , kuni ta selle leiab ?
42015005	Ja kui ta on selle leidnud , tõstab ta tema oma õlgadele ja rõõmustab .
42015006	Ja kui ta koju jõuab , kutsub ta kokku oma sõbrad ja naabrid ning ütleb neile : ’ Rõõmustage koos minuga , sest ma olen leidnud oma lamba , kes oli kadunud ! ’
42015007	Ma ütlen teile , et niisamuti on taevas ühe kahetseva patuse pärast rohkem rõõmu kui üheksakümne üheksa õige pärast , kellel pole vaja kahetseda .
42015008	Või milline naine , kellel on kümme drahmi ja kes kaotab ühe drahmi , ei süüta lampi ega pühi oma maja ega otsi hoolega , kuni ta selle leiab ?
42015009	Ja kui ta on selle leidnud , kutsub ta kokku sõbrannad ja naabrinaised ning ütleb : ’ Rõõmustage koos minuga , sest ma olen leidnud drahmi , mille ma kaotasin ! ’
42015010	Niisamuti , ütlen ma teile , tõuseb Jumala inglite seas rõõm ühe kahetseva patuse pärast . ”
42015011	Siis ta ütles : ” Ühel mehel oli kaks poega .
42015012	Ja noorem neist ütles isale : ’ Isa , anna mulle kätte see osa omandist , mis saab minule . ’ Siis ta jagaski oma vara nende vahel .
42015013	Ei läinud palju päevi , kui noorem poeg korjas kõik oma asjad kokku ja rändas kaugele maale ning raiskas seal enda omandi ära , elades ohjeldamatut elu .
42015014	Kui ta oli kõik ära kulutanud , tabas kogu seda maad ränk näljahäda , ja talle tuli puudus kätte .
42015015	Ta läks isegi ja sokutas end ühe selle maa kodaniku juurde ning see saatis ta oma väljadele sigu karjatama .
42015016	Ja ta soovis täita oma kõhtu jaanikaunadega , mida sead sõid , aga keegi ei andnud talle midagi .
42015017	Kui ta mõistusele tuli , ütles ta : ’ Kui paljudel mu isa palgatöölistel on leiba küllalt , samal ajal kui mina siin olen nälga suremas !
42015018	Ma tõusen ja lähen oma isa juurde ning ütlen talle : ” Isa , ma olen pattu teinud taeva vastu ja sinu vastu .
42015019	Ma pole enam väärt , et mind su pojaks hüütaks . Võta mind oma palgatööliste hulka ” . ’
42015020	Niisiis ta tõusis ja läks oma isa juurde . Kui ta oli alles kaugel , märkas isa teda ja tal hakkas temast kahju ning ta jooksis ja langes talle kaela ja andis talle hellalt suud .
42015021	Siis ütles poeg talle : ’ Isa , ma olen pattu teinud taeva vastu ja sinu vastu . Ma pole enam väärt , et mind su pojaks hüütaks . Võta mind oma palgatööliste hulka . ’
42015022	Ent isa ütles oma orjadele : ’ Tehke ruttu ! Tooge välja kõige parem rüü , andke see talle selga ja pange talle sõrmus sõrme ja sandaalid jalga .
42015023	Ja tooge noor nuumatud pull , tapke see ning söögem ja pidagem pidu ,
42015024	sest see mu poeg oli surnud ja on saanud jälle elavaks , ta oli kadunud ja on leitud . ’ Ja nad hakkasid pidutsema .
42015025	Tema vanem poeg aga oli põllul , ning kui ta tuli ja maja lähedale jõudis , kuulis ta muusikat ja tantsimist .
42015026	Ta kutsus ühe sulastest enda juurde ja päris , mis toimub .
42015027	See ütles talle : ’ Sinu vend on tulnud ja su isa tappis noore nuumatud pulli , sest ta sai tema tervena tagasi . ’
42015028	Aga tema vihastus ega tahtnud sisse minna . Siis tuli ta isa välja ja hakkas teda anuma .
42015029	Selle peale ütles ta oma isale : ’ Mina olen nii palju aastaid sind orjanud ja pole mitte kunagi su käsust üle astunud , ja ometi pole sa mitte kunagi andnud mulle üht kitsetallegi , et oleksin võinud koos oma sõpradega pidutseda .
42015030	Aga niipea kui saabus see sinu poeg , kes su vara koos prostituutidega ära sõi , tapsid sa temale noore nuumatud pulli . ’
42015031	Siis ta ütles talle : ’ Laps , sina oled alati olnud koos minuga ja kõik , mis on minu , on sinu ;
42015032	ent nüüd oli meil ju tarvis pidutseda ja rõõmutseda , sest see sinu vend oli surnud ja on saanud elavaks , ning ta oli kadunud ja on leitud ’ . ”
42016001	Seejärel ütles ta ka oma jüngritele : ” Üks mees oli rikas ja tal oli majapidaja , kelle kohta talle esitati süüdistus , et see raiskavat tema vara .
42016002	Seepärast kutsus ta tema ja ütles talle : ’ Mida ma sinu kohta kuulen ? Anna aru , mida sa oled majapidajana teinud , sest sa ei saa enam seda majapidamist juhtida . ’
42016003	Siis ütles majapidaja endamisi : ’ Mis ma pean nüüd tegema , kui mu isand majapidajaameti minult ära võtab ? Maad kaevata ma ei jaksa , kerjata on mul häbi .
42016004	Aa , ma tean , mida ma teen , et inimesed võtaksid mind vastu oma kodudesse , kui mind majapidajaametist lahti lastakse . ’
42016005	Ja kutsunud enda juurde kõik oma isanda võlglased , ütles ta esimesele : ’ Kui palju sina mu isandale võlgned ? ’
42016006	See ütles : ’ Sada batti oliiviõli . ’ Ta ütles temale : ’ Võta oma kirjalik leping tagasi ja istu maha ning kirjuta kähku viiskümmend . ’
42016007	Järgmisena küsis ta teiselt : ’ Ja sina , kui palju sina võlgu oled ? ’ Too vastas : ’ Sada koori nisu . ’ Ta ütles temale : ’ Võta oma kirjalik leping tagasi ja kirjuta kaheksakümmend . ’
42016008	Ja tema isand kiitis majapidajat , kuigi see oli ülekohtune , kuna tema tegevuses ilmnes praktiline tarkus ; sest selle ajastu pojad on oma põlvkonna inimestega praktilisi asju ajades targemad kui valguse pojad .
42016009	Samuti ütlen ma teile : tehke endale sõpru ülekohtuse rikkuse abil , et siis , kui sellele lõpp tuleb , võtaksid nad teid igavestesse elupaikadesse .
42016010	Kes on ustav vähimas , on ustav ka paljus , ja kes on ebaaus vähimas , on ebaaus ka paljus .
42016011	Seega , kui te pole osutunud ustavaks ülekohtuse rikkuse kasutamisel , siis kes usaldab teie hoolde seda , mis on tõeline ?
42016012	Ja kui te pole osutunud ustavaks teisele kuuluva kasutamisel , siis kes annab teile selle , mis on mõeldud teie endi jaoks ?
42016013	Ükski majateener ei saa olla kahe isanda ori ; sest ta kas hakkab vihkama üht ja armastama teist või hoidma ühe poole ja põlgama teist . Te ei saa olla Jumala orjad ja rikkuse orjad . ”
42016014	Kõike seda kuulasid variserid , kes olid rahaarmastajad , ja hakkasid tema üle irvitama .
42016015	Seepärast ütles ta neile : ” Teie olete need , kes näitavad end õigetena inimeste ees , aga Jumal tunneb teie südant , sest mis on inimeste seas kõrge , on Jumala silmis jälkus .
42016016	Seadust ja Prohveteid kuulutati kuni Johanneseni . Sellest ajast peale kuulutatakse head sõnumit Jumala kuningriigist ja igasugused inimesed pürgivad kõigest väest selle poole .
42016017	Tõepoolest , kergem on , et taevas ja maa kaovad , kui et üks tähe kriipsuke Seadusest jääb täitumata .
42016018	Igaüks , kes oma naise endast lahutab ja abiellub teisega , rikub abielu , ja kes abiellub mehest lahutatud naisega , rikub abielu .
42016019	Oli üks rikas mees ja tal oli tavaks riietuda purpurisse ja linasesse ning päevast päeva lõbusat ja luksuslikku elu elada .
42016020	Aga tema värava juurde toodi tavaliselt üks kerjus nimega Laatsarus , kes oli täis haavandeid
42016021	ja kes soovis täita oma kõhtu sellega , mis pudenes rikka mehe laualt . Jah , koeradki tulid ja lakkusid tema haavandeid .
42016022	Mõne aja möödudes kerjus suri ja inglid kandsid ta Aabrahami rinna najale . Ka rikas mees suri ja ta maeti .
42016023	Ja Hauas tõstis ta oma silmad üles , olles piinades , ning nägi Aabrahami kaugel ja Laatsarust tema rinna najal .
42016024	Nii hüüdis ta : ’ Isa Aabraham , halasta mu peale ja saada Laatsarus , et ta kastaks oma sõrmeotsa vette ja jahutaks mu keelt , sest ma piinlen selles tulelõõmas ! ’
42016025	Aga Aabraham ütles : ’ Laps , tuleta meelde , et sina said oma eluajal kõik hea kätte , Laatsarus seevastu kõik halva . Nüüd aga lohutatakse teda siin , kuid sina piinled .
42016026	Ja kõigele lisaks on meie ja teie vahele seatud suur kuristik , nii et need , kes tahavad siit üle minna teie juurde , ei saa seda teha , samuti ei saa keegi sealt tulla üle meie juurde . ’
42016027	Siis ta ütles : ’ Sellisel juhul ma palun sind , isa , saada ta minu isa majja ,
42016028	sest mul on viis venda , et ta annaks neile põhjalikku tunnistust , et nemadki ei satuks sellesse piinapaika . ’
42016029	Ent Aabraham ütles : ’ Neil on Mooses ja Prohvetid ; las nad kuulavad neid . ’
42016030	Siis ta ütles : ’ Ei , isa Aabraham , vaid kui keegi surnutest läheb nende juurde , siis nad kahetsevad oma patte . ’
42016031	Aga tema ütles talle : ’ Kui nad ei kuula Moosest ja Prohveteid , siis ei veena neid ka see , kui keegi surmast üles tõuseb ’ . ”
42017001	Siis ütles ta oma jüngritele : ” Komistuskive tuleb ette paratamatult . Ent häda sellele , kelle kaudu need tulevad !
42017002	Talle oleks kasulikum , et veskikivi tema kaela riputataks ja ta merre visataks , kui et ta paneks komistama ühe neist väikestest .
42017003	Pöörake tähelepanu iseendile . Kui su vend teeb mingi patu , siis kutsu teda korrale , ja kui ta kahetseb , siis anna talle andeks .
42017004	Isegi kui ta patustab sinu vastu seitse korda päevas ja tuleb seitse korda sinu juurde tagasi ning ütleb : ’ Ma kahetsen ’ , siis pead sa talle andeks andma . ”
42017005	Nüüd ütlesid apostlid Issandale : ” Anna meile rohkem usku . ”
42017006	Siis ütles Issand : ” Kui teil oleks sinepiseemne suurune usk , siis te ütleksite sellele mustale mooruspuule : ’ Tule juurtega välja ja istuta ennast merre ! ’ ning see kuulaks teie sõna .
42017007	Kes teie seast , kellel on ori maad kündmas või karja hoidmas , ütleb talle , kui see põllult tagasi jõuab : ’ Tule kohe siia ja heida laua äärde ’ ?
42017008	Kas ta pigem ei ütle talle : ’ Valmista mulle midagi õhtusöögiks ning pane põll ette ja teeni mind , kuni ma olen söönud ja joonud , ning pärastpoole võid sina süüa ja juua ’ ?
42017009	Kas ta on orjale tänulik selle eest , et see tegi , mis oli tema ülesanne ?
42017010	Nii ka teie , kui olete täitnud kõik oma ülesanded , öelge : ’ Me oleme kasutud orjad . Me oleme teinud , mida me pidimegi tegema ’ . ”
42017011	Ja kui ta oli minemas Jeruusalemma , rändas ta läbi Samaaria ja Galilea .
42017012	Ja kui ta jõudis ühte külla , nägid teda eemalt kümme pidalitõbist meest , kes tõusid püsti .
42017013	Ja nad tõstsid häält ning ütlesid : ” Jeesus , Õpetaja , halasta meie peale ! ”
42017014	Ja olles neid märganud , ütles ta neile : ” Minge ja näidake end preestritele . ” Kui nad siis teel olid , said nad puhtaks .
42017015	Üks neist , nähes , et ta on terveks saanud , pöördus tagasi ja ülistas Jumalat valju häälega .
42017016	Ja ta langes silmili maha Jeesuse jalgade ette , tänades teda ; pealegi oli ta samaarlane .
42017017	Seepeale ütles Jeesus : ” Kas mitte kümme ei saanud puhtaks ? Kus on siis ülejäänud üheksa ?
42017018	Kas keegi muu ei pöördunud tagasi Jumalat ülistama kui vaid see muulane ? ”
42017019	Ja ta ütles temale : ” Tõuse ja mine , sinu usk on sind terveks teinud . ”
42017020	Aga kui variserid küsisid temalt , millal tuleb Jumala kuningriik , vastas ta neile : ” Jumala kuningriik ei tule silmatorkaval viisil ,
42017021	samuti ei öelda : ’ Vaata , siin ! ’ või ’ Seal ! ’ Sest vaata , Jumala kuningriik on teie keskel . ”
42017022	Siis ütles ta jüngritele : ” Päevad tulevad , mil te tahate näha üht inimese Poja päevadest , aga te ei näe seda .
42017023	Ja teile öeldakse : ’ Vaata , seal ! ’ või ’ Vaata , siin ! ’ Ärge minge välja neid taga ajama .
42017024	Sest nagu välk oma sähvatusega paistab taeva all ühest kohast teise , nii on ka inimese Poja päevil .
42017025	Kõigepealt aga peab ta taluma palju kannatusi ja selle põlvkonna poolt kõrvale heidetama .
42017026	Pealegi , nagu juhtus Noa päevil , nii saab olema ka inimese Poja päevil :
42017027	inimesed sõid , jõid , võtsid naisi , läksid mehele kuni selle päevani , mil Noa läks laeva ning tuli veeuputus ja hävitas nad kõik .
42017028	Samamoodi , nagu juhtus Loti päevil : inimesed sõid , jõid , ostsid , müüsid , istutasid , ehitasid .
42017029	Aga sel päeval , mil Lott väljus Soodomast , sadas taevast tuld ja väävlit ning hävitas nad kõik .
42017030	Nii on ka sel päeval , kui ilmub inimese Poeg .
42017031	Kes on sel päeval katusel , aga kelle asjad on majas , ärgu tulgu alla neid võtma , ja kes on põllul , ärgu samuti mingu tagasi mahajäänud asjade järele .
42017032	Pidage meeles Loti naist .
42017033	Kes püüab säästa oma hinge , kaotab selle , aga kes selle kaotab , hoiab selle elus .
42017034	Ma ütlen teile : sel ööl on kaks meest ühes voodis , üks võetakse vastu , aga teine jäetakse maha .
42017035	Kaks naist on jahvatamas sama käsikiviga , üks võetakse vastu , aga teine jäetakse maha . ”
42017037	Seepeale küsisid nad temalt : ” Kus , Issand ? ” Tema ütles neile : ” Kus on surnukeha , sinna kogunevad kotkad . ”
42018001	Seejärel jutustas ta neile piltliku näite selle kohta , et neil on vaja alati palvetada ja mitte alla anda ,
42018002	öeldes : ” Ühes linnas oli kohtunik , kes ei kartnud Jumalat ega pidanud lugu inimestest .
42018003	Aga selles linnas elas ka lesknaine , kes käis aina tema juures ja ütles : ’ Hoolitse , et kohtuasi minu ja mu vastase vahel leiaks õiglase lahenduse . ’
42018004	Mõnda aega kohtunik tõrkus , aga hiljem ütles ta endamisi : ’ Kuigi ma ei karda Jumalat ega pea lugu inimestest ,
42018005	siis ometigi , kuna see lesknaine mind pidevalt tülitab , hoolitsen ma , et tema kohtuasi saaks õiglaselt lahendatud , et ta ühtelugu ei käiks ja mind lõpmatuseni ei taoks ’ . ”
42018006	Siis ütles Issand : ” Kuulge , mida ütles see kohtunik , olgugi et ta oli ülekohtune !
42018007	Kas siis Jumal tõesti ei peaks laskma osaks saada õiglust oma äravalitutele , kes hüüavad tema poole ööd ja päevad , olgugi et ta on nendega kannatlik ?
42018008	Ma ütlen teile : ta laseb neile kiiremas korras õigluse osaks saada . Siiski , kui inimese Poeg tuleb , kas ta ikka leiab sellist usku maa pealt ? ”
42018009	Aga mõningatele , kes olid eneses kindlad , et nemad on õiged , ja kelle meelest teised polnud mitte midagi , rääkis ta ka selle piltliku näite :
42018010	” Kaks meest läksid üles templisse palvetama , üks oli variser ja teine maksukoguja .
42018011	Variser seisis ja hakkas endamisi palvetama : ’ Oo Jumal , ma tänan sind , et mina ei ole selline nagu ülejäänud inimesed : väljapressijad , ülekohtused , abielurikkujad , või ka selline nagu see maksukoguja .
42018012	Mina paastun kaks korda nädalas , annan kümnendiku kõigest , mis ma saan . ’
42018013	Aga maksukoguja seisis eemal ega tahtnud silmigi taeva poole tõsta , vaid tagus endale vastu rinda ja ütles : ’ Oh Jumal , ole mulle patusele armuline . ’
42018014	Ma ütlen teile : see mees läks alla oma koju , olles osutunud õigemaks kui too teine ; sest igaüht , kes ennast ise ülendab , seda alandatakse , aga kes ennast ise alandab , seda ülendatakse . ”
42018015	Nüüd hakkasid inimesed tooma tema juurde ka imikuid , et ta neid puudutaks , kuid seda nähes hakkasid jüngrid toojatega tõrelema .
42018016	Ent Jeesus palus tuua lapsukesed enda juurde , öeldes : ” Las väiksed lapsed tulevad minu juurde ja ärge püüdke neid peatada , sest nendesugustele kuulub Jumala kuningriik .
42018017	Ma ütlen teile , ja see on tõsi : kes ei võta Jumala kuningriiki vastu nagu väike laps , ei saa sinna mingil juhul . ”
42018018	Ja üks ülem küsis temalt : ” Hea Õpetaja , mida mul tuleb teha , et pärida igavene elu ? ”
42018019	Jeesus ütles talle : ” Miks sa mind heaks nimetad ? Keegi muu pole hea kui vaid üks — Jumal .
42018020	Sa tead käske : ’ Ära mõrva , ära riku abielu , ära varasta , ära anna valetunnistust , austa oma isa ja ema ’ . ”
42018021	Siis ta ütles : ” Kõiki neid olen ma pidanud noorest peale . ”
42018022	Seda kuuldes ütles Jeesus talle : ” Üks asi puudub sul veel : müü ära kõik , mis sul on , ja jaga raha vaestele , et sul oleks varandus taevas , ning tule ja järgi mind . ”
42018023	Kui ta seda kuulis , sai ta äärmiselt kurvaks , sest ta oli väga rikas .
42018024	Jeesus vaatas tema peale ja ütles : ” Kui raske on küll neil , kellel on palju raha , minna Jumala kuningriiki !
42018025	Õigupoolest on kaamelil kergem minna läbi õmblusnõela silma kui rikkal jõuda Jumala kuningriiki . ”
42018026	Need , kes seda kuulsid , küsisid : ” Kes siis üldse võib pääseda ? ”
42018027	Ta ütles : ” Mis inimestel on võimatu , on Jumalal võimalik . ”
42018028	Aga Peetrus ütles : ” Vaata , me oleme jätnud oma asjad maha ja oleme järginud sind . ”
42018029	Ta ütles neile : ” Ma ütlen teile , ja see on tõsi : pole kedagi , kes oleks maha jätnud maja või naise või vennad või vanemad või lapsed Jumala kuningriigi pärast
42018030	ega saaks nüüdsel ajal kindlasti palju kordi rohkem ja tulevasel ajastul igavest elu . ”
42018031	Siis kutsus ta need kaksteist kõrvale ja ütles neile : ” Vaata , me läheme üles Jeruusalemma ja kõik , mis on kirjutatud prohvetite kaudu inimese Poja kohta , läheb täide .
42018032	Näiteks antakse ta muulaste kätte ja teda pilgatakse ja mõnitatakse ja tema peale sülitatakse ;
42018033	ning kui nad on teda piitsutanud , tapavad nad tema , aga kolmandal päeval tõuseb ta üles . ”
42018034	Ent nemad ei saanud sellest midagi aru , vaid öeldu oli nende eest peidetud , ja nad ei teadnud , millest ta räägib .
42018035	Kui ta nüüd Jeerikole lähenes , istus üks pime mees tee ääres ja kerjas .
42018036	Kuna too kuulis , et rahvahulk liigub mööda , hakkas ta pärima , mida see tähendab .
42018037	Nad teatasid talle : ” Naatsaretlane Jeesus läheb mööda ! ”
42018038	Seepeale hüüdis ta : ” Jeesus , Taaveti Poeg , halasta mu peale ! ”
42018039	Ja need , kes eespool kõndisid , käskisid tal vait jääda , aga tema karjus veel rohkem : ” Taaveti Poeg , halasta mu peale ! ”
42018040	Siis jäi Jeesus seisma ja lasi mehe enda juurde talutada . Kui see lähedale jõudis , küsis Jeesus temalt :
42018041	” Mida sa tahad , et ma sulle teeksin ? ” Tema ütles : ” Isand , luba mul nägemine tagasi saada . ”
42018042	Siis ütles Jeesus talle : ” Tulgu su nägemine tagasi ; sinu usk on sind terveks teinud . ”
42018043	Ja sedamaid sai ta nägemise tagasi ja järgnes talle , ülistades Jumalat . Ka kogu rahvas , kes seda nägi , kiitis Jumalat .
42019001	Ja ta jõudis Jeerikosse ning oli sealt läbi minemas .
42019002	Seal oli üks mees , kelle nimi oli Sakkeus ; ta oli maksukogujate ülem ja oli rikas .
42019003	Ta püüdis näha saada , kes see Jeesus on , aga rahvahulga pärast ei läinud see tal korda , sest ta oli väikest kasvu .
42019004	Seepärast jooksis ta ettepoole ja ronis sükomor-viigipuu otsa , et teda näha , kuna Jeesus oli minemas seda teed pidi .
42019005	Kui nüüd Jeesus sinna paika jõudis , vaatas ta üles ja ütles talle : ” Sakkeus , tule ruttu alla , sest täna pean ma jääma sinu majja . ”
42019006	Seepeale tuli ta ruttu alla ja võõrustas teda rõõmuga .
42019007	Kuid seda nähes hakkasid kõik torisema : ” Ta läks patuse mehe juurde öömajale . ”
42019008	Sakkeus aga tõusis ja ütles Issandale : ” Vaata , poole oma varandusest , Issand , annan ma vaestele , ja kellelt ma olen midagi valesüüdistuse abil välja pressinud , sellele ma tagastan neljakordselt . ”
42019009	Seepeale ütles Jeesus talle : ” Täna on tulnud pääste sellesse majja , sest ka tema on Aabrahami poeg .
42019010	Sest inimese Poeg on tulnud otsima ja päästma seda , mis on kadunud . ”
42019011	Sel ajal kui nad seda kuulasid , rääkis ta veel ühe piltliku näite , sest ta oli Jeruusalemma lähedal , ja nad arvasid , et Jumala kuningriik on otsekohe ilmumas .
42019012	Seetõttu ütles ta : ” Üks kõrgest soost mees rändas kaugele maale , et kuningavõim kindlalt enda kätte saada ja siis tagasi tulla .
42019013	Kutsunud oma kümme orja , andis ta neile kümme miini ja ütles neile : ’ Tehke äri , kuni ma tulen . ’
42019014	Aga kaaskodanikud vihkasid teda ja saatsid tema järel teele rühma saadikuid , et need ütleksid : ’ Me ei taha , et see mees saaks kuningaks meie üle . ’
42019015	Kui ta viimaks tagasi jõudis , olles kuningavõimu kindlalt enda kätte saanud , käskis ta kutsuda enda juurde need orjad , kellele ta oli andnud hõberaha , et teha kindlaks , mida nad on oma äritegevusega saavutanud .
42019016	Siis astus ette esimene ja ütles : ’ Isand , sinu miin on toonud sisse kümme miini . ’
42019017	Ta ütles sellele : ’ Tubli , sa hea ori ! Kuna sa oled osutunud ustavaks väga väikses asjas , siis olgu sul võim kümne linna üle . ’
42019018	Nüüd tuli teine ja ütles : ’ Sinu miin , Isand , on teeninud viis miini . ’
42019019	Ta ütles ka sellele : ’ Sina valitse viie linna üle . ’
42019020	Aga tuli veel üks , kes ütles : ’ Isand , siin on sinu miin , mida ma hoidsin riide sees .
42019021	Vaata , ma kartsin sind , sest sa oled karm mees ; sa võtad , mida sa pole hoiule pannud , ja lõikad , mida sa pole külvanud . ’
42019022	Ta ütles sellele : ’ Su oma suu läbi ma mõistan sind hukka , sa nurjatu ori . Või et sa teadsid , et ma olen karm mees : võtan seda , mida ma pole hoiule pannud , ja lõikan , mida ma pole külvanud ?
42019023	Miks sa siis ei pannud mu hõberaha panka ? Tagasi tulles oleksin ma selle intressidega kätte saanud . ’
42019024	Seejärel ütles ta neile , kes seal seisid : ’ Võtke temalt miin ära ja andke sellele , kellel on kümme miini ! ’
42019025	Aga nad ütlesid talle : ’ Isand , tal on juba kümme miini ! ’ —
42019026	’ Ma ütlen teile : igaühele , kellel on , antakse juurde , aga kellel ei ole , sellelt võetakse ära seegi , mis tal on .
42019027	Ja veel , tooge siia need mu vaenlased , kes ei tahtnud mind enda üle kuningaks , ja tapke nad minu ees ’ . ”
42019028	Kui ta oli seda rääkinud , hakkas ta edasi liikuma , minnes üles Jeruusalemma .
42019029	Ja kui ta jõudis Betfage ja Betaania lähedale , mäe juurde , mida hüütakse Õlimäeks , saatis ta teele kaks jüngrit ,
42019030	öeldes : ” Minge sinna külla , mis eemalt paistab , ja kui te sinna jõuate , leiate kinniseotud sälu , kelle seljas ükski inimene pole kunagi istunud . Päästke ta lahti ja tooge siia .
42019031	Aga kui keegi teilt küsib : ’ Miks te ta lahti päästate ? ’ , siis tuleb teil öelda nii : ’ Issandal on teda vaja ’ . ”
42019032	Siis saadetud lahkusid ja leidsid kõik olevat just nõnda , nagu ta oli neile öelnud .
42019033	Aga kui nad hakkasid sälgu lahti päästma , ütlesid selle omanikud neile : ” Miks te sälu lahti päästate ? ”
42019034	Nemad vastasid : ” Issandal on teda vaja . ”
42019035	Ja nad viisid ta Jeesuse juurde ning heitsid oma pealisriided sälu üle ja panid Jeesuse tema selga istuma .
42019036	Kui ta edasi liikus , laotasid nad oma pealisriideid tee peale .
42019037	Niipea kui ta jõudis selle tee lähedale , mis tuleb Õlimäelt alla , sai kogu jüngrite hulk rõõmsaks ja hakkas valju häälega kiitma Jumalat kõigi nende vägevate tegude pärast , mida nad olid näinud ,
42019038	öeldes : ” Õnnistatud on see , kes tuleb Jehoova nimel kui Kuningas ! Rahu taevas ja auhiilgus kõrgustes ! ”
42019039	Ent mõned variserid rahva hulgast ütlesid talle : ” Õpetaja , kutsu oma jüngrid korrale . ”
42019040	Aga tema vastas : ” Ma ütlen teile : kui nemad vait jääksid , hakkaksid kivid karjuma . ”
42019041	Ja kui ta jõudis linna lähedale , silmitses ta seda ja nuttis selle pärast ,
42019042	öeldes : ” Kui sina , jah sina , oleksid ometi sel päeval aru saanud , mida on vaja rahuks … Aga nüüd on see peidetud sinu silmade eest .
42019043	Sest sinu peale tulevad päevad , mil su vaenlased ehitavad sinu ümber teravatipulistest palkidest kindlustuse ja piiravad su sisse ja tungivad sulle peale igast küljest ,
42019044	ja nad paiskavad maha sinu ja su lapsed su sees ega jäta sinus kivi kivi peale , sest sa ei tundnud ära aega , mil sind tuldi üle vaatama . ”
42019045	Ja ta läks templisse ning hakkas välja ajama neid , kes seal müüsid ,
42019046	öeldes neile : ” Kirjutatud on : ’ Ja minu kojast saab palvekoda ’ , aga teie olete teinud selle röövlikoopaks ! ”
42019047	Lisaks käis ta iga päev templis õpetamas . Aga peapreestrid ja kirjatundjad ja rahva mõjukamad mehed otsisid võimalust ta ära tappa ;
42019048	ja siiski ei leidnud nad head viisi , kuidas seda teha , sest viimne kui üks rahva seast rippus ta küljes , et teda kuulata .
42020001	Ühel päeval , kui ta õpetas rahvast templis ja kuulutas head sõnumit , tulid peapreestrid ja kirjatundjad ja vanemad tema juurde
42020002	ning võtsid sõna ja ütlesid talle : ” Räägi meile , mis õigusega sa neid tegusid teed või kes on see , kes sulle selle voli on andnud ? ”
42020003	Vastuseks ütles ta neile : ” Ka minul on teile üks küsimus , ja teie vastake mulle :
42020004	kas Johannese ristimine oli taevast või inimestest ? ”
42020005	Siis arutlesid nad omavahel ja ütlesid : ” Kui me ütleme : ’ Taevast ’ , siis ütleb ta : ’ Miks te siis teda ei uskunud ? ’
42020006	Aga kui me ütleme : ’ Inimestest ’ , siis hakkab kogu rahvas meid kividega viskama , sest nad on veendunud , et Johannes oli prohvet . ”
42020007	Seepärast vastasid nad , et nad ei tea , kust see oli .
42020008	Ja Jeesus ütles neile : ” Ega minagi siis teile ütle , mis õigusega ma neid tegusid teen . ”
42020009	Siis hakkas ta rahvale jutustama seda piltlikku näidet : ” Üks inimene rajas viinamarjaistanduse ja andis selle aednike kätte rendile ning rändas tükiks ajaks võõrsile .
42020010	Aga parajal ajal saatis ta nende aednike juurde ühe orja , et nad annaksid talle istanduse vilju . Kuid aednikud peksid ta läbi ja saatsid ta tühjade kätega minema .
42020011	Aga veel kord saatis ta nende juurde ühe orja . Ka selle peksid nad läbi ning teotasid teda ja saatsid tühjade kätega minema .
42020012	Siiski saatis ta veel kolmanda . Ka temale tekitasid nad vigastusi ja viskasid ta välja .
42020013	Seepeale ütles istanduse omanik : ’ Mida ma teen ? Ma saadan oma armsa poja . Loodetavasti peavad nad temast lugu . ’
42020014	Kui aednikud teda märkasid , hakkasid nad omavahel arutama : ’ See on pärija . Tapame ta ära , et pärand saaks meile . ’
42020015	Siis viskasid nad ta viinamarjaistandusest välja ja tapsid ära . Mida teeb nüüd nendega istanduse omanik ?
42020016	Ta tuleb ja hukkab need aednikud ning annab viinamarjaistanduse teistele . ” Seda kuuldes ütlesid nad : ” Ärgu seda kunagi juhtugu ! ”
42020017	Aga ta vaatas nende peale ja ütles : ” Mida tähendab siis see , mis on kirjutatud : ’ Kivi , mille ehitajad kõrvale heitsid , on saanud peamiseks nurgakiviks ’ ?
42020018	Igaüks , kes selle kivi peale kukub , kukub end puruks . Ja kelle peale see kivi kukub , selle teeb see pihuks ja põrmuks . ”
42020019	Kirjatundjad ja peapreestrid püüdsid teda selsamal tunnil kinni võtta , aga nad kartsid rahvast ; sest nad taipasid , et ta oli rääkinud selle piltliku näite nende kohta .
42020020	Ja kui nad olid teda hoolega jälginud , saatsid nad välja salaja palgatud mehed , kes pidid teesklema õigeid , et teda sõnadest lõksu püüda ning anda ta üle valitsusele ja maavalitseja võimusesse .
42020021	Ja need küsisid temalt : ” Õpetaja , me teame , et sa räägid ja õpetad õigesti ega ole erapoolik , vaid õpetad Jumala teed kooskõlas tõega .
42020022	Kas meil on õige maksta keisrile maksu või mitte ? ”
42020023	Aga ta nägi nende kavaluse läbi ja ütles neile :
42020024	” Näidake mulle üht denaari . Kelle kujutis ja pealiskiri sellel on ? ” Nad vastasid : ” Keisri . ”
42020025	Ta ütles neile : ” Niisiis , makske tagasi keisrile , mis kuulub keisrile , ja Jumalale , mis kuulub Jumalale ! ”
42020026	Seega ei õnnestunud neil teda rahva ees sõnadest lõksu püüda , vaid olles hämmastunud tema vastusest , ei öelnud nad midagi .
42020027	Ent sinna tulid mõned saduserid , kes ütlevad , et ülestõusmist ei ole , ja küsisid temalt ,
42020028	öeldes : ” Õpetaja , Mooses kirjutas meile : ’ Kui sureb ühe mehe vend , kellel on naine , aga lapsi ei ole , siis peab tema vend võtma selle naise ja soetama temaga oma vennale järglase . ’
42020029	Kord oli seitse venda ; ja esimene võttis naise ning suri lastetuna .
42020030	Nii ka teine ,
42020031	ja kolmaski võttis tema . Niisamuti kõik need seitse : nad ei jätnud endast maha lapsi , vaid surid üksteise järel .
42020032	Viimaks suri ka naine .
42020033	Kelle naiseks nendest saab ta siis ülestõusmises ? On ta ju olnud kõigi nende seitsme naine . ”
42020034	Jeesus ütles neile : ” Selle ajastu lapsed võtavad naisi ja lähevad mehele ,
42020035	aga need , kes on arvatud väärt saama elu tulevasel ajastul ja surmast üles tõusma , ei võta naisi ega lähe mehele .
42020036	Õigupoolest ei saa nad enam surragi , sest nad on inglite sarnased ja nad on Jumala lapsed , olles ülestõusmise lapsed .
42020037	Aga et surnud äratatakse üles , selle on teinud teatavaks isegi Mooses okaspõõsa loos , kui ta nimetab Jehoovat ’ Aabrahami Jumalaks ja Iisaki Jumalaks ja Jaakobi Jumalaks ’ .
42020038	Tema pole mitte surnute , vaid elavate Jumal , sest nad kõik on tema jaoks elavad . ”
42020039	Seepeale ütlesid mõned kirjatundjatest : ” Õpetaja , sa rääkisid hästi . ”
42020040	Sest nad ei julgenud talle enam ühtegi küsimust esitada .
42020041	Tema omakorda ütles neile : ” Kuidas öeldakse , et Kristus on Taaveti poeg ?
42020042	Sest Taavet ise ütleb ju Laulude raamatus : ’ Jehoova ütles minu Isandale : ” Istu mu paremale käele ,
42020043	kuni ma panen su vaenlased pingiks su jalgadele ” . ’
42020044	Seega nimetab Taavet teda Isandaks ; kuidas ta siis on tema poeg ? ”
42020045	Siis ütles ta kogu rahva kuuldes jüngritele :
42020046	” Olge ettevaatlikud kirjatundjate suhtes , kes soovivad pikkades rüüdes ringi käia ning kellele meeldivad tervitused turuplatsidel ja esimesed istmed sünagoogides ja kõige silmapaistvamad kohad õhtusöökidel
42020047	ning kes neelavad alla lesknaiste majad ja esitavad silmakirjaks pikki palveid . Nad saavad seda rängema kohtuotsuse . ”
42021001	Kui ta nüüd üles vaatas , nägi ta rikkaid oma ande varalaegastesse panemas .
42021002	Siis nägi ta üht puudustkannatavat lesknaist , kes pani sinna kaks väga väikse väärtusega münti ,
42021003	ja ta ütles : ” Ma ütlen teile tõtt : see lesknaine , kes on küll vaene , pani rohkem kui nemad kõik .
42021004	Sest need kõik panid ande sellest , mis neil on üle , aga see naine pani oma puudusest kogu oma elatise , mis tal oli . ”
42021005	Hiljem , kui mõned rääkisid templi kohta , kuidas see on kaunistatud ilusate kivide ja Jumalale pühendatud andidega ,
42021006	ütles ta : ” Päevad tulevad , mil kõigest sellest , mida te siin näete , ei jäeta kivi kivi peale , mida ümber ei paisataks . ”
42021007	Siis küsisid nad temalt : ” Õpetaja , millal see kõik tegelikult aset leiab ja mis on tundemärgiks , kui kõik see peab toimuma ? ”
42021008	Ta ütles : ” Vaadake ette , et teid ei eksitataks ; sest paljud tulevad minu nime all ja ütlevad : ’ Mina olen see ’ ja ’ Määratud aeg on lähedale jõudnud . ’ Ärge minge nende järel .
42021009	Lisaks , kui te kuulete sõdadest ja rahutustest , ärge lööge kartma . Sest kõik see peab toimuma esmalt , aga lõpp ei tule otsekohe . ”
42021010	Seejärel rääkis ta neile edasi : ” Rahvas tõuseb rahva vastu ja kuningriik kuningriigi vastu ;
42021011	ja tuleb suuri maavärinaid ning katkusid ja näljahädasid ühes paigas teise järel ; ja on näha hirmuäratavaid vaatepilte ja suuri tundemärke taevas .
42021012	Aga enne kõike seda võetakse teid kinni ja teid kiusatakse taga , teid viiakse sünagoogidesse ja vanglatesse ning veetakse kuningate ja maavalitsejate ette minu nime pärast .
42021013	See avab teile võimaluse tunnistuse andmiseks .
42021014	Seepärast võtke oma südames nõuks mitte harjutada eelnevalt , kuidas end kaitsta ,
42021015	sest ma annan teile suu ja tarkuse , millele ka kõik teie vastased üheskoos ei suuda vastu seista ega vastu vaielda .
42021016	Pealegi annavad teid üles isegi teie vanemad ja vennad ja sugulased ja sõbrad , ning mõned teist hukatakse ;
42021017	ja te olete kõigi vihaalused minu nime pärast .
42021018	Ometi ei hävi mingil juhul ükski juuksekarv teie peast .
42021019	Oma vastupidavusega te omandate enda hinged .
42021020	Lisaks , kui te näete , et laagrisse asunud sõjaväed on Jeruusalemma ümber piiranud , siis teadke , et selle laastamine on lähedale jõudnud .
42021021	Siis need , kes on Judeas , põgenegu mägedele , ja need , kes on linnas sees , mingu välja , ja need , kes on maal , ärgu mingu linna ;
42021022	sest need on õigluse jaluleseadmise päevad , et kõik , mis on kirjutatud , läheks täide .
42021023	Häda rasedatele naistele ja nendele , kes imetavad last neil päevil ! Sest siis tuleb suur puudus maa peale ja viha selle rahva vastu ;
42021024	ja nad langevad mõõgatera läbi ning nad viiakse vangi kõigi rahvaste sekka ; ja Jeruusalemm jääb rahvaste tallata , kuni rahvastele määratud ajad täis saavad .
42021025	Samuti saab olema tundemärke päikeses ja kuus ja tähtedes ning maa peal rahvastel ängistus , kuna nad ei näe väljapääsu mere möirgamise ja selle rahutuse pärast ,
42021026	ning inimesed lausa minestavad hirmust ja nende asjade ootamise pärast , mis on tulemas asustatud maa peale ; sest taeva vägesid kõigutatakse .
42021027	Ja siis nad näevad inimese Poega tulevat pilve sees väe ja suure auhiilgusega .
42021028	Ent kui kõik see hakkab toimuma , ajage end sirgu ja tõstke oma pead , sest teie vabastus on lähenemas . ”
42021029	Seejärel tõi ta neile ühe piltliku näite : ” Pange tähele viigipuud ja kõiki teisi puid :
42021030	kui nad on juba pungas , siis seda nähes te teate ise , et suvi on juba ligidal .
42021031	Nõnda ka teie , kui te näete seda kõike toimumas , teadke , et Jumala kuningriik on lähedal .
42021032	Ma ütlen teile , ja see on tõsi : mingil juhul ei kao see põlvkond enne , kui see kõik toimub .
42021033	Taevas ja maa kaovad , aga minu sõnad ei kao mingil juhul .
42021034	Aga pange iseennast tähele , et te ei koormaks kunagi oma südant liigsöömise ega ülemäärase joomise ega elumuredega ja et see päev ei tabaks teid ühtäkki silmapilkselt
42021035	nagu püünis . Sest see tuleb kõikide peale , kes kogu maa peal elavad .
42021036	Püsige siis ärkvel , anudes kogu aeg , et teil õnnestuks põgeneda kõige selle eest , mis on määratud toimuma , ja seista inimese Poja ees . ”
42021037	Nõnda õpetas ta päeva ajal templis , kuid õhtuti läks ta välja ning ööbis mäel , mida kutsutakse Õlimäeks .
42021038	Ja kogu rahvas tuli hommikuti varakult tema juurde templisse teda kuulama .
42022001	Nüüd oli lähenemas hapnemata leibade püha , mida nimetatakse paasapühaks .
42022002	Peapreestrid ja kirjatundjad otsisid head võimalust , kuidas temast lahti saada , sest nad kartsid rahvast .
42022003	Aga Saatan läks Juuda sisse , keda hüüti Iskariotiks ja loeti nende kaheteistkümne hulka ;
42022004	ja see läks ning rääkis peapreestrite ja templiülematega sellest , kuidas oleks hea ta neile ära anda .
42022005	Seepeale said nad rõõmsaks ja leppisid kokku , et annavad talle hõberaha .
42022006	Ta oli sellega nõus ja hakkas otsima soodsat võimalust , et anda ta neile ära siis , kui rahvahulka lähedal ei ole .
42022007	Siis jõudis kätte hapnemata leibade päev , mil tuleb ohverdada paasaohver ;
42022008	ning ta saatis Peetruse ja Johannese , öeldes : ” Minge ja seadke paasatoit meile söömiseks valmis . ”
42022009	Nad ütlesid talle : ” Kus sa tahad , et me selle valmis seame ? ”
42022010	Ta ütles neile : ” Vaata , kui te lähete linna , siis tuleb teile vastu mees , kes kannab savinõu veega . Minge tema järel sellesse majja , kuhu ta läheb .
42022011	Ja te peate majaperemehele ütlema : ’ Õpetaja ütleb sulle : ” Kus on see külalistetuba , kus ma võin süüa paasatoitu koos oma jüngritega ? ” ’
42022012	Ja see mees näitab teile kätte suure ülemise toa , kus on vajalik sisustus olemas . Seal tehke ettevalmistused . ”
42022013	Siis nad läksidki ja leidsid kõik olevat just nii , nagu ta oli neile öelnud , ning nad valmistasid paasatoidu .
42022014	Kui viimaks tund kätte jõudis , heitis ta laua äärde koos oma apostlitega .
42022015	Ja ta ütles neile : ” Ma olen väga igatsenud süüa seda paasatoitu koos teiega , enne kui ma kannatan ;
42022016	sest ma ütlen teile : ma ei söö seda enam enne , kui kõik sellega seonduv läheb täide Jumala kuningriigis . ”
42022017	Ja võtnud vastu karika , tänas ta Jumalat ja ütles : ” Võtke see ja andke üksteisele edasi ;
42022018	sest ma ütlen teile : nüüdsest peale ei joo ma enam midagi , mis on valmistatud viinapuu viljast , kuni saabub Jumala kuningriik . ”
42022019	Samuti võttis ta leiva , tänas , murdis seda ja andis neile , öeldes : ” See tähendab minu keha , mis peab teie eest antama . Tehke seda jätkuvalt minu mälestuseks . ”
42022020	Niisamuti võttis ta karika pärast õhtusööki ja ütles : ” See karikas tähendab uut lepingut minu vere alusel , mis peab valatama teie eest .
42022021	Aga vaata , mu äraandja käsi on lauas koos minuga .
42022022	Sest inimese Poeg läheb oma teed , nagu on määratud ; kuid siiski häda sellele inimesele , kes ta ära annab ! ”
42022023	Selle peale hakkasid nad omavahel arutama , kes küll nende seast on see , kes seda teha kavatseb .
42022024	Ent nende keskel tõusis äge vaidlus selle üle , kes on nende seas suurim .
42022025	Kuid tema ütles neile : ” Rahvaste kuningad peremehetsevad nende üle ja neid , kellel on võim rahva üle , nimetatakse heategijateks .
42022026	Teie aga ei tohi sellised olla , vaid kes on suurim teie seas , saagu selliseks nagu noorim , ja kes juhib , saagu selliseks nagu see , kes teenib .
42022027	Sest kumb on suurem : kas see , kes külitab laua ääres , või see , kes teenib ? Kas mitte see , kes külitab laua ääres ? Ent mina olen teie keskel nagu see , kes teenib .
42022028	Aga teie olete need , kes on jäänud minu juurde mu katsumustes ;
42022029	ja ma teen teiega lepingu kuningriigi kohta , nii nagu mu Isa on minuga lepingu teinud ,
42022030	et te sööksite ja jooksite minu lauas minu kuningriigis ja istuksite troonidel , et mõista kohut Iisraeli kaheteistkümne suguharu üle .
42022031	Siimon , Siimon , vaata , Saatan on nõudnud , et ta saaks teid sõeluda nagu nisu .
42022032	Aga mina olen sinu pärast anunud , et su usk otsa ei saaks ; ja sina , kui sa oled kord oma eksimust kahetsenud , kinnita oma vendi . ”
42022033	Siis ütles see talle : ” Issand , ma olen valmis minema koos sinuga nii vangi kui ka surma . ”
42022034	Aga tema ütles : ” Ma ütlen sulle , Peetrus : kukk ei kire täna enne , kui sa oled kolm korda salanud , et sa mind tunned . ”
42022035	Samuti ütles ta neile : ” Kui ma saatsin teid välja ilma kukru ja toidupauna ja sandaalideta , kas teil oli siis midagi puudu ? ” Nad vastasid : ” Ei ! ”
42022036	Siis ta ütles neile : ” Aga nüüd , kellel on kukkur , võtku see kaasa , samuti toidupaun ; ja kel pole mõõka , müügu oma pealisrõivas ja ostku mõõk .
42022037	Sest ma ütlen teile , et minus peab täide minema , mis on kirjutatud : ’ Ja ta arvati seaduserikkujate hulka . ’ Sest mis minu kohta käib , on lõpule jõudmas . ”
42022038	Siis nad ütlesid : ” Issand , vaata , siin on kaks mõõka . ” Tema ütles neile : ” Sellest piisab . ”
42022039	Ta väljus ja läks nagu tavaliselt Õlimäele ning jüngrid järgnesid talle .
42022040	Kui ta oli kohale jõudnud , ütles ta neile : ” Jätkake palvetamist , et te kiusatusse ei satuks . ”
42022041	Ja ta ise läks neist eemale umbes kiviviske kaugusele , laskus põlvili ja hakkas palvetama ,
42022042	öeldes : ” Isa , kui sa soovid , siis võta see karikas minult ära . Siiski ärgu sündigu minu , vaid sinu tahe . ”
42022043	Siis ilmus taevast ingel ja kinnitas teda .
42022044	Aga teda valdas suur ängistus ja ta palvetas edasi veel tungivamalt ; ja tema higi muutus otsekui verepiiskadeks , mis langesid maa peale .
42022045	Ja ta tõusis palvetamast , läks jüngrite juurde ja leidis , et nad on kurbusest uinunud ;
42022046	ja ta ütles neile : ” Miks te magate ? Tõuske ja jätkake palvetamist , et te kiusatusse ei satuks . ”
42022047	Kui ta alles rääkis , vaata , siis tuli rahvahulk ja nende ees käis see , keda hüüti Juudaks , üks kaheteistkümnest ; ja ta astus Jeesuse juurde , et talle suud anda .
42022048	Jeesus aga ütles talle : ” Juudas , kas sa annad inimese Poja suudlusega ära ? ”
42022049	Kui need , kes olid ta ümber , nägid , mis hakkab toimuma , küsisid nad : ” Issand , kas me peaksime mõõgaga lööma ? ”
42022050	Üks neist lõigi ülempreestri orja ja raius sel parema kõrva ära .
42022051	Kuid seepeale ütles Jeesus : ” Nüüd aitab . ” Ja ta puudutas tema kõrva ning tegi ta terveks .
42022052	Siis ütles Jeesus peapreestritele ja templiülematele ja vanematele , kes olid sinna talle järele tulnud : ” Kas te tulite minu vastu mõõkade ja nuiadega , nagu oleksin ma mõni röövel ?
42022053	Kui ma olin päevast päeva koos teiega templis , ei puutunud te mind . Aga see on teie tund ja pimeduse võim . ”
42022054	Siis nad võtsid ta vahi alla ja viisid ära ning tõid ülempreestri majja ; ent Peetrus järgnes neile eemalt .
42022055	Kui nad keset siseõue tule süütasid ja üheskoos maha istusid , istus Peetrus nende hulgas .
42022056	Aga üks teenijatüdruk nägi teda tule valgel istumas , vaatas teda ja ütles : ” Ka see mees oli koos temaga . ”
42022057	Ent tema salgas seda , öeldes : ” Ma ei tunne teda , naine . ”
42022058	Ja natuke aega hiljem ütles keegi teine teda nähes : ” Ka sina oled üks nendest . ” Kuid Peetrus ütles : ” Ei , ma ei ole . ”
42022059	Ja umbes tund aega hiljem hakkas veel üks inimene kõvasti kinnitama : ” Päris kindlasti oli ka see mees koos temaga , sest ta on ju galilealane ! ”
42022060	Aga Peetrus ütles : ” Inimene , ma ei tea , millest sa räägid . ” Ja sedamaid , kui ta alles rääkis , kires kukk .
42022061	Ja Issand pöördus ja vaatas Peetruse poole , ning Peetrusele tulid meelde Issanda sõnad , mis see oli talle öelnud : ” Enne kui kukk täna kireb , salgad sa mind kolm korda . ”
42022062	Ja ta läks välja ning nuttis kibedasti .
42022063	Nüüd hakkasid mehed , kes teda vahi all hoidsid , tema üle nalja heitma ja lõid teda ;
42022064	ja kui nad olid tema näo katnud , küsisid nad : ” Ütle prohvetlikult , kes sind lõi ? ”
42022065	Ja nad teotasid teda veel paljude muude sõnadega .
42022066	Kui viimaks päev saabus , tuli kokku rahva vanemate nõukogu , nii peapreestrid kui ka kirjatundjad , ja nad vedasid ta oma süneedriumisaali ning ütlesid :
42022067	” Kui sa oled Kristus , siis ütle seda meile . ” Aga tema ütles neile : ” Isegi kui ma teile ütleksin , ei usuks te ju seda .
42022068	Pealegi , kui mina teilt küsiksin , ei vastaks te midagi .
42022069	Ent nüüdsest peale hakkab inimese Poeg istuma Jumala vägeval paremal käel . ”
42022070	Seepeale ütlesid nad kõik : ” Nii et sina oled siis Jumala Poeg ? ” Tema ütles neile : ” Te ise ütlete , et ma olen . ”
42022071	Nad ütlesid : ” Mis tunnistust meil veel vaja on ? Me oleme seda ju ise tema enda suust kuulnud . ”
42023001	Seepeale tõusid nad kõik , viimne kui üks , ja viisid ta Pilatuse juurde .
42023002	Siis hakkasid nad teda süüdistama : ” Me oleme leidnud , et see mees eksitab meie rahvast ja keelab maksta makse keisrile ning ütleb , et tema on kuningas Kristus . ”
42023003	Nüüd esitas Pilatus talle küsimuse : ” Kas sina oled juutide kuningas ? ” Ta vastas temale : ” Sa ise ütled seda . ”
42023004	Siis ütles Pilatus peapreestritele ja rahvahulkadele : ” Ma ei leia sellel inimesel mingit süüd . ”
42023005	Aga nad hakkasid peale käima , öeldes : ” Ta ässitab rahvast , õpetades kogu Judeas , lausa Galileast alates kuni siiani välja . ”
42023006	Seda kuuldes küsis Pilatus , kas see inimene on galilealane ,
42023007	ja olles teinud kindlaks , et ta on Herodese halduspiirkonnast , saatis ta tema edasi Herodese juurde , kes ka ise oli neil päevil Jeruusalemmas .
42023008	Kui Herodes Jeesust nägi , rõõmustas ta väga , sest ta oli juba pikemat aega teda näha tahtnud , kuna ta oli temast kuulnud ja lootis näha , et ta teeb mõne tundemärgi .
42023009	Nüüd hakkas ta teda pikalt küsitlema , aga tema ei vastanud midagi .
42023010	Kuid peapreestrid ja kirjatundjad tõusid ikka ja jälle püsti ning süüdistasid teda ägedalt .
42023011	Siis Herodes koos oma valvesõduritega häbistas teda ja heitis tema üle nalja , riietades teda hiilgava rõivaga , ning saatis ta Pilatuse juurde tagasi .
42023012	Selsamal päeval said Herodes ja Pilatus teineteisega sõbraks , kuigi enne seda oli nende vahel valitsenud vihavaen .
42023013	Siis kutsus Pilatus kokku peapreestrid ja ülemad ja rahva
42023014	ning ütles neile : ” Te tõite selle inimese minu juurde kui rahva mässule õhutaja , ja vaata , ma kuulasin ta üle teie ees , aga ei leidnud selle inimese puhul mingit alust süüdistustele , mida te tema vastu esitate .
42023015	Õigupoolest ei leidnud Herodeski , sest ta saatis tema meie juurde tagasi ; ja vaata , ta pole pannud toime midagi , mis oleks surma väärt .
42023016	Seepärast ma karistan teda ja lasen ta vabaks . ”
42023018	Aga kogu rahvahulk karjus : ” Tee talle ots peale , kuid lase meile vabaks Barabas ! ”
42023019	( See mees oli heidetud vanglasse mingi mässu pärast , mis oli linnas toimunud , ja mõrva pärast . )
42023020	Jällegi rääkis Pilatus nendega , sest ta tahtis Jeesust vabaks lasta .
42023021	Siis hakkasid nad röökima : ” Löö postile ! Löö ta postile ! ”
42023022	Ta ütles neile kolmandat korda : ” Miks nii , mis halba see mees on teinud ? Ma pole leidnud tema juures midagi , mis oleks surma väärt ; seepärast ma karistan teda ja lasen ta vabaks . ”
42023023	Siis nad hakkasid valju häälega peale käima ja nõudsid , et ta postile löödaks ; ja lõpuks jäi nende hääl peale .
42023024	Seepärast langetas Pilatus otsuse , andes nende nõudmistele järele :
42023025	ta vabastas selle mehe , kes oli heidetud vanglasse mässu ja mõrva pärast ning keda nad nõudsid , aga Jeesusega toimis ta nende tahtmist mööda .
42023026	Kui nad nüüd teda minema viisid , pidasid nad kinni Küreenest pärit Siimoni , kes tuli maalt , ja nad panid tema selga piinaposti , et ta kannaks seda Jeesuse järel .
42023027	Aga talle järgnes suur hulk rahvast ning naisi , kes tagusid endale kurbusest vastu rinda ja nutsid teda taga .
42023028	Jeesus pöördus nende naiste poole ja ütles : ” Jeruusalemma tütred , ärge nutke enam minu pärast . Nutke hoopis endi ja oma laste pärast ,
42023029	sest vaata , tulevad päevad , mil öeldakse : ’ Õnnelikud on viljatud naised ning emaihud , mis ei ole sünnitanud , ja rinnad , mis ei ole imetanud ! ’
42023030	Siis hakatakse ütlema mägedele : ’ Langege meie peale ! ’ ja küngastele : ’ Katke meid ! ’
42023031	Sest kui nad toimivad nõnda , kui puus on veel mahla , mis saab siis , kui see on kuivanud ? ”
42023032	Aga veel kaks meest , kurjategijad , viidi koos temaga hukkamisele .
42023033	Ja kui nad jõudsid paika , mida nimetatakse Pealuuks , pandi tema ja kurjategijad postide külge , üks temast paremale ja teine vasakule .
42023034	[ Aga Jeesus ütles : ” Isa , anna neile andeks , sest nad ei tea , mida nad teevad . ” ] Peale selle heitsid nad liisku , et jagada ära tema riided .
42023035	Ja rahvas seisis ja vaatas pealt . Aga ülemad irvitasid , öeldes : ” Teisi ta päästis , las ta päästab ka iseenda , kui ta on Jumala Kristus , see Äravalitu . ”
42023036	Ka sõdurid heitsid tema üle nalja , tulid tema juurde ja pakkusid talle haput veini ,
42023037	öeldes : ” Kui sa oled juutide kuningas , siis päästa iseennast . ”
42023038	Tema kohal oli ka pealiskiri ” See on juutide kuningas ” .
42023039	Aga üks postil rippuvatest kurjategijatest hakkas teda mõnitama : ” Kas sina pole mitte Kristus ? Päästa iseennast ja meid . ”
42023040	Seepeale kutsus teine teda korrale : ” Kas sa siis üldse Jumalat ei karda , nüüd , kus sulle endale on mõistetud sama kohtuotsus ?
42023041	Ja meie puhul on see tõesti õiglane , sest me saame täiel määral kätte , mida me oma tegude pärast väärime , aga see mees pole teinud midagi kohatut . ”
42023042	Seejärel ütles ta : ” Jeesus , pea mind meeles , kui sa tuled oma kuningriiki . ”
42023043	Ja tema ütles talle : ” See on tõsi , ütlen ma sulle täna , sa oled kord koos minuga paradiisis . ”
42023044	Nüüd oli käes umbes kuues tund , ja ometi laskus üle terve maa pimedus , mis kestis üheksanda tunnini ,
42023045	sest päikesevalgus kadus ; siis kärises pühamu eesriie keskelt lõhki .
42023046	Ja Jeesus hüüdis valju häälega ja ütles : ” Isa , sinu kätte usaldan ma oma vaimu ! ” Kui ta oli seda öelnud , tegi ta viimse hingetõmbe .
42023047	Kuna ohvitser nägi , mis toimus , hakkas ta Jumalat ülistama , öeldes : ” See inimene oli tõesti õige . ”
42023048	Ja kui seda nägid kõik rahvahulgad , kes olid selle vaatepildi pärast sinna kokku tulnud , hakkasid nad ära minema , tagudes endale vastu rinda .
42023049	Kõik tema tuttavad aga seisid eemal . Samuti seisid seal ja nägid seda naised , kes olid üheskoos järgnenud talle Galileast .
42023050	Ja vaata , oli keegi mees nimega Joosep , kes oli nõukogu liige , hea ja õiglane mees —
42023051	tema ei olnud hääletanud nende sepitsuse ja tegevuse poolt — , pärit Arimaatiast , judealaste linnast , ja kes ootas Jumala kuningriiki ;
42023052	see mees läks Pilatuse juurde ning palus endale Jeesuse surnukeha .
42023053	Ja ta võttis selle alla ja mähkis peenlinase riide sisse ning asetas hauakoopasse , mis oli raiutud kaljusse ja kuhu polnud veel kedagi pandud .
42023054	Nüüd oli valmistuspäev ja hingamispäeva õhtuvalgus oli saabumas .
42023055	Aga need naised , kes olid tulnud koos temaga Galileast , läksid samuti ja vaatasid mälestushauda ja seda , kuidas tema keha sinna pandi ;
42023056	ning nad läksid tagasi , et valmistada lõhnaaineid ja healõhnalisi õlisid . Aga hingamispäeval nad käsu kohaselt muidugi puhkasid .
42024001	Nädala esimesel päeval aga läksid nad väga vara hauakoopa juurde , kaasas lõhnaained , mis nad olid valmistanud .
42024002	Ent nad leidsid , et kivi on mälestushaua eest ära veeretatud ,
42024003	ja läinud sisse , ei leidnud nad sealt Issand Jeesuse keha .
42024004	Kui nad selle tõttu segaduses olid , vaata , siis seisid korraga kaks meest säravates riietes nende kõrval .
42024005	Kui naised kohkusid ja oma silmad maas hoidsid , ütlesid mehed neile : ” Miks te otsite Elavat surnute hulgast ?
42024006	[ Teda pole siin , vaid ta on üles äratatud . ] Tuletage meelde , kuidas ta rääkis teile veel Galileas olles ,
42024007	et inimese Poeg peab antama patuste inimeste kätte ja postile löödama , ja ometi kolmandal päeval üles tõusma . ”
42024008	Nii tulid tema sõnad neile meelde
42024009	ja nad pöördusid mälestushaua juurest tagasi ning teatasid kõigest sellest neile üheteistkümnele ja kõigile ülejäänutele .
42024010	Need naised olid Maarja Magdaleena ja Johanna ja Maarja , Jaakobuse ema . Ka ülejäänud naised , kes olid koos nendega , rääkisid apostlitele neist asjadest .
42024011	Kuid need sõnad tundusid neile tühja jutuna ja nad ei uskunud naisi .
42024012	[ Aga Peetrus tõusis ja jooksis mälestushaua juurde ning nägi ettepoole kummardudes üksnes riideribasid . Seepeale läks ta ära , imestades endamisi , mis oli küll juhtunud . ]
42024013	Ent vaata , selsamal päeval olid kaks neist teel külla , mis asus umbes üheteistkümne kilomeetri kaugusel Jeruusalemmast ja mille nimi oli Emmaus ,
42024014	ning nad vestlesid omavahel kõigest , mis oli juhtunud .
42024015	Kui nad nüüd vestlesid ja arutlesid , lähenes neile Jeesus ning hakkas kõndima koos nendega ;
42024016	aga nende silmad olid nagu kinni kaetud , nii et nad ei tundnud teda ära .
42024017	Ta ütles neile : ” Mis see on , mille üle te kõndides omavahel vaidlete ? ” Ja nad jäid kurva näoga seisma .
42024018	Üks neist , nimega Kleopas , vastas talle : ” Kas sa elad Jeruusalemmas nagu võõramaalane omaette , et sa ei tea , mis on seal neil päevil juhtunud ? ”
42024019	Ja ta küsis neilt : ” Mis nimelt ? ” Nad ütlesid talle : ” See , mis puudutab naatsaretlast Jeesust , kes oli prohvet , vägev teos ja sõnas Jumala ja kogu rahva ees ;
42024020	ning kuidas meie peapreestrid ja ülemad andsid ta surma mõista ja lõid ta postile .
42024021	Aga meie lootsime , et tema on see , kes on määratud Iisraeli vabastama ; jah , ja kõigele lisaks on sellest nüüd juba kolm päeva , kui see toimus .
42024022	Pealegi panid meid hämmastuma ka mõned naised meie seast , sest nad olid varakult olnud mälestushaua juures ,
42024023	aga ei leidnud tema surnukeha ning tulid ja ütlesid , et nad olid näinud ka üleloomulikku vaatepilti inglitest , kes ütlesid , et ta elab .
42024024	Seejärel läksid mõned meie seast mälestushaua juurde ; ja nad leidsid kõik olevat just nii , nagu naised olid öelnud , aga teda nad ei näinud . ”
42024025	Siis ta ütles neile : ” Oh te mõistmatud ja südamelt aeglased uskuma kõike , mis prohvetid on rääkinud !
42024026	Kas Kristus ei pidanud siis seda kannatama ja oma auhiilgusse minema ? ”
42024027	Ja alustades Moosesest ja kõigist Prohvetitest , seletas ta neile kogu pühakirjast ära selle , mis käib tema kohta .
42024028	Viimaks jõudsid nad selle küla lähedale , kuhu nad olid minemas , ja ta tegi , nagu rändaks ta edasi .
42024029	Aga nad käisid talle peale , öeldes : ” Jää meie juurde , sest õhtu on saabumas ja päev on juba möödas . ” Seepeale läks ta sisse ja jäi nendega .
42024030	Ja kui ta külitas koos nendega laua ääres , võttis ta leiva , õnnistas seda , murdis ja hakkas neile andma .
42024031	Selle peale läksid nende silmad lahti ja nad tundsid ta ära ; ning ta kadus nende juurest .
42024032	Ja nad ütlesid üksteisele : ” Eks meie süda ju põlenud , kui ta meiega teel olles rääkis ja pühakirja meile täielikult avas ? ”
42024033	Ja selsamal tunnil nad tõusid ning läksid tagasi Jeruusalemma , ja nad leidsid need üksteist ja teised , kes olid nendega , olevat kokku tulnud ,
42024034	ja need ütlesid : ” Issand äratati tõepoolest üles ja ta ilmus Siimonile ! ”
42024035	Nüüd rääkisid nemadki teel juhtunust ja sellest , kuidas nad olid ta leiva murdmise järgi ära tundnud .
42024036	Kui nad sellest rääkisid , ilmus tema ise nende keskele [ ja ütles neile : ” Rahu teile ! ” ] .
42024037	Aga nad olid hirmul ja kohkunud , arvates , et näevad vaimu .
42024038	Siis ütles ta neile : ” Miks te olete ärevil ja mispärast tõuseb teie südames kahtlusi ?
42024039	Vaadake mu käsi ja mu jalgu , et see olen mina ise ; katsuge mind ja vaadake , sest vaimul ei ole liha ega luid , nii nagu te näete minul olevat . ”
42024040	[ Ja seda öeldes näitas ta neile oma käsi ja jalgu . ]
42024041	Aga kui nad ikka veel rõõmu pärast ei uskunud ja imestasid , ütles ta neile : ” Kas teil on siin midagi süüa ? ”
42024042	Ja nad ulatasid talle tüki küpsetatud kala ;
42024043	ja ta võttis selle ja sõi seda nende silme ees .
42024044	Nüüd ütles ta neile : ” Need on minu sõnad , mis ma teile rääkisin , kui olin veel koos teiega , et kõik , mis on minu kohta kirjutatud Moosese seaduses ja Prohvetites ja Lauludes , peab täide minema . ”
42024045	Siis avas ta nende mõistuse täielikult , nii et nad said pühakirjast aru ,
42024046	ja ta ütles neile : ” Nõnda on kirjutatud , et Kristus kogeb kannatusi ja tõuseb kolmandal päeval surmast üles
42024047	ja et tema nimel kuulutatakse kahetsust pattude andekssaamiseks kõigi rahvaste hulgas — alates Jeruusalemmast
42024048	tuleb teil olla nende asjade tunnistajad .
42024049	Ja vaata , ma saadan teie peale selle , mis mu Isa on tõotanud . Jääge siiski seniks sellesse linna , kuni teid riietatakse kõrgelt tuleva väega . ”
42024050	Ent ta viis nad välja kuni Betaaniani ning tõstis oma käed üles ja õnnistas neid .
42024051	Neid õnnistades lahkus ta nende juurest ja hakkas tõusma üles taevasse .
42024052	Ja nad kummardasid tema ees ning pöördusid suure rõõmuga Jeruusalemma tagasi .
42024053	Ja nad olid ikka templis ning õnnistasid Jumalat .
43001001	Alguses oli Sõna , ja Sõna oli Jumala juures , ja Sõna oli jumal .
43001002	Tema oli alguses Jumala juures .
43001003	Kõik on tulnud olemasollu tema kaudu ja ilma temata ei ole tulnud olemasollu mitte midagi . Mis on tulnud olemasollu
43001004	tema kaudu , oli elu , ja see elu oli inimestele valgus .
43001005	Ja valgus särab pimeduses , kuid pimedus ei ole selle üle võimust saanud .
43001006	Tuli mees , kes oli Jumala saadetud : tema nimi oli Johannes .
43001007	Ta tuli kui tunnistaja , selleks et anda tunnistust valguse kohta , et igasugused inimesed võiksid hakata uskuma tema kaudu .
43001008	Tema ei olnud see valgus , vaid ta pidi andma tunnistust selle valguse kohta .
43001009	Tõeline valgus , mis annab valgust igasugustele inimestele , oli tulemas maailma .
43001010	Ta oli maailmas ja maailm tuli olemasollu tema kaudu , aga maailm ei tundnud teda .
43001011	Ta tuli oma koju , aga tema oma rahvas ei võtnud teda vastu .
43001012	Ent kõigile , kes ta vastu võtsid , andis ta õiguse saada Jumala lasteks , sest nad näitasid üles usku tema nimesse ;
43001013	ja nad ei sündinud mitte verest ega liha tahtest ega mehe tahtest , vaid Jumalast .
43001014	Sõna sai lihaks ja elas meie keskel ja me saime näha tema auhiilgust , sellist auhiilgust , mis kuulub isa ainusündinud pojale . Ta oli täis ärateenimata heldust ja tõde .
43001015	( Johannes andis tema kohta tunnistust , jah , ta lausa hüüdis — tema see oli — , öeldes : ” See , kes tuleb pärast mind , on jõudnud minust ette , kuna ta oli olemas enne mind ! ” )
43001016	Sest me kõik oleme saanud seda , millega tema on täidetud , see tähendab , ärateenimata heldust ärateenimata helduse peale .
43001017	Anti ju Seadus Moosese kaudu , ärateenimata heldus ja tõde tulid aga Jeesus Kristuse kaudu .
43001018	Ükski inimene ei ole Jumalat kunagi näinud ; ainusündinud jumal , kes on Isa rinna najal , on tema kohta selgitust andnud .
43001019	Sellise tunnistuse andis Johannes , kui juudid saatsid Jeruusalemmast preestreid ja leviite tema juurde küsima : ” Kes sa oled ? ”
43001020	Ja tema tunnistas ega salanud , vaid tunnistas : ” Mina ei ole Kristus . ”
43001021	Ja nad küsisid temalt : ” Kes sa siis oled ? Oled sa Eelija ? ” Tema ütles : ” Ei ole . ” — ” Kas sa oled see Prohvet ? ” Tema vastas : ” Ei ! ”
43001022	Seepeale nad ütlesid talle : ” Kes sa oled ? Räägi , et võiksime anda vastuse neile , kes meid saatsid . Mida sa enda kohta ütled ? ”
43001023	Ta ütles : ” Mina olen selle hääl , kes hüüab kõrbes : ’ Tehke sirgeks Jehoova tee ’ , just nagu on öelnud prohvet Jesaja . ”
43001024	Need saadetud olid aga variseride hulgast .
43001025	Nad küsitlesid teda ja ütlesid talle : ” Miks sa siis ristid , kui sa pole ei Kristus ega Eelija ega see Prohvet ? ”
43001026	Johannes vastas neile : ” Mina ristin vees . Teie keskel seisab aga keegi , keda te ei tunne ,
43001027	kes tuleb pärast mind , kuid kelle sandaalirihmagi ma pole väärt lahti siduma . ”
43001028	See toimus Betaanias teisel pool Jordanit , kus Johannes oli ristimas .
43001029	Järgmisel päeval nägi ta Jeesust enda juurde tulemas ja ütles : ” Vaata , see on Jumala Tall , kes võtab ära maailma patu !
43001030	Tema on see , kelle kohta ma ütlesin , et pärast mind tuleb mees , kes on jõudnud minust ette , kuna ta oli olemas enne mind .
43001031	Isegi mina ei tundnud teda , aga ma olen tulnud vees ristima selleks , et ta saaks Iisraelile avalikuks . ”
43001032	Samuti andis Johannes tunnistust , öeldes : ” Ma nägin vaimu nagu tuvi taevast alla laskuvat ja see jäi tema peale .
43001033	Isegi mina ei tundnud teda , aga Tema , kes mind saatis vees ristima , ütles mulle : ’ Kelle peale tahes sa näed vaimu laskuvat ja jäävat , ongi see , kes ristib püha vaimuga . ’
43001034	Ja ma olen seda näinud ja andnud tunnistust , et tema on Jumala Poeg . ”
43001035	Järgmisel päeval seisis Johannes jälle seal koos oma kahe jüngriga ,
43001036	ja nähes Jeesust kõndimas , ütles ta : ” Vaata , see on Jumala Tall ! ”
43001037	Ja need kaks jüngrit kuulsid , mida ta ütles , ning järgnesid Jeesusele .
43001038	Siis Jeesus pöördus ümber ja nähes neid endale järgnemas , ütles ta : ” Mida te otsite ? ” Nemad ütlesid talle : ” Rabi ( mis tähendab tõlgituna ” Õpetaja ” ) , kus sa peatud ? ”
43001039	Ta ütles neile : ” Tulge , siis näete . ” Nad läksidki ja nägid , kus ta peatus , ja jäid sel päeval tema juurde . See toimus kümnenda tunni paiku .
43001040	Andreas , Siimon Peetruse vend , oli üks neist kahest , kes olid kuulnud , mida Johannes ütles , ja Jeesusele järgnenud .
43001041	Esmalt leidis ta oma venna Siimoni ja ütles talle : ” Me oleme leidnud Messia ” ( mis tähendab tõlgituna ” Kristus ” ) .
43001042	Ta juhatas tema Jeesuse juurde . Kui Jeesus teda nägi , ütles ta : ” Sina oled Siimon , Johannese poeg . Sinu nimeks saab Keefas ” ( mis on tõlgituna ” Peetrus ” ) .
43001043	Järgmisel päeval tahtis Jeesus minna Galileasse . Ja leidnud Filippuse , ütles ta temale : ” Järgi mind . ”
43001044	Filippus aga oli pärit Betsaidast , Andrease ja Peetruse linnast .
43001045	Filippus leidis Naatanaeli ja ütles talle : ” Me oleme leidnud selle , kellest on kirjutanud Mooses Seaduses ja Prohvetid — Jeesuse , Joosepi poja Naatsaretist . ”
43001046	Aga Naatanael ütles talle : ” Kas Naatsaretist võib tulla midagi head ? ” Filippus ütles talle : ” Eks tule ja vaata . ”
43001047	Jeesus nägi Naatanaeli enda poole tulemas ja ütles tema kohta : ” Vaata , tõeline iisraellane , kelles pole valelikkust . ”
43001048	Naatanael küsis temalt : ” Kust sa mind tunned ? ” Jeesus ütles talle vastuseks : ” Ma nägin sind viigipuu all , enne kui Filippus sind kutsus . ”
43001049	Naatanael vastas talle : ” Rabi , sina oled Jumala Poeg , sina oled Iisraeli Kuningas . ”
43001050	Jeesus vastas talle : ” Kas sa usud sellepärast , et ma ütlesin , et nägin sind viigipuu all ? Sa saad näha veel suuremaid asju kui need . ”
43001051	Veel ütles ta temale : ” Ma ütlen teile , ja see on tõesti tõsi : te saate näha taevast avatuna ja Jumala ingleid tõusmas ja laskumas inimese Poja juurde . ”
43002001	Ja kolmandal päeval toimus Galilea Kaanas pulmapidu ning Jeesuse ema oli seal .
43002002	Ka Jeesus ja tema jüngrid olid pulma kutsutud .
43002003	Kui vein otsa lõppes , ütles Jeesuse ema talle : ” Neil ei ole veini . ”
43002004	Aga Jeesus sõnas temale : ” Mis on mul sinuga tegemist , naine ? Minu tund ei ole veel tulnud . ”
43002005	Ta ema ütles teenijatele : ” Mida tahes ta teile ütleb , seda tehke . ”
43002006	Seal seisis juutide puhastusnõuete pärast kuus kivist veeanumat , millest igaüks mahutas kaks või kolm mõõtu vedelikku .
43002007	Jeesus ütles neile : ” Täitke anumad veega . ” Ja nad täitsid need ääretasa .
43002008	Ja ta ütles neile : ” Ammutage nüüd sealt ja viige pulmavanemale . ” Nii nad tegidki .
43002009	Kui pulmavanem maitses veiniks muudetud vett , teadmata , kust see on pärit , ehk küll seda teadsid teenijad , kes vett olid ammutanud , kutsus pulmavanem peigmehe
43002010	ja ütles talle : ” Igaüks pakub esmalt head veini ja kui inimesed on joobnud , siis kehvemat . Sina aga oled hea veini siiani alles hoidnud . ”
43002011	See Jeesuse tegu Galilea Kaanas oli tema tundemärkide algus ning ta tegi oma väe avalikuks . Ja ta jüngrid hakkasid temasse uskuma .
43002012	Pärast seda läks ta koos oma ema , vendade ja jüngritega alla Kapernauma , aga nad ei viibinud seal palju päevi .
43002013	Juutide paasapüha oli lähedal ning Jeesus läks üles Jeruusalemma .
43002014	Ja ta leidis templist neid , kes müüsid veiseid ja lambaid ja tuvisid , ning rahavahetajaid oma pinkidel .
43002015	Niisiis , teinud nööridest piitsa , ajas ta nad kõik koos lammaste ja veistega templist välja ning puistas maha rahavahetajate mündid ja lükkas ümber nende lauad .
43002016	Ja neile , kes tuvisid müüsid , ütles ta : ” Viige need siit ära ! Lõpetage mu Isa koja tegemine kaubakojaks ! ”
43002017	Tema jüngritele meenus , et on kirjutatud : ” Innukus sinu koja pärast sööb mu ära . ”
43002018	Seepeale küsisid juudid temalt : ” Kas sul on näidata meile mingi tundemärk selle kohta , et sa tohid niimoodi teha ? ”
43002019	Vastuseks ütles Jeesus neile : ” Lammutage see tempel ja ma ehitan selle kolme päevaga üles . ”
43002020	Seepeale ütlesid juudid : ” Seda templit ehitati nelikümmend kuus aastat , ja sina ehitad selle üles kolme päevaga ? ”
43002021	Tema aga rääkis oma kehast kui templist .
43002022	Ent kui ta oli surmast üles äratatud , meenus tema jüngritele , et ta oli sellest korduvalt kõnelnud , ja nad uskusid pühakirja ja seda , mida Jeesus oli rääkinud .
43002023	Kui ta nüüd paasapüha ajal Jeruusalemmas oli , hakkasid paljud tema nimesse uskuma , nähes tundemärke , mida ta tegi .
43002024	Jeesus aga neid täielikult ei usaldanud , sest ta tundis neid kõiki
43002025	ja tal polnud vaja , et keegi teine inimese kohta tunnistust annaks , sest ta teadis ise , mis on inimeses .
43003001	Variseride seas oli mees nimega Nikodeemos , üks juutide ülemaid .
43003002	See tuli öösel tema juurde ja ütles talle : ” Rabi , me teame , et sa oled Jumala juurest tulnud õpetaja , sest keegi ei suuda teha selliseid tundemärke , nagu sina teed , kui temaga ei ole Jumal . ”
43003003	Jeesus vastas : ” Ma ütlen sulle , ja see on tõesti tõsi : kes ei sünni uuesti , ei saa näha Jumala kuningriiki . ”
43003004	Nikodeemos ütles talle : ” Kuidas võib inimene sündida , kui ta on vana ? Ta ei saa ju minna teist korda oma ema üsasse ja sündida ? ”
43003005	Jeesus vastas : ” Ma ütlen sulle , ja see on tõesti tõsi : kui keegi ei sünni veest ja vaimust , ei saa ta minna Jumala kuningriiki .
43003006	Mis on sündinud lihast , on liha , ja mis on sündinud vaimust , on vaim .
43003007	Ära imesta , et ma ütlesin sulle : ’ Te peate uuesti sündima . ’
43003008	Tuul puhub , kuhu tahab , ja sa kuuled ta häält , aga ei tea , kust ta tuleb ja kuhu läheb . Nii on ka igaühega , kes on sündinud vaimust . ”
43003009	Nikodeemos küsis : ” Kuidas võib see toimuda ? ”
43003010	Jeesus vastas : ” Sina oled Iisraeli õpetaja , ja ei tea seda ?
43003011	Ma ütlen sulle , ja see on tõesti tõsi : me räägime , mida me teame , ja anname tunnistust selle kohta , mida me oleme näinud , aga teie ei võta meie tunnistust vastu .
43003012	Kui te ei usu seda , mida ma olen teile rääkinud maistest asjadest , kuidas te võiksite siis uskuda , kui ma räägiksin teile taevastest asjadest ?
43003013	Pole ju ükski inimene läinud üles taevasse kui vaid see , kes taevast on alla tulnud , inimese Poeg .
43003014	Ja just nagu Mooses kõrbes mao üles tõstis , nii peab üles tõstetama ka inimese Poeg ,
43003015	et igaühel , kes temasse usub , võiks olla igavene elu .
43003016	Sest Jumal on armastanud maailma nii palju , et ta on andnud oma ainusündinud Poja , et ükski , kes temasse usku üles näitab , ei hukkuks , vaid et tal oleks igavene elu .
43003017	Sest Jumal ei saatnud oma Poega maailma mitte selleks , et ta maailma üle kohut mõistaks , vaid et maailm tema kaudu päästetaks .
43003018	Kes temasse usub , selle üle ei mõisteta kohut . Kes temasse ei usu , selle üle on kohus juba mõistetud , sest ta pole näidanud üles usku Jumala ainusündinud Poja nimesse .
43003019	Kohtumõistmise alus on see , et valgus on tulnud maailma , aga inimesed on armastanud pigem pimedust kui valgust , sest nende teod on kurjad .
43003020	Sest kes teeb halba , vihkab valgust ega tule valguse juurde , et ta tegusid ei paljastataks .
43003021	Aga kes teeb seda , mis on õige , tuleb valguse juurde , et tema teod saaksid avalikuks , sest need on tehtud kooskõlas Jumala tahtega . ”
43003022	Pärast seda läks Jeesus oma jüngritega Judea maapiirkonda ja viibis seal koos nendega mõnda aega , ristides inimesi .
43003023	Aga ka Johannes oli ristimas Ainonis Salimi lähedal , sest seal oli rohkesti vett , ja sinna tuli kogu aeg inimesi ning neid ristiti ,
43003024	sest Johannest ei olnud veel vanglasse heidetud .
43003025	Johannese jüngrid aga hakkasid vaidlema ühe juudiga puhastustalituste üle .
43003026	Nii tulid nad Johannese juurde ja ütlesid talle : ” Rabi , see mees , kes oli koos sinuga teisel pool Jordanit ja kelle kohta sa oled tunnistust andnud , vaata , ta ristib ja kõik lähevad tema juurde . ”
43003027	Johannes vastas : ” Inimene ei või saada mitte midagi , kui seda pole talle antud taevast .
43003028	Te ise olete selle tunnistajad , et ma ütlesin : ’ Mina ei ole Kristus , vaid mind on saadetud tema eel . ’
43003029	Kellel on pruut , see on peigmees . Aga peigmehe sõber on väga rõõmus , kui ta seisab ja kuuleb peigmehe häält . Seepärast on minugi rõõm saanud täielikuks .
43003030	Tema peab kasvama , aga mina pean kahanema . ”
43003031	Kes tuleb ülalt , on üle kõigi teiste . Kes pärineb maa pealt , on maine ja räägib maistest asjadest . Kes tuleb taevast , on üle kõigi teiste .
43003032	Ta annab tunnistust selle kohta , mida ta on näinud ja kuulnud , aga ükski ei võta tema tunnistust vastu .
43003033	Kes on tema tunnistuse vastu võtnud , on oma pitseriga kinnitanud , et Jumal on tõemeelne .
43003034	Sest kelle Jumal on saatnud , see räägib Jumala sõnu , sest tema ei anna vaimu mõõdu järgi .
43003035	Isa armastab Poega ja on andnud kõik tema kätte .
43003036	Kes näitab üles usku Pojasse , sellel on igavene elu , aga kes ei kuuletu Pojale , ei saa elu näha , vaid Jumala viha jääb tema peale .
43004001	Kui nüüd Issand sai teada , et variserideni oli jõudnud kuuldus , et Jeesus teeb jüngriteks ja ristib rohkem inimesi kui Johannes —
43004002	ehk küll Jeesus ise ei ristinud , vaid tema jüngrid — ,
43004003	lahkus ta Judeast ja läks taas Galileasse .
43004004	Aga ta pidi minema läbi Samaaria .
43004005	Nii jõudis ta Samaaria linna nimega Sühhar , mis asus selle põllu lähedal , mille Jaakob oli andnud oma pojale Joosepile .
43004006	Seal asus Jaakobi allikas . Teekonnast väsinuna istus Jeesus allika äärde . Oli umbes kuues tund .
43004007	Üks Samaaria naine tuli sinna vett ammutama . Jeesus ütles talle : ” Anna mulle juua . ”
43004008	( Tema jüngrid olid läinud linna toidukraami ostma . )
43004009	Selle peale lausus Samaaria naine talle : ” Kuidas sina , ehkki sa oled juut , küsid juua minult , kes ma olen Samaaria naine ? ” ( Sest juudid ei tee mingit tegemist samaarlastega . )
43004010	Jeesus vastas talle : ” Kui sa vaid teaksid , mis on see Jumala kingitus , ja kes on see , kes sulle ütleb : ’ Anna mulle juua ’ , siis sa paluksid teda ja ta annaks sulle elavat vett . ”
43004011	Naine ütles talle : ” Isand , sul pole isegi ämbrit vee ammutamiseks ja kaev on sügav . Kust sa siis saad selle elava vee ?
43004012	Või oled sa suurem kui meie esiisa Jaakob , kes andis meile selle kaevu ja jõi sellest ise ning jõid ka tema pojad ja kariloomad ? ”
43004013	Jeesus vastas talle : ” Igaüks , kes joob seda vett , tunneb varsti jälle janu .
43004014	Aga kes joob seda vett , mida mina annan , ei tunne enam iialgi janu , vaid vesi , mida mina annan , saab tema sees veeallikaks , mis pulbitseb ja annab igavese elu . ”
43004015	Naine ütles talle : ” Isand , anna mulle seda vett , et ma ei tunneks enam janu ega peaks muudkui käima siit vett ammutamas . ”
43004016	Tema ütles talle : ” Mine , kutsu oma mees ja tule siia . ”
43004017	Naine vastas : ” Mul ei ole meest . ” Jeesus ütles talle : ” Sa ütlesid õigesti : ’ Meest mul ei ole . ’
43004018	Sest viis meest on sul olnud ja kes sul praegu on , ei ole sinu mees . Sa oled rääkinud tõtt . ”
43004019	Naine ütles talle : ” Isand , ma näen , et sa oled prohvet .
43004020	Meie esiisad kummardasid Jumalat sellel mäel , aga teie ütlete , et Jeruusalemmas on paik , kus peab kummardama . ”
43004021	Jeesus ütles talle : ” Usu mind , naine , et tuleb tund , mil te ei kummarda Isa ei sellel mäel ega Jeruusalemmas .
43004022	Teie kummardate , mida te ei tea , meie kummardame , mida me teame , sest pääste tuleb juutide kaudu .
43004023	Ometi tuleb tund ja see ongi juba käes , mil tõelised kummardajad kummardavad Isa vaimus ja tões , sest Isa otsib just selliseid kummardajaid .
43004024	Jumal on Vaim ja need , kes teda kummardavad , peavad kummardama teda vaimus ja tões . ”
43004025	Naine ütles talle : ” Ma tean , et tuleb Messias , keda nimetatakse Kristuseks . Kui tema tuleb , räägib ta meile avalikult kõigest . ”
43004026	Jeesus ütles talle : ” Mina , kes ma sinuga räägin , olengi see . ”
43004027	Just siis jõudsid tema jüngrid tagasi ja imestasid , et ta naisega kõneles . Mõistagi ei öelnud keegi : ” Mida sa tahad ? ” või ” Miks sa temaga räägid ? ”
43004028	Seetõttu jättis naine oma veeanuma ning läks linna ja ütles inimestele :
43004029	” Tulge vaadake inimest , kes rääkis mulle kõigest , mis ma olen teinud . Kas ehk tema ongi Kristus ? ”
43004030	Nad läksidki linnast välja ning hakkasid Jeesuse juurde tulema .
43004031	Vahepeal käisid jüngrid talle peale : ” Rabi , söö ! ”
43004032	Aga tema ütles neile : ” Mul on süüa toitu , millest teie ei tea . ”
43004033	Seepeale hakkasid jüngrid omavahel arutama : ” Kas keegi on talle siis süüa toonud ? ”
43004034	Jeesus ütles neile : ” Minu toit on see , et ma täidan selle tahet , kes on mu saatnud , ja lõpetan tema töö .
43004035	Eks te ise ütle , et veel neli kuud ja siis tuleb lõikus ? Vaata , ma ütlen teile : tõstke oma silmad ja vaadake põlde , et need on valged lõikuseks . Juba
43004036	saab lõikaja palka ja kogub vilja igaveseks eluks , et niihästi külvaja kui ka lõikaja võiksid rõõmustada üheskoos .
43004037	Selles suhtes peab tõesti paika ütlus : üks külvab ja teine lõikab .
43004038	Ma saatsin teid lõikama seda , mille kallal te pole vaeva näinud . Teised on vaeva näinud , ja teie olete tulnud nende töö tulemustest osa saama . ”
43004039	Nüüd hakkasid paljud selle linna samaarlased temasse uskuma naise sõnade tõttu , kes tunnistas : ” Tema rääkis mulle kõigest , mis ma olen teinud . ”
43004040	Kui siis samaarlased tema juurde tulid , hakkasid nad teda paluma , et ta jääks nende juurde . Ja ta jäigi sinna kaheks päevaks .
43004041	Selle tõttu , mida ta rääkis , uskusid temasse veel paljud ,
43004042	ja nad ütlesid naisele : ” Nüüd me ei usu mitte enam sinu jutu põhjal , vaid me oleme ise seda meest kuulnud ja teame , et tema on tõepoolest maailma päästja . ”
43004043	Kahe päeva pärast läks ta sealt Galileasse .
43004044	Jeesus ise ju tunnistas , et prohvetit ei austata tema omal kodumaal .
43004045	Seega , kui ta Galileasse jõudis , võtsid galilealased ta vastu , sest nad olid näinud kõike , mida ta pühade ajal Jeruusalemmas tegi , sest nemadki olid pühade ajal seal olnud .
43004046	Siis läks ta jälle Galilea Kaanasse , kus ta oli vee veiniks muutnud . Seal oli üks kuninga teenistuses olev mees , kelle poeg oli Kapernaumas haige .
43004047	Kui see mees kuulis , et Jeesus on tulnud Judeast Galileasse , läks ta tema juurde ja hakkas teda paluma , et ta tuleks alla ja teeks tema poja terveks , sest see oli suremas .
43004048	Aga Jeesus ütles talle : ” Kui te tundemärke ja imesid ei näe , siis te ei usu mingil juhul . ”
43004049	See kuninga teenistuses olev mees ütles talle : ” Isand , tule alla , enne kui mu väike laps sureb . ”
43004050	Jeesus ütles talle : ” Asu teele , su poeg elab . ” Mees uskus Jeesuse sõnu ja hakkaski minema .
43004051	Aga kui ta oli alles teel alla , tulid tema orjad talle vastu teatega , et ta poiss elab .
43004052	Siis asus ta neilt järele uurima , mitmendal tunnil ta tervis oli paremaks läinud . Nemad ütlesid talle : ” Eile seitsmendal tunnil läks tal palavik ära . ”
43004053	Nii sai isa teada , et see oli juhtunud just sel tunnil , kui Jeesus talle ütles : ” Su poeg elab . ” Ja tema uskus , samuti kogu ta pere .
43004054	See oli teine tundemärk , mille Jeesus tegi , kui ta oli tulnud Judeast Galileasse .
43005001	Pärast seda oli juutide püha ja Jeesus läks üles Jeruusalemma .
43005002	Jeruusalemmas Lambavärava juures on tiik , mida heebrea keeles hüütakse Betsataks ja mille juurde kuulub viis sammaskäiku .
43005003	Neis lebas suur hulk haigeid , pimedaid , lombakaid ja kuivetunud jäsemetega inimesi .
43005005	Aga nende seas oli üks inimene , kes oli olnud haige kolmkümmend kaheksa aastat .
43005006	Kui Jeesus nägi seda meest lamamas ja sai teada , et ta on juba kaua aega haige olnud , ütles ta temale : ” Kas sa tahad terveks saada ? ”
43005007	Haige mees vastas talle : ” Isand , mul ei ole inimest , kes aitaks mind tiiki , kui vesi hakkab liikuma . Kui ma olen sinna minemas , astub keegi teine enne mind alla . ”
43005008	Jeesus ütles talle : ” Tõuse üles , võta oma kanderaam ja kõnni ! ”
43005009	Ja mees sai otsekohe terveks , võttis oma kanderaami ja hakkas kõndima . Aga see päev oli hingamispäev .
43005010	Seepärast ütlesid juudid tervendatule : ” On hingamispäev ja sul pole lubatud kanderaami tassida . ”
43005011	Aga ta vastas neile : ” See , kes mu terveks tegi , ütles mulle : ’ Võta oma kanderaam ja kõnni ’ . ”
43005012	Nad küsisid temalt : ” Kes see inimene on , kes sulle ütles : ’ Võta see ja kõnni ’ ? ”
43005013	Ent tervendatu ei teadnud , kes see oli , sest Jeesus oli kadunud seal paigas oleva rahvahulga keskele .
43005014	Pärast seda leidis Jeesus ta templist ja ütles talle : ” Vaata , sa oled terveks saanud . Ära tee enam pattu , et sinuga ei juhtuks midagi halvemat . ”
43005015	Mees läks ära ja ütles juutidele , et see oli Jeesus , kes ta terveks tegi .
43005016	Ja juudid hakkasid Jeesust taga kiusama , sellepärast et ta tegi neid tegusid hingamispäeval .
43005017	Tema aga ütles neile : ” Minu Isa teeb tööd seniajani ja ka mina töötan jätkuvalt . ”
43005018	Siis hakkasid juudid veel enam otsima võimalust teda tappa , sest ta mitte ainult ei rikkunud hingamispäeva , vaid ka nimetas Jumalat oma Isaks , tehes end Jumalaga võrdseks .
43005019	Seepeale ütles Jeesus neile : ” Ma ütlen teile , ja see on tõesti tõsi : Poeg ei või omapead teha midagi kui ainult seda , mida ta näeb Isa tegevat . Sest mida tahes Tema teeb , seda teeb ka Poeg samamoodi .
43005020	Sest Isa on Pojasse kiindunud ja näitab talle kõike , mida ta ise teeb , ja ta näitab talle suuremaidki tegusid kui need , nii et te veel imestate .
43005021	Sest nagu Isa äratab üles surnuid ja teeb nad elavaks , nii teeb ka Poeg elavaks , keda tahab .
43005022	Sest Isa ei mõista kohut mitte kellegi üle , vaid on usaldanud kogu kohtumõistmise Poja hoolde ,
43005023	et kõik austaksid Poega , nagu nad austavad Isa . Kes ei austa Poega , ei austa ka Isa , kes tema on saatnud .
43005024	Ma ütlen teile , ja see on tõesti tõsi : kes kuuleb minu sõna ja usub teda , kes mu on saatnud , sellel on igavene elu ning ta ei kuulu kohtu alla , vaid on siirdunud surmast ellu .
43005025	Ma ütlen teile , ja see on tõesti tõsi : tund tuleb ja see ongi juba käes , mil surnud kuulevad Jumala Poja häält ja need , kes seda kuulda võtavad , saavad elavaks .
43005026	Sest otsekui Isal on elu iseendas , nii on ta taganud ka Pojale , et temal oleks elu iseendas .
43005027	Ja ta on andnud talle võimu kohut mõista , sest tema on inimese Poeg .
43005028	Ärge imestage selle üle , sest tuleb tund , mil kõik , kes on mälestushaudades , kuulevad tema häält
43005029	ja tulevad välja : need , kes tegid head , elu ülestõusmiseks , aga kel oli harjumus teha halba , hukkamõistu ülestõusmiseks .
43005030	Mina ei või omapead midagi teha . Ma mõistan kohut selle järgi , mida ma kuulen , ja minu kohtumõistmine on õiglane , sest ma ei nõua mitte oma tahtmist , vaid selle tahtmist , kes on mu saatnud .
43005031	Kui ma üksinda enese kohta tunnistust annan , ei vasta mu tunnistus tõele .
43005032	On teinegi , kes minu kohta tunnistust annab , ja ma tean , et see , mida ta minu kohta tunnistab , vastab tõele .
43005033	Te olete läkitanud inimesi Johannese juurde ja tema on andnud tunnistust tõe kohta .
43005034	Mina aga ei vaja inimese tunnistust , vaid räägin neist asjadest , et teie võiksite pääseda .
43005035	See mees oli lamp , mis põles ja paistis , ning te tahtsite natuke aega tema valguses rõõmu tunda .
43005036	Aga minul on suurem tunnistus kui Johannese oma , sest needsamad teod , mis Isa mulle on teha andnud , need teod ise , mida ma teen , annavad tunnistust minu kohta , et Isa on mind läkitanud .
43005037	Samuti on Isa , kes mind saatis , ise minu kohta tunnistust andnud . Teie ei ole kunagi kuulnud tema häält ega näinud , milline ta välja näeb ,
43005038	ja tema sõna ei püsi teis , sest te ei usu teda , kelle ta on läkitanud .
43005039	Te uurite pühakirja , sest arvate , et saate selle kaudu igavese elu , ja just pühakiri annab tunnistust minu kohta .
43005040	Aga ometi ei taha te tulla minu juurde , et võiksite saada elu .
43005041	Mina ei võta vastu austust inimestelt ,
43005042	kuid ma tean hästi , et teis ei ole armastust Jumala vastu .
43005043	Ma olen tulnud oma Isa nimel , aga teie ei võta mind vastu . Kui keegi teine tuleks iseenda nimel , siis tema te võtaksite vastu .
43005044	Kuidas te võite uskuda , kui te võtate vastu austust üksteiselt ega taotle seda austust , mis tuleb ainsalt Jumalalt ?
43005045	Ärge arvake , et mina hakkan teid Isa ees süüdistama . Teid süüdistab hoopis Mooses , kelle peale te olete pannud oma lootuse .
43005046	Kui te usuksite Moosest , siis te usuksite ka mind , sest tema on kirjutanud minust .
43005047	Aga kui te ei usu tema kirjutatut , kuidas te siis võiksite uskuda minu sõnu ? ”
43006001	Pärast seda läks Jeesus Galilea ehk Tiberiase mere teisele kaldale .
43006002	Aga talle järgnes suur rahvahulk , kuna nad nägid , milliseid tundemärke ta haigeid tervendades tegi .
43006003	Jeesus läks üles mäele ja istus sinna maha koos oma jüngritega .
43006004	Paasa , juutide püha , oli aga lähedal .
43006005	Kui siis Jeesus tõstis oma silmad ja nägi suurt rahvahulka lähenemas , ütles ta Filippusele : ” Kust me ostame leiba , et need süüa saaksid ? ”
43006006	Ent seda ta ütles teda proovile pannes , sest ta teadis küll , mida ta kavatseb teha .
43006007	Filippus vastas talle : ” Isegi kahesaja denaari eest ostetud leibadest ei jätkuks , et igaüks neist natukegi saaks . ”
43006008	Üks tema jüngritest , Siimon Peetruse vend Andreas , ütles talle :
43006009	” Siin on üks poiss , kellel on viis odraleiba ja kaks väikest kala . Kuid mis saab sellest nii paljudele ? ”
43006010	Jeesus ütles : ” Las inimesed heidavad maha nagu söömise ajal . ” Selles paigas oli palju rohtu . Seepärast heitsidki nad maha , nende seas oli umbes viis tuhat meest .
43006011	Siis võttis Jeesus leivad , ja olles tänanud , jagas ta need välja neile , kes maas istusid , samuti väikesi kalu , niipalju kui nad tahtsid .
43006012	Aga kui nende kõhud täis said , ütles ta oma jüngritele : ” Korjake ülejäänud palad kokku , et midagi raisku ei läheks . ”
43006013	Nad korjasidki need kokku ning kaksteist korvi sai täis viie odraleiva palasid , mis sööjatest olid üle jäänud .
43006014	Kui nüüd inimesed nägid neid tundemärke , mida ta tegi , hakkasid nad rääkima : ” See on tõepoolest see prohvet , kes pidi maailma tulema . ”
43006015	Jeesus aga , teades , et nad kavatsevad tulla ja ta kinni võtta , et teha temast kuningas , läks jälle ära mäele üksindusse .
43006016	Kui saabus õhtu , läksid ta jüngrid alla mere äärde ,
43006017	astusid paati ja suundusid üle mere Kapernauma poole . Väljas oli nüüd juba pimedaks läinud , aga Jeesus ei olnud ikka veel nende juurde tulnud .
43006018	Vahepeal tõusid merel lained , sest puhus tugev tuul .
43006019	Ent kui nad olid sõudnud umbes viis-kuus kilomeetrit , nägid nad Jeesust kõndimas mere peal ja paadile lähenemas ning lõid kartma .
43006020	Aga tema ütles neile : ” See olen mina , ärge kartke ! ”
43006021	Seepeale tahtsid nad ta paati võtta , ja varsti oligi paat kaldal , kuhu nad olid püüdnud jõuda .
43006022	Järgmisel päeval nägi mere teisel kaldal seisev rahvahulk , et seal polnud muid paate peale ühe väikese . Nad teadsid , et Jeesus ei olnud läinud paati koos oma jüngritega , vaid üksnes jüngrid olid lahkunud .
43006023	Aga Tiberiasest tuli paate selle paiga lähedale , kus nad olid söönud leiba pärast seda , kui Issand oli Jumalat tänanud .
43006024	Kui rahvahulk nägi , et Jeesust ja ta jüngreid polnud seal , läksid nad oma väikestesse paatidesse ja sõitsid Kapernauma Jeesust otsima .
43006025	Kui nad siis leidsid ta mere teiselt kaldalt , ütlesid nad talle : ” Rabi , millal sa siia jõudsid ? ”
43006026	Jeesus vastas neile : ” Ma ütlen teile , ja see on tõesti tõsi : te ei otsi mind mitte sellepärast , et te nägite tundemärke , vaid et te sõite leiba ja teie kõhud said täis .
43006027	Tehke tööd mitte selle toidu nimel , mis rikneb , vaid selle toidu nimel , mis ei rikne ja annab igavese elu . Seda annab teile inimese Poeg , sest tema peale on Isa , Jumal ise , pannud oma heakskiidu pitseri . ”
43006028	Selle peale küsisid nad temalt : ” Mida me peame ette võtma , et teha Jumalale meelepäraseid tegusid ? ”
43006029	Jeesus vastas neile : ” Jumalale meelepärane tegu on see , et te usute sellesse , kelle Tema on saatnud . ”
43006030	Aga nad ütlesid talle : ” Mis tundemärgi sa teed , et me näeksime seda ja usuksime sind ? Millise teo sa teed ?
43006031	Meie esiisad sõid kõrbes mannat , nagu on kirjutatud : ’ Ta andis neile süüa leiba taevast ’ . ”
43006032	Siis ütles Jeesus neile : ” Ma ütlen teile , ja see on tõesti tõsi : Mooses ei andnud teile leiba taevast , kuid minu Isa annab teile tõelise leiva taevast .
43006033	Sest Jumala leib on see , kes tuleb taevast alla ja annab maailmale elu . ”
43006034	Seepeale ütlesid nad talle : ” Isand , anna meile alati seda leiba . ”
43006035	Jeesus ütles neile : ” Mina olen eluleib . Kes tuleb minu juurde , ei tunne kunagi nälga , ja kes minusse usku üles näitab , ei tunne kunagi janu .
43006036	Aga nagu ma olen teile öelnud : te olete mind näinud , kuid siiski ei usu .
43006037	Kõik , kelle Isa mulle annab , tulevad minu juurde , ja kes tuleb minu juurde , seda ma ei aja kunagi ära ;
43006038	sest ma ei ole tulnud taevast alla täitma mitte oma tahet , vaid selle tahet , kes mu on saatnud .
43006039	See on tema tahe , kes mind saatis , et ma ei kaotaks kedagi kõigist neist , kelle ta mulle on andnud , vaid et ma ärataksin nad üles viimsel päeval .
43006040	Sest see on mu Isa tahe , et igaühel , kes näeb Poega ja temasse usku üles näitab , oleks igavene elu , ja ma äratan ta üles viimsel päeval . ”
43006041	Siis hakkasid juudid tema vastu nurisema , sest ta ütles : ” Mina olen see leib , mis on tulnud alla taevast ” ,
43006042	ja nad hakkasid ütlema : ” Eks see ole Jeesus , Joosepi poeg , kelle isa ja ema me tunneme ? Kuidas ta siis nüüd ütleb : ’ Ma olen tulnud alla taevast ’ ? ”
43006043	Jeesus vastas neile : ” Jätke see omavaheline nurin .
43006044	Keegi ei saa tulla minu juurde , kui teda ei tõmba Isa , kes on mu saatnud ; ja ma äratan ta üles viimsel päeval .
43006045	Prohvetites on kirjutatud : ’ Siis on nad kõik Jehoova poolt õpetatud . ’ Igaüks , kes on Isalt kuulnud ja õppinud , tuleb minu juurde .
43006046	See ei tähenda , et keegi inimestest oleks Isa näinud . Ainult tema , kes on tulnud Jumala juurest , on Isa näinud .
43006047	Ma ütlen teile , ja see on tõesti tõsi : kes usub , sellel on igavene elu .
43006048	Mina olen eluleib .
43006049	Teie esiisad sõid kõrbes mannat ja siiski surid .
43006050	See siin on leib , mis tuleb alla taevast , et kes tahes võiks seda süüa ja mitte surra .
43006051	Mina olen elav leib , mis on taevast alla tulnud , ja kes seda leiba sööb , elab igavesti . Ja õigupoolest leib , mille ma annan , et maailm võiks elada , on minu liha . ”
43006052	Siis läksid juudid omavahel ägedalt vaidlema ja ütlesid : ” Kuidas saab see mees anda meile süüa oma liha ? ”
43006053	Seepeale ütles Jeesus neile : ” Ma ütlen teile , ja see on tõesti tõsi : kui te ei söö inimese Poja liha ega joo tema verd , siis ei ole teil elu enestes .
43006054	Kes sööb minu liha ja joob minu verd , sellel on igavene elu , ja ma äratan ta üles viimsel päeval ,
43006055	sest minu liha on tõeline toit ja minu veri on tõeline jook .
43006056	Kes sööb minu liha ja joob minu verd , jääb ühtseks minuga ja mina temaga .
43006057	Just nagu mind saatis elav Isa ja mina elan tänu Isale , nii saab ka see , kes mind sööb , elu tänu minule .
43006058	See on leib , mis on taevast alla tulnud . See ei ole selline , mida teie esiisad sõid ja siiski surid . Kes seda leiba sööb , elab igavesti . ”
43006059	Nii ta rääkis , kui ta õpetas rahvakogunemisel Kapernaumas .
43006060	Kuulnud seda , ütlesid paljud tema jüngrid : ” See kõne on šokeeriv . Kes suudab seda kuulata ? ”
43006061	Aga Jeesus , kes teadis sisimas , et ta jüngrid selle üle nurisevad , ütles neile : ” Kas see paneb teid komistama ?
43006062	Mis te veel siis teeksite , kui näeksite inimese Poega minevat üles sinna , kus ta enne oli ?
43006063	Just vaim annab elu , lihast pole mingit kasu . Sõnad , mis ma teile olen rääkinud , on vaim ja on elu .
43006064	Kuid teie seas on mõned , kes ei usu . ” Jeesus teadis ju algusest peale , kes on need , kes ei usu , ja kes on see , kes ta ära annab .
43006065	Ta jätkas : ” Sellepärast ma ütlesingi teile , et keegi ei saa tulla minu juurde , kui talle ei ole seda andnud Isa . ”
43006066	Seepeale pöördusid paljud tema jüngrid tagasi oma endise tegevuse juurde ega käinud enam koos temaga .
43006067	Siis ütles Jeesus neile kaheteistkümnele : ” Kas ka teie tahate ära minna ? ”
43006068	Siimon Peetrus vastas talle : ” Issand , kelle juurde oleks meil minna ? Sinul on igavese elu sõnad
43006069	ja me oleme hakanud uskuma ja saanud teada , et sina oled Jumala Püha . ”
43006070	Jeesus vastas neile : ” Eks valinud ju mina teid kahtteistkümmet ? Ometi on üks teie seast laimaja . ”
43006071	Seda ütles ta aga Juuda , Siimon Iskarioti poja kohta , sest see kavatses teda reeta , olgugi et ta oli üks kaheteistkümnest .
43007001	Pärast seda rändas Jeesus Galileas , sest ta ei tahtnud minna Judeasse , kuna juudid püüdsid teda tappa .
43007002	Ent juutide püha , lehtmajadepüha , oli lähedal .
43007003	Seetõttu ütlesid tema vennad talle : ” Ära jää siia , vaid mine Judeasse , et ka su jüngrid näeksid su tegusid .
43007004	Sest kes tahab tuntuks saada , ei tee midagi salajas . Kui sa selliseid asju teed , siis näita ennast maailmale . ”
43007005	Tegelikult ei uskunud ta vennad temasse .
43007006	Seepärast ütles Jeesus neile : ” Minu aeg ei ole veel käes , aga teile on iga aeg ühtviisi sobiv .
43007007	Maailmal pole põhjust vihata teid , aga ta vihkab mind , sest ma annan tunnistust selle kohta , et tema teod on kurjad .
43007008	Minge teie üles pühi pidama , mina ei lähe veel üles nendeks pühadeks , sest minu aeg pole veel täis saanud . ”
43007009	Seda neile öelnud , jäi ta Galileasse .
43007010	Aga kui ta vennad olid pühadeks üles läinud , läks temagi , kuid mitte avalikult , vaid justkui salaja .
43007011	Seetõttu hakkasid juudid teda pühade ajal otsima ja ütlesid : ” Kus see mees on ? ”
43007012	Rahva hulgas aga liikus tema kohta palju jutte . Mõned ütlesid : ” Ta on hea inimene . ” Teised jälle : ” Ei ole , ta hoopis eksitab rahvast . ”
43007013	Muidugi ei rääkinud keegi temast avalikult , sest nad kartsid juute .
43007014	Kui nüüd pühad olid poole peale jõudnud , läks Jeesus üles templisse ja hakkas õpetama .
43007015	Seepärast juudid imestasid ja ütlesid : ” Kuidas on sellel mehel niisugused teadmised , kui ta pole koolides õppinud ? ”
43007016	Jeesus aga vastas neile : ” See , mida ma õpetan , pole minu oma , vaid kuulub sellele , kes on mu saatnud .
43007017	Kes soovib täita tema tahet , see tunneb ära , kas see õpetus on Jumalalt või kas ma räägin omast peast .
43007018	See , kes räägib omast peast , taotleb austust iseendale , aga kes taotleb austust sellele , kes ta on saatnud , on tõemeelne ja temas pole ülekohut .
43007019	Kas mitte Mooses ei andnud teile Seadust ? Aga keegi teist ei täida Seadust . Mispärast te tahate mind tappa ? ”
43007020	Rahvas vastas : ” Sinus on deemon . Kes tahab sind tappa ? ”
43007021	Jeesus vastas neile : ” Ma tegin ühe teo , ja te kõik imestate .
43007022	Seepärast mõelge sellele : Mooses andis teile ümberlõikamiskäsu — ehkki see polnud Mooseselt , vaid esiisadelt — ja te lõikate inimese ümber hingamispäeval .
43007023	Kui inimene lõigatakse ümber hingamispäeval , et mitte rikkuda Moosese seadust , siis miks te olete minu peale tigedad , et ma hingamispäeval inimese täiesti terveks tegin ?
43007024	Ärge mõistke enam kohut välise mulje järgi , vaid mõistke õiglast kohut . ”
43007025	Siis ütlesid mõned Jeruusalemma elanikud : ” Kas mitte tema pole see mees , keda nad tahavad tappa ?
43007026	Ja vaata , ta räägib avalikult , aga nad ei ütle talle midagi . Äkki on ülemad tõesti taibanud , et see on Kristus ?
43007027	Aga me ju teame , kust see mees on pärit , ent kui tuleb Kristus , siis ei tea keegi , kust ta pärit on . ”
43007028	Seetõttu hüüdis Jeesus templis õpetades : ” Te tunnete mind ja teate , kust ma pärit olen . Ma pole tulnud omal algatusel . Tema , kes mu saatis , on tõesti olemas , aga te ei tunne teda .
43007029	Mina tunnen teda , sest ma olen tema esindaja ja tema on mu saatnud . ”
43007030	Seetõttu hakkasid nad otsima võimalust teda kinni võtta , aga keegi ei puutunud teda , sest tema tund polnud veel tulnud .
43007031	Siiski uskusid rahva hulgast paljud temasse ja ütlesid : ” Kui Kristus tuleb , kas ta peaks tegema siis veel rohkem tundemärke , kui see mees on teinud ? ”
43007032	Variserid kuulsid , mida rahvas temast sosinal räägib , ning peapreestrid ja variserid saatsid korravalvurid teda kinni võtma .
43007033	Siis ütles Jeesus : ” Ma olen koos teiega veel natuke aega , enne kui ma lähen tema juurde , kes on mu saatnud .
43007034	Te hakkate mind otsima , aga ei leia , ja kus mina olen , sinna te ei saa tulla . ”
43007035	Siis rääkisid juudid omavahel : ” Kuhu see mees kavatseb minna , et me teda ei peaks leidma ? Ega ta ometi kavatse minna kreeklaste hulgas hajali elavate juutide juurde ja õpetada kreeklasi ?
43007036	Mida see tähendab , mis ta ütles : ’ Te hakkate mind otsima , aga ei leia , ja kus mina olen , sinna te ei saa tulla ’ ? ”
43007037	Aga pühade viimasel päeval , suurel päeval , Jeesus tõusis ja hüüdis : ” Kui kellelgi on janu , siis ta tulgu minu juurde ja joogu !
43007038	See , kes usub minusse , ’ selle sisemusest hakkavad voolama elava vee jõed ’ , nagu pühakiri ütleb . ”
43007039	Ent seda ütles ta vaimu kohta , mida pidid saama need , kes temasse usuvad . Neil ei olnud ju veel vaimu , kuna Jeesust polnud veel auhiilgusse tõstetud .
43007040	Mõned rahva hulgast , kes neid sõnu kuulsid , ütlesid seepärast : ” Tema on kindlasti see Prohvet . ”
43007041	Teised ütlesid : ” See on Kristus . ” Aga mõned ütlesid : ” Kristus ei tule ju ometi Galileast ?
43007042	Kas pühakiri mitte ei ütle , et Kristus tuleb Taaveti järglaste hulgast ja Petlemmast , külast , kus elas Taavet ? ”
43007043	Nii läksid rahva arvamused tema suhtes lahku .
43007044	Mõned neist aga tahtsid teda kinni võtta , kuid keegi ei puutunud teda .
43007045	Seejärel läksid korravalvurid tagasi peapreestrite ja variseride juurde ning need küsisid neilt : ” Miks te teda siia ei toonud ? ”
43007046	Korravalvurid vastasid : ” Ükski inimene pole iialgi rääkinud nii nagu tema . ”
43007047	Variserid aga vastasid : ” Kas teiegi olete lasknud ennast eksitada ?
43007048	Pole ju ükski ülematest või variseridest temasse uskuma hakanud , või kuidas ?
43007049	Aga see rahvahulk , kes ei tunne Seadust , on neetud . ”
43007050	Nikodeemos , kes oli varem tema juures käinud ja kes oli üks nende hulgast , ütles neile :
43007051	” Kas siis meie seadus mõistab inimese hukka , ilma et teda oleks esmalt ära kuulatud ja saadud teada , mida ta on teinud ? ”
43007052	Nemad vastasid talle : ” Kas sinagi oled Galileast ? Uuri ja vaata järele , et Galileast ei tõuse mingit prohvetit . ”
43007053	Nii läks igaüks oma koju .
43008001	Jeesus aga läks Õlimäele .
43008002	Ent päeva hakul ilmus ta jälle templisse ja kõik inimesed hakkasid tema juurde tulema . Ta istus maha ja asus neid õpetama .
43008003	Siis tõid kirjatundjad ja variserid sinna ühe naise , kes oli tabatud abielurikkumiselt , ja pannud ta endi keskele seisma ,
43008004	ütlesid nad Jeesusele : ” Õpetaja , see naine tabati abielurikkumiselt .
43008005	Mooses on Seaduses käskinud , et meil tuleb sellised naised kividega surnuks visata . Aga mida sina ütled ? ”
43008006	Muidugi ütlesid nad seda tema proovilepanemiseks , et leida midagi , milles teda süüdistada . Aga Jeesus kummardus ja hakkas sõrmega maa peale kirjutama .
43008007	Kui nad talle oma küsimustega peale käisid , ajas ta end sirgu ja ütles neile : ” Kes teie seast on patuta , visaku teda kiviga esimesena . ”
43008008	Ja ta kummardus uuesti ja jätkas maa peale kirjutamist .
43008009	Aga need , kes olid seda kuulnud , hakkasid üksteise järel välja minema , vanemad eesotsas , nii et ta jäi sinna üksi koos naisega , kes oli olnud nende keskel .
43008010	Jeesus ajas end sirgu ja ütles talle : ” Naine , kus nad on ? Kas keegi ei mõistnud sind hukka ? ”
43008011	Ta vastas : ” Mitte keegi , isand . ” Jeesus ütles : ” Minagi ei mõista sind hukka . Mine , ja nüüdsest peale ära tee enam pattu . ”
43008012	Siis rääkis Jeesus jälle nendega , öeldes : ” Mina olen maailma valgus . Kes järgib mind , ei käi mingil juhul pimeduses , vaid temal on elu valgus . ”
43008013	Seepeale ütlesid variserid talle : ” Sina annad tunnistust iseenda kohta , sinu tunnistus ei vasta tõele . ”
43008014	Jeesus ütles neile vastuseks : ” Isegi kui ma tunnistust annan iseenda kohta , vastab mu tunnistus tõele , sest ma tean , kust ma tulin ja kuhu ma lähen . Aga teie ei tea , kust ma tulin ja kuhu ma lähen .
43008015	Teie mõistate kohut välimuse järgi ; mina ei mõista kohut kellegi üle .
43008016	Ja kui ma ka mõistan kohut , on minu otsus õige , sest ma pole üksi , vaid koos minuga on Isa , kes on mu saatnud .
43008017	Teie oma Seaduseski on kirjutatud : ’ Kahe inimese tunnistus vastab tõele . ’
43008018	Mina ise annan enda kohta tunnistust , ja Isa , kes on mu saatnud , annab minu kohta tunnistust . ”
43008019	Seetõttu küsisid nad edasi : ” Kus on sinu Isa ? ” Jeesus vastas : ” Te ei tunne mind ega mu Isa . Kui te tunneksite mind , siis te tunneksite ka mu Isa . ”
43008020	Need sõnad rääkis ta varamu piirkonnas , kui ta templis õpetas . Aga keegi ei puutunud teda , sest tema tund ei olnud veel tulnud .
43008021	Siis ütles ta neile jälle : ” Ma lähen ära ja te hakkate mind otsima , kuid te surete siiski oma patus . Kuhu mina lähen , sinna teie ei saa tulla . ”
43008022	Seepeale ütlesid juudid : ” Ega ta ometi mõtle ennast ära tappa ? Sest ta ütleb : ’ Kuhu mina lähen , sinna teie ei saa tulla ’ . ”
43008023	Aga tema ütles neile : ” Teie olete alt , mina olen ülevalt . Teie olete sellest maailmast , mina ei ole sellest maailmast .
43008024	Seepärast ma ütlesin teile , et te surete oma pattudes . Sest kui te ei usu , et mina olen see , kes pidi tulema , siis te surete oma pattudes . ”
43008025	Nüüd hakkasid nad temalt küsima : ” Kes sa oled ? ” Jeesus vastas neile : ” Miks ma üldse teiega räägin ?
43008026	Mul on palju , mida teie kohta öelda ja mille üle kohut mõista . Tema , kes mu saatis , on tõemeelne , ja ma räägin maailmale vaid seda , mida ma temalt olen kuulnud . ”
43008027	Nad ei taibanud , et ta rääkis neile Isast .
43008028	Seepärast ütles Jeesus : ” Kui te inimese Poja olete üles tõstnud , siis te saate teada , et mina olen see ja et ma ei tee midagi omapead , vaid räägin just nii , nagu Isa on mind õpetanud .
43008029	Ja see , kes mu saatis , on minuga . Ta ei ole jätnud mind üksi , sest ma teen alati seda , mis talle meeldib . ”
43008030	Kui ta seda rääkis , hakkasid paljud temasse uskuma .
43008031	Ja Jeesus ütles juutidele , kes temasse uskusid : ” Kui te jääte minu sõna juurde , siis te olete tõesti minu jüngrid
43008032	ning te õpite tundma tõde ja see tõde teeb teid vabaks . ”
43008033	Nad vastasid talle : ” Meie oleme Aabrahami järglased ega ole kunagi olnud kellegi orjad . Kuidas sa siis ütled : ’ Te saate vabaks ’ ? ”
43008034	Jeesus vastas neile : ” Ma ütlen teile , ja see on tõesti tõsi : igaüks , kes teeb pattu , on patu ori .
43008035	Ent ori ei jää majja igaveseks , poeg jääb igaveseks .
43008036	Kui nüüd Poeg teid vabaks teeb , siis te saate tõeliselt vabaks .
43008037	Ma tean , et te olete Aabrahami järglased . Ometi te tahate mind tappa , sest te ei võta mu sõnu vastu .
43008038	Mida ma olen näinud oma Isa juures , seda ma räägin , aga teie teete seda , mida olete kuulnud oma isalt . ”
43008039	Nad vastasid talle : ” Meie isa on Aabraham . ” Jeesus ütles neile : ” Kui te olete Aabrahami lapsed , siis tehke ka Aabrahami tegusid .
43008040	Aga nüüd te tahate tappa mind , kes ma olen rääkinud teile tõde , mida olen kuulnud Jumalalt . Aabraham nii ei teinud .
43008041	Teie teete oma isa tegusid . ” Nemad ütlesid talle : ” Meie pole sündinud hoorusest , meil on üks Isa — Jumal . ”
43008042	Jeesus ütles neile : ” Kui Jumal oleks teie Isa , siis te armastaksite mind , sest ma tulin Jumala juurest ja olen nüüd siin . Ma ei tulnud sugugi mitte omal algatusel , vaid tema saatis mu .
43008043	Miks te ei mõista , mida ma räägin ? Sest te ei suuda kuulda võtta minu sõna .
43008044	Teie isa on Kurat ja te tahate tegutseda oma isa himude järgi . Tema on olnud inimesetapja algusest peale ega ole püsinud tões , sest tõde ei ole tema sees . Kui ta räägib valet , räägib ta nii , nagu on talle omane , sest ta on valetaja ja vale isa .
43008045	Kuna aga mina räägin tõtt , siis te ei usu mind .
43008046	Kes teie seast saab mind süüdistada patus ? Kui ma räägin tõtt , miks te mind siis ei usu ?
43008047	Kes on Jumala oma , võtab kuulda Jumala sõnu . Teie aga ei kuuletu seepärast , et te ei ole Jumala omad . ”
43008048	Seepeale ütlesid juudid talle : ” Kas me ei ütle õigesti , et sa oled samaarlane ja sinus on deemon ? ”
43008049	Jeesus vastas : ” Minus pole mingit deemonit . Mina austan oma Isa , kuid teie teotate mind .
43008050	Mina ei taotle austust iseendale . Üks on , kes seda taotleb ja kohut mõistab .
43008051	Ma ütlen teile , ja see on tõesti tõsi : kes järgib minu sõna , see ei näe surma mitte kunagi . ”
43008052	Juudid ütlesid talle : ” Nüüd me küll teame , et sinus on deemon . Aabraham suri , samuti prohvetid , kuid sina ütled : ’ Kes järgib minu sõna , see ei maitse surma mitte kunagi . ’
43008053	Või oled sa suurem kui meie isa Aabraham , kes suri ? Samuti surid prohvetid . Kelleks sa ennast pead ? ”
43008054	Jeesus vastas : ” Kui ma ise ennast austan , ei ole mu austus mitte midagi . Minu Isa on see , kes mind austab , tema , kelle te ütlete oma Jumala olevat ,
43008055	kuid keda te ikkagi ei tunne . Aga mina tunnen teda . Ja kui ma ütleksin , et ma ei tunne teda , oleksin ma valetaja nagu teie . Ent ma tunnen teda ja järgin tema sõna .
43008056	Aabraham , teie isa , rõõmustas väga minu päeva nägemise ootuses , ta nägi seda ja oli rõõmus . ”
43008057	Seepeale ütlesid juudid talle : ” Sa pole veel viitkümmet aastatki vana ja oled näinud Aabrahami ? ”
43008058	Jeesus ütles neile : ” Ma ütlen teile , ja see on tõesti tõsi : enne kui Aabraham sündis , olin mina olemas . ”
43008059	Siis võtsid nad maast kive , et teda nendega visata , aga Jeesus peitis end ära ja läks templist välja .
43009001	Edasi minnes nägi ta üht meest , kes oli sünnist saati pime .
43009002	Ta jüngrid küsisid temalt : ” Rabi , kes on pattu teinud , kas see mees või tema vanemad , et ta on sündinud pimedana ? ”
43009003	Jeesus vastas : ” Ei ole pattu teinud tema ega ta vanemad , vaid nii läks selleks , et tema kaudu saaksid avalikuks Jumala teod .
43009004	Me peame tegema selle tegusid , kes on mu saatnud , kuni on veel päev . Öö tuleb , mil keegi ei saa midagi teha .
43009005	Niikaua kui ma olen maailmas , olen ma maailma valgus . ”
43009006	Kui ta seda oli öelnud , sülitas ta maha , segas sülge saviga ja pani seda savi mehe silmadele
43009007	ning ütles talle : ” Mine pese end Siiloahi tiigis ” ( mis on tõlgituna ” Lähetatu ” ) . See läkski ja pesi end ning tuli tagasi nägijana .
43009008	Seejärel hakkasid naabrid ja need , kes olid teda varem näinud kerjusena , ütlema : ” Kas see pole mitte sama mees , kes istus ja kerjas ? ”
43009009	Ühed ütlesid : ” Tema see on . ” Teised ütlesid : ” Üldsegi mitte , ta on vaid tema sarnane . ” Mees ise ütles : ” Mina olen see . ”
43009010	Seepeale hakkasid nad temalt pärima : ” Kuidas su silmad siis avanesid ? ”
43009011	Ta vastas : ” Mees , keda kutsutakse Jeesuseks , tegi savi ja määris seda mu silmadele ning ütles mulle : ’ Mine ja pese end Siiloahis . ’ Ma läksin ja pesin ning saingi nägijaks . ”
43009012	Siis nad küsisid temalt : ” Kus see mees on ? ” Ta ütles : ” Ma ei tea . ”
43009013	Nad viisid endise pimeda variseride juurde .
43009014	See päev juhtus olema hingamispäev , kui Jeesus savi tegi ja tema silmad avas .
43009015	Nüüd hakkasid ka variserid temalt küsima , kuidas ta nägijaks sai . Tema ütles neile : ” Ta pani mu silmadele savi ning ma pesin end ja sain nägijaks . ”
43009016	Selle peale ütlesid mõned variserid : ” See inimene ei ole Jumalast , sest ta ei pea hingamispäeva . ” Teised jälle : ” Kuidas võib üks patune inimene teha selliseid tundemärke ? ” Nii läksid nende arvamused lahku .
43009017	Seetõttu küsisid nad pimedalt uuesti : ” Mis sa ise ütled tema kohta , kes su silmad avas ? ” Mees ütles : ” Ta on prohvet . ”
43009018	Ent juudid ei uskunud , et see mees oli olnud pime ja saanud nägijaks , enne kui nad kutsusid tema vanemad .
43009019	Ja nad küsisid neilt : ” Kas see on teie poeg , kelle kohta te ütlete , et ta sündis pimedana ? Kuidas ta siis nüüd näeb ? ”
43009020	Seepeale vastasid tema vanemad : ” Me teame , et see on meie poeg ja et ta sündis pimedana .
43009021	Aga kuidas ta nüüd näeb , seda me ei tea , või kes ta silmad avas , meie ei tea . Küsige temalt . Ta on täisealine . Las ta räägib ise enda eest . ”
43009022	Tema vanemad rääkisid nõnda , kuna nad kartsid juute , sest juudid olid juba kokku leppinud , et igaüks , kes tunnistab ta Kristuseks , tuleb sünagoogist välja heita .
43009023	Seepärast ütlesid tema vanemad : ” Ta on täisealine . Küsige tema käest . ”
43009024	Nüüd kutsusid nad teist korda mehe , kes oli olnud pime , ja ütlesid talle : ” Anna Jumalale au , rääkides tõtt . Me teame , et see inimene on patune . ”
43009025	Tema vastas : ” Kas ta on patune , seda ma ei tea . Küll aga tean ma seda , et kuigi ma olin pime , olen ma praegu nägija . ”
43009026	Seejärel ütlesid nad talle : ” Mis ta sinuga tegi ? Kuidas ta su silmad avas ? ”
43009027	Tema vastas neile : ” Ma juba rääkisin teile , aga te ei kuulanud . Miks te tahate seda uuesti kuulda ? Kas teiegi tahate tema jüngriteks saada ? ”
43009028	Siis hakkasid nad teda sõimama ja ütlesid : ” Sa ise oled selle mehe jünger , meie aga oleme Moosese jüngrid !
43009029	Me teame , et Jumal on rääkinud Moosesega , aga kes selle mehe saatis , seda me ei tea . ”
43009030	Seepeale ütles mees neile : ” Just see panebki imestama , et teie ei tea , kes ta saatis , ja ometi avas ta mu silmad .
43009031	Me teame , et Jumal ei kuula patuseid , vaid ta kuulab seda , kes on jumalakartlik ja täidab tema tahet .
43009032	Sellist asja pole ju veel kunagi kuuldud , et keegi oleks avanud pimedana sündinu silmad .
43009033	Kui see inimene poleks Jumalast , ei suudaks ta mitte midagi teha . ”
43009034	Selle peale ütlesid nad talle : ” Sa oled läbinisti pattudes sündinud ja tuled meid õpetama ? ” Ja nad viskasid ta välja !
43009035	Jeesus sai kuulda , et nad olid ta välja visanud , ning temaga kohtudes ütles ta : ” Kas sa usud inimese Pojasse ? ”
43009036	Mees vastas : ” Aga kes ta on , isand , et ma võiksin temasse uskuda ? ”
43009037	Jeesus ütles talle : ” Sa oled teda näinud — ja pealegi , see , kes sinuga räägib , ongi tema . ”
43009038	Siis ta ütles : ” Ma usun temasse , isand . ” Ja ta kummardas tema ette .
43009039	Jeesus ütles : ” Ma tulin siia maailma , et selle alusel võidaks kohut mõista , nii et need , kes ei näe , hakkaksid nägema , ja need , kes näevad , jääksid pimedaks . ”
43009040	Need variseride seast , kes olid tema juures , kuulsid seda ja ütlesid talle : ” Kas meiegi oleme pimedad ? ”
43009041	Jeesus vastas neile : ” Kui te oleksite pimedad , ei oleks teil pattu , aga et te ütlete : ’ Me näeme ’ , jääb teie patt alles . ”
43010001	” Ma ütlen teile , ja see on tõesti tõsi : kes ei lähe lambatarasse uksest , vaid ronib üle kuskilt mujalt , see on varas ja röövel .
43010002	Aga see , kes läheb uksest , on lammaste karjane .
43010003	Uksehoidja avab temale ja lambad kuulavad ta häält ning ta kutsub oma lambaid nimepidi ja juhib nad välja .
43010004	Kui ta on kõik omad välja viinud , käib ta nende ees ja lambad järgnevad talle , sest nad tunnevad tema häält .
43010005	Võõrale ei järgne nad mingil juhul , vaid põgenevad tema eest , sest võõraste häält nad ei tunne . ”
43010006	Sellise võrdluse tõi Jeesus neile , aga nad ei saanud aru , mida see tähendab , mis ta neile räägib .
43010007	Seepärast Jeesus jätkas : ” Ma ütlen teile , ja see on tõesti tõsi : mina olen lammaste uks .
43010008	Kõik , kes on tulnud , väites end olevat minu , on vargad ja röövlid , aga lambad ei ole neid kuulanud .
43010009	Mina olen uks . Kes siseneb minu kaudu , see pääseb ning käib sisse ja välja ning leiab karjamaa .
43010010	Varas ei tule muul põhjusel kui varastama ja tapma ja hävitama . Mina olen tulnud , et neil oleks elu ja et seda oleks külluslikult .
43010011	Mina olen hea karjane . Hea karjane annab oma hinge lammaste eest .
43010012	Palgatööline , kes pole karjane ja kelle omad lambad ei ole , jätab hunti nähes lambad maha ning põgeneb — ja hunt kisub neid ja ajab nad laiali — ,
43010013	sest ta on palgatööline ega hooli lammastest .
43010014	Mina olen hea karjane ja tunnen oma lambaid ning mu lambad tunnevad mind ,
43010015	nii nagu Isa tunneb mind ja mina tunnen Isa . Ja ma annan oma hinge lammaste eest .
43010016	Ja mul on veel teisi lambaid , kes ei ole sellest tarast . Needki pean ma tooma ja nad kuulavad mu häält ning siis on üks kari ja üks karjane .
43010017	Minu Isa armastab mind , sest ma annan oma hinge , et võiksin selle jälle tagasi saada .
43010018	Keegi pole seda minult ära võtnud , vaid ma annan selle omal algatusel . Mul on voli seda anda ja mul on voli see jälle tagasi saada . Selle käsu sain ma oma Isalt . ”
43010019	Nende sõnade pärast läksid juutide arvamused jällegi lahku .
43010020	Paljud neist ütlesid : ” Temas on deemon ja ta on hull . Miks te teda kuulate ? ”
43010021	Teised ütlesid : ” Need ei ole deemonist vaevatud inimese sõnad . Ega siis deemon saa pimedate silmi avada ? ”
43010022	Sel ajal oli Jeruusalemmas templi pühitsemise püha . Oli talv
43010023	ja Jeesus jalutas templis Saalomoni sammaskäigus .
43010024	Seal kogunesid juudid tema ümber ja hakkasid temalt küsima : ” Kui kaua sa hoiad meie hinge teadmatuses ? Kui sa oled Kristus , siis ütle see otse välja . ”
43010025	Jeesus vastas neile : ” Ma juba ütlesin teile ja siiski te ei usu . Teod , mida ma teen oma Isa nimel , annavad tunnistust minu kohta .
43010026	Aga teie ei usu , sest te ei kuulu mu lammaste hulka .
43010027	Minu lambad kuulavad mu häält ja ma tunnen neid ja nad järgnevad mulle .
43010028	Ja mina annan neile igavese elu ning nad ei hukku mitte mingil juhul . Ja keegi ei kisu neid ära minu käest .
43010029	Need , keda mu Isa mulle on andnud , on enam väärt kui kõik muu , ja keegi ei saa neid Isa käest ära kiskuda .
43010030	Mina ja Isa oleme üks . ”
43010031	Taas võtsid juudid maast kive , et ta nendega surnuks visata .
43010032	Jeesus ütles neile : ” Teie nähes on Isa lasknud mul teha palju häid tegusid . Millise pärast neist tegudest te mind kividega viskate ? ”
43010033	Juudid vastasid talle : ” Me ei viska sind kividega ühegi hea teo pärast , vaid jumalateotuse pärast , sest sina , kes sa oled inimene , teed ennast jumalaks . ”
43010034	Jeesus vastas neile : ” Kas teie Seaduses pole kirjutatud : ’ Ma ütlesin : ” Teie olete jumalad ” ’ ?
43010035	Kui ta nimetas jumalateks neid , kelle vastu oli kirjutatud Jumala sõnas — ja pühakirja ei saa ometi ümber lükata — ,
43010036	kuidas te siis ütlete mulle , kelle Isa on pühitsenud ja saatnud maailma : ’ Sina teotad Jumalat ’ , kuna ma ütlesin , et ma olen Jumala Poeg ?
43010037	Kui ma ei tee oma Isa tegusid , siis ärge uskuge mind .
43010038	Aga kui ma teen ja te sellegipoolest ei usu mind , siis uskuge vähemalt neid tegusid , et te saaksite teada ja mõistaksite , et Isa on ühtne minuga ja et mina olen ühtne Isaga . ”
43010039	Siis püüdsid nad taas teda kinni võtta , kuid ta pääses nende käest .
43010040	Ja ta läks jälle üle Jordani , kohta , kus Johannes oli ristimist alustanud , ning jäi sinna .
43010041	Tema juurde tuli palju inimesi ja nad ütlesid : ” Johannes ei teinud küll ühtki tundemärki , aga kõik , mis Johannes selle inimese kohta ütles , on tõsi . ”
43010042	Ja paljud hakkasid seal temasse uskuma .
43011001	Sel ajal oli haige üks mees — Laatsarus Betaaniast , Maarja ja tema õe Marta külast .
43011002	See oli õigupoolest seesama Maarja , kes võidis Issandat healõhnalise õliga ja kuivatas tema jalgu oma juustega . Tema vend Laatsarus oligi haige .
43011003	Seepärast saatsid ta õed Jeesusele sõna , öeldes : ” Issand , vaata , see , kellesse sa oled kiindunud , on haige . ”
43011004	Kui aga Jeesus seda kuulis , ütles ta : ” Selle haiguse lõpptulemus ei ole surm , vaid see toob Jumalale au , et Jumala Poega seeläbi austataks . ”
43011005	Jeesus armastas Martat ja tema õde ja Laatsarust .
43011006	Kui ta nüüd kuulis , et too on haige , jäi ta siiski veel kaheks päevaks sinna , kus ta oli .
43011007	Pärast seda ütles ta jüngritele : ” Lähme uuesti Judeasse . ”
43011008	Jüngrid ütlesid talle : ” Rabi , alles äsja püüdsid judealased sind kividega surnuks visata , ja sa tahad uuesti sinna minna ? ”
43011009	Jeesus vastas : ” Eks ole päevavalgust kaksteist tundi ? Kui keegi kõnnib päevavalguses , siis ta ei põrka millegi vastu , sest ta näeb selle maailma valgust .
43011010	Kui aga keegi kõnnib öösel , siis põrkab ta millegi vastu , sest tal puudub valgus . ”
43011011	Seda neile öelnud , lisas ta : ” Laatsarus , meie sõber , on läinud magama , aga ma lähen sinna teda unest äratama . ”
43011012	Seepeale ütlesid jüngrid talle : ” Issand , kui ta on läinud magama , siis ta saab terveks . ”
43011013	Jeesus aga rääkis tema surmast . Ent nemad arvasid , et ta kõneles tavalisest unest .
43011014	Seepärast ütles Jeesus siis neile otse : ” Laatsarus on surnud ,
43011015	ja ma olen rõõmus teie pärast , et mind seal ei olnud , sest nüüd saab teie usk tugevamaks . Aga lähme tema juurde . ”
43011016	Seepeale ütles Toomas , keda kutsutakse Kaksikuks , oma kaasjüngritele : ” Lähme meiegi , et võiksime surra koos temaga . ”
43011017	Kui Jeesus kohale jõudis , leidis ta , et Laatsarus oli juba neli päeva mälestushauas olnud .
43011018	Betaania oli Jeruusalemma lähedal , umbes kolme kilomeetri kaugusel .
43011019	Seepärast oli palju juute tulnud Marta ja Maarja juurde , et neid lohutada vennaga juhtunu pärast .
43011020	Kui nüüd Marta kuulis , et Jeesus on tulemas , läks ta temale vastu , aga Maarja jäi koju istuma .
43011021	Marta ütles Jeesusele : ” Issand , kui sa oleksid siin olnud , siis mu vend ei oleks surnud .
43011022	Ometi tean ma praegugi , et mida tahes sa Jumalalt palud , seda Jumal annab sulle . ”
43011023	Jeesus lausus talle : ” Sinu vend tõuseb üles . ”
43011024	Marta ütles talle : ” Ma tean , et ta tõuseb üles , kui tuleb ülestõusmine viimsel päeval . ”
43011025	Jeesus ütles talle : ” Mina olen ülestõusmine ja elu . Kes minusse usku üles näitab , saab elavaks , isegi kui ta sureb ;
43011026	ja igaüks , kes elab ja minusse usku üles näitab , see ei sure alatiseks . Kas sa usud seda ? ”
43011027	Ta vastas temale : ” Jah , Issand , ma usun küll , et sina oled Kristus , Jumala Poeg , kes maailma pidi tulema . ”
43011028	Ja kui ta oli seda öelnud , läks ta ära ja kutsus oma õe Maarja ning ütles talle salaja : ” Õpetaja on kohal ja kutsub sind . ”
43011029	Kui too seda kuulis , tõusis ta kiiresti ja läks tema juurde .
43011030	Jeesus polnud ju veel tulnud külasse , vaid oli alles seal , kus Marta oli temaga kohtunud .
43011031	Kui juudid , kes olid Maarja juures majas teda lohutamas , nägid teda kiiruga tõusmas ja väljumas , läksid nad talle järele , arvates , et ta läheb mälestushaua juurde nutma .
43011032	Kui nüüd Maarja jõudis sinna , kus oli Jeesus , ja märkas teda , siis langes ta maha tema jalgade ette ja ütles talle : ” Issand , kui sa oleksid siin olnud , siis mu vend poleks surnud . ”
43011033	Kui Jeesus nägi teda nutmas ja ka temaga kaasa tulnud juute nutmas , ohkas ta südamest ja teda valdas meeleliigutus
43011034	ning ta ütles : ” Kuhu te ta panite ? ” Nad vastasid talle : ” Issand , tule ja vaata . ”
43011035	Jeesuse silmist voolasid pisarad .
43011036	Seepärast ütlesid juudid : ” Vaadake , kui kiindunud ta temasse oli ! ”
43011037	Mõned neist aga ütlesid : ” Kas see mees , kes avas pimeda silmad , ei oleks suutnud teha nii , et ta poleks surnud ? ”
43011038	Nüüd ohkas Jeesus taas sisimas ja tuli mälestushaua juurde . See oli õigupoolest koobas , mille ette oli kivi pandud .
43011039	Jeesus ütles : ” Võtke kivi ära . ” Marta , surnu õde , ütles talle : ” Issand , kindlasti ta lehkab juba , sest on neljas päev . ”
43011040	Jeesus ütles talle : ” Kas ma ei öelnud sulle , et kui sa usuksid , näeksid sa Jumala auhiilgust ? ”
43011041	Siis võtsid nad kivi ära . Nüüd tõstis Jeesus silmad taeva poole ja ütles : ” Isa , ma tänan sind , et sa oled mind kuulda võtnud .
43011042	Mina küll teadsin , et sa mind alati kuulda võtad , kuid ma ütlesin seda minu ümber seisva rahvahulga pärast , et nad võiksid uskuda , et sina oled mu saatnud . ”
43011043	Ja seda öelnud , hõikas ta valju häälega : ” Laatsarus , tule välja ! ”
43011044	Ja inimene , kes oli olnud surnud , tuli välja , käed ja jalad mähistega seotud ning nägu riidesse mähitud . Jeesus ütles neile : ” Päästke ta lahti ja laske tal minna . ”
43011045	Seetõttu hakkasid temasse uskuma paljud juudid , kes olid tulnud Maarja poole ja näinud , mis ta oli teinud ,
43011046	kuid mõned neist läksid variseride juurde ja rääkisid neile , mida Jeesus oli teinud .
43011047	Seepeale kutsusid peapreestrid ja variserid kokku süneedriumi ja hakkasid rääkima : ” Mis me peame tegema ? Sest see inimene teeb palju tundemärke .
43011048	Kui me ta lihtsalt rahule jätame , hakkavad nad kõik temasse uskuma , ning siis tulevad roomlased ja võtavad ära nii meie paiga kui ka rahva . ”
43011049	Aga üks neist , Kaifas , kes oli sel aastal ülempreester , ütles neile : ” Te ei tea mitte midagi
43011050	ega mõtle , et teile on kasulikum , et üks inimene sureb rahva eest , kui et kogu rahvas hukkub . ”
43011051	Kuid seda ei öelnud ta omast peast , vaid kuna ta oli sel aastal ülempreester , rääkis ta prohvetlikult , et Jeesus peab rahva eest surema ,
43011052	ja mitte üksnes selle rahva eest , vaid et ta ka laiali pillutatud Jumala lapsed võiks kokku koguda .
43011053	Sellest päevast peale võtsid nad nõuks ta ära tappa .
43011054	Seepärast ei käinud Jeesus juutide keskel enam avalikult , vaid läks sealt ära kõrbelähedasse maapiirkonda , Efraimi-nimelisse linna , ja jäi sinna koos jüngritega .
43011055	Ent juutide paasapüha oli lähedal ning paljud inimesed läksid maalt üles Jeruusalemma , et end enne paasapüha rituaalselt puhastada .
43011056	Seetõttu hakkasid nad Jeesust otsima ja ütlesid templis seistes üksteisele : ” Mis te arvate ? Kas ta ei tulegi pühadeks ? ”
43011057	Sest peapreestrid ja variserid olid andnud käsu , et kui keegi saab tema asukoha teada , peab ta sellest teatama , et nad saaksid ta kinni võtta .
43012001	Kuus päeva enne paasapüha tuli Jeesus Betaaniasse , kus oli Laatsarus , kelle Jeesus oli surmast üles äratanud .
43012002	Seal korraldasid nad talle õhtusöögi . Marta teenindas , aga Laatsarus oli üks neist , kes koos temaga laua ääres külitasid .
43012003	Maarja võttis nüüd ligi pool liitrit healõhnalist õli , ehtsat nardi , mis oli väga hinnaline , ning võidis Jeesuse jalgu ja kuivatas neid oma juustega . Kogu maja täitus healõhnalise õli aroomiga .
43012004	Ent Juudas Iskariot , üks tema jüngritest , kes kavatses teda reeta , ütles :
43012005	” Miks pole seda healõhnalist õli kolmesaja denaari eest ära müüdud ja raha vaestele antud ? ”
43012006	Aga ta ei öelnud seda mitte seepärast , et ta oleks vaestest hoolinud , vaid seepärast , et ta oli varas ja tema käes oli rahalaegas ning tal oli tavaks sinna pandud raha kõrvale toimetada .
43012007	Seetõttu ütles Jeesus : ” Jäta ta rahule . Las ta täidab seda kommet , et teha ettevalmistusi minu matmispäevaks .
43012008	On ju vaeseid alati teie juures , aga mind ei ole teil alati . ”
43012009	Siis sai suur hulk juute teada , et Jeesus on seal , ja nad ei tulnud sinna mitte ainult tema pärast , vaid ka selleks , et näha Laatsarust , kelle ta oli surmast üles äratanud .
43012010	Peapreestrid pidasid nüüd nõu ka Laatsarus ära tappa ,
43012011	sest tema pärast läks sinna palju juute ja hakkas Jeesusesse uskuma .
43012012	Järgmisel päeval kuulis suur rahvahulk , kes oli tulnud pühi pidama , et Jeesus on tulemas Jeruusalemma .
43012013	Siis võtsid nad palmipuude oksi ja läksid välja talle vastu ning hakkasid hüüdma : ” Päästa , me palume ! Õnnistatud on see , kes tuleb Jehoova nimel , Iisraeli kuningas ! ”
43012014	Kui aga Jeesus oli leidnud noore eesli , istus ta selle selga , nagu on kirjutatud :
43012015	” Ära karda , Siioni tütar . Vaata , sinu kuningas tuleb eeslisälu seljas istudes . ”
43012016	Jüngrid ei pööranud esialgu neile asjadele tähelepanu , aga kui Jeesus oli auhiilgusse tõstetud , tuli neile meelde , et nõnda on tema kohta kirjutatud ja et nad temaga niimoodi olid toiminud .
43012017	Ja inimesed , kes olid olnud koos temaga , kui ta Laatsaruse mälestushauast välja kutsus ja surmast üles äratas , andsid jätkuvalt tema kohta tunnistust .
43012018	Seepärast läkski see rahvahulk talle vastu , kuna nad olid kuulnud , et ta oli teinud selle tundemärgi .
43012019	Siis rääkisid variserid omavahel : ” Nagu näha , ei jõua me niimoodi kuskile . Vaata , kogu maailm jookseb tema järel . ”
43012020	Aga nende seas , kes tulid pühadeks üles Jumalat kummardama , olid mõned kreeklased .
43012021	Need läksid Filippuse juurde , kes oli Galilea Betsaidast , ja hakkasid teda paluma : ” Isand , me tahame näha Jeesust . ”
43012022	Filippus tuli ja ütles seda Andreasele . Andreas ja Filippus tulid ja ütlesid seda Jeesusele .
43012023	Ent Jeesus vastas neile : ” Tund on tulnud , et inimese Poega austataks .
43012024	Ma ütlen teile , ja see on tõesti tõsi : kui nisuseeme ei kuku mulda ega sure , jääb ta vaid üheks seemneks , aga kui ta sureb , kannab ta palju vilja .
43012025	Kes on oma hingesse kiindunud , hävitab selle , aga kes oma hinge vihkab selles maailmas , hoiab selle igaveseks eluks .
43012026	Kui keegi tahab mind teenida , siis ta järgigu mind , ja kus mina olen , seal on ka minu teenija . Kes tahab mind teenida , seda austab mu Isa .
43012027	Nüüd on mu hing rahutu . Mida on mul öelda ? Isa , päästa mind sellest tunnist . Siiski , selleks ma ju olengi tulnud sellesse tundi .
43012028	Isa , austa oma nime . ” Siis tuli hääl taevast : ” Ma olen seda austanud ja austan veel . ”
43012029	Seepeale ütlesid mõned rahva seast , kes seal seisid ja seda kuulsid , et see oli kõuemürin . Kuid teised ütlesid : ” Ingel kõneles temaga . ”
43012030	Jeesus aga ütles : ” See hääl ei kostnud mitte minu pärast , vaid teie pärast .
43012031	Nüüd mõistetakse kohut selle maailma üle , nüüd heidetakse välja selle maailma valitseja .
43012032	Ja kui mind siis maast üles tõstetakse , tõmban ma enda juurde igasuguseid inimesi . ”
43012033	Sellega andis ta tegelikult mõista , millist surma ta sureb .
43012034	Siis vastas rahvas talle : ” Me oleme Seadusest kuulnud , et Kristus jääb igaveseks . Kuidas siis sina ütled , et inimese Poeg peab üles tõstetama ? Kes on see inimese Poeg ? ”
43012035	Jeesus vastas neile : ” Valgus on teie keskel veel pisut aega . Käige , kuni teil on valgus , et pimedus teie üle võimust ei saaks . Aga kes käib pimeduses , see ei tea , kuhu ta läheb .
43012036	Kuni teil valgus on , uskuge valgusesse , et te saaksite valguse poegadeks . ” Seda rääkinud , läks Jeesus minema ja peitis end nende eest ära .
43012037	Olgugi et ta oli teinud nende ees nii palju tundemärke , ei uskunud nad temasse ,
43012038	nii et läks täide prohvet Jesaja sõna , mis ta oli öelnud : ” Jehoova , kes on uskunud sellesse , mida me oleme kuulnud ? Ja kellele on ilmutatud Jehoova käsivars ? ”
43012039	Põhjusest , miks nad ei suutnud uskuda , on taas rääkinud Jesaja :
43012040	” Ta on teinud pimedaks nende silmad ja kõvaks nende südamed , et nad oma silmadega ei näeks ja südamega ei mõistaks ega pöörduks ümber , et ma saaksin nad terveks teha . ”
43012041	Jesaja ütles seda , kuna ta nägi tema auhiilgust ja kõneles temast .
43012042	Kõigele vaatamata hakkasid temasse uskuma isegi paljud ülemad , aga variseride pärast ei tunnistanud nad teda , et neid sünagoogist välja ei heidetaks ,
43012043	sest nad armastasid austust inimestelt rohkem kui austust Jumalalt .
43012044	Ent Jeesus hüüdis : ” Kes usub minusse , ei usu mitte ainult minusse , vaid ka temasse , kes on mu saatnud ,
43012045	ja kes näeb mind , näeb ka teda , kes on mu saatnud !
43012046	Ma olen tulnud maailma otsekui valgus , et ükski , kes minusse usub , ei jääks pimedusse .
43012047	Kes kuuleb minu sõnu , aga ei tee nende järgi , selle üle ei mõista kohut mina , sest ma ei ole tulnud maailma üle kohut mõistma , vaid maailma päästma .
43012048	Kes põlgab mu ära ega võta mu sõnu vastu , sellel on kohtumõistja olemas . Sõna , mis ma olen rääkinud , see mõistab tema üle kohut viimsel päeval ,
43012049	sest ma pole rääkinud omast peast , vaid Isa , kes on mu saatnud , on ise andnud mulle käsu , mida öelda ja mida kõnelda .
43012050	Samuti tean ma , et tema käsk tähendab igavest elu . Seega , mida ma räägin , seda räägin ma nii , nagu Isa mulle on öelnud . ”
43013001	Jeesus teadis juba enne paasapüha , et on tulnud tema tund minna sellest maailmast ära Isa juurde . Ja kuna ta oli armastanud omi , kes olid maailmas , armastas ta neid lõpuni .
43013002	Õhtusöögi ajal , kui Kurat oli juba pannud Juudas Iskarioti , Siimoni poja südamesse , et see tema ära annaks ,
43013003	ja kuna Jeesus teadis , et Isa on andnud kõik tema kätte ning et ta on tulnud Jumala juurest ja läheb Jumala juurde ,
43013004	tõusis ta laua äärest ning pani oma pealisriided kõrvale . Ja võtnud rätiku , sidus ta selle endale vööle .
43013005	Seejärel pani ta kaussi vett ning hakkas pesema jüngrite jalgu ja kuivatama neid rätikuga , mis tal vööl oli .
43013006	Nii jõudis ta Siimon Peetruseni . See ütles talle : ” Issand , kas sina pesed minu jalgu ? ”
43013007	Jeesus vastas talle : ” Praegu sa ei saa aru , mida ma teen , aga hiljem sa saad aru . ”
43013008	Peetrus ütles talle : ” Eluilmaski ei pese sina minu jalgu ! ” Jeesus vastas talle : ” Kui ma sind ei pese , pole sul minuga midagi ühist . ”
43013009	Siimon Peetrus ütles : ” Issand , siis mitte üksnes mu jalgu , vaid ka mu käsi ja pead ! ”
43013010	Jeesus ütles talle : ” Kes on end üleni pesnud , sel pole enam vaja pesta muud kui jalgu — ta on täiesti puhas . Ja teie olete puhtad , aga mitte kõik . ”
43013011	Ta ju teadis , kes ta ära annab . Seepärast ta ütleski : ” Mitte kõik teist ei ole puhtad . ”
43013012	Kui ta siis nende jalad oli pesnud ja oma pealisriided selga pannud ning uuesti laua äärde heitnud , ütles ta neile : ” Kas te saate aru , mida ma olen teile teinud ?
43013013	Te nimetate mind Õpetajaks ja Isandaks , ning õigesti ütlete , sest seda ma olen .
43013014	Kui nüüd mina , ehkki ma olen Isand ja Õpetaja , teie jalgu pesin , siis peaksite teiegi üksteise jalgu pesema .
43013015	Sest ma olen näidanud teile eeskuju , et teiegi teeksite just nii , nagu mina teile tegin .
43013016	Ma ütlen teile , ja see on tõesti tõsi : ori ei ole suurem oma isandast ega läkitatu suurem sellest , kes on ta saatnud .
43013017	Te olete õnnelikud , kui te seda teate ning selle järgi ka teete .
43013018	Ma ei räägi teist kõigist . Ma tunnen neid , keda ma olen valinud . Aga see on selleks , et täituks pühakirjas öeldu : ’ See , kes sõi minu leiba , on tõstnud oma kanna minu vastu . ’
43013019	Nüüdsest alates ma räägin teile sellest , enne kui see toimub , et kui see toimub , te usuksite , et mina olen see .
43013020	Ma ütlen teile , ja see on tõesti tõsi : kes võtab vastu selle , kelle ma saadan , võtab vastu ka minu . Ja kes võtab vastu minu , võtab vastu ka selle , kes mu on saatnud . ”
43013021	Seda öelnud , valdas Jeesust ängistus ja ta tunnistas : ” Ma ütlen teile , ja see on tõesti tõsi : üks teie seast annab mu ära . ”
43013022	Jüngrid hakkasid üksteisele otsa vaatama , olles segaduses , kelle kohta ta seda ütles .
43013023	Jeesuse ees külitas üks tema jüngritest , see , keda Jeesus armastas .
43013024	Seetõttu noogutas Siimon Peetrus tema poole ja ütles talle : ” Ütle , kes see on , kellest ta seda räägib ? ”
43013025	Viimane nõjatus siis Jeesuse rinnale ja küsis temalt : ” Issand , kes see on ? ”
43013026	Jeesus vastas : ” See on tema , kellele ma annan leivapala , mille ma kaussi kastan . ” Ja kastnud pala kaussi , ulatas ta selle Juudale , Siimon Iskarioti pojale .
43013027	Kui nüüd Juudas oli leivapala võtnud , läks Saatan temasse . Seepärast ütles Jeesus talle : ” Mida sa teed , seda tee kiiremini . ”
43013028	Ent keegi laua ääres külitajatest ei teadnud , mis eesmärgil ta seda talle ütles .
43013029	Ja kuna Juuda käes oli rahalaegas , siis arvasid mõned , et Jeesus ütles talle : ” Osta seda , mis meil on pühadeks vaja , ” või et ta pidi midagi vaestele andma .
43013030	Võtnud leivapala vastu , läks ta otsekohe välja . Ja oli öö .
43013031	Kui ta oli lahkunud , ütles Jeesus : ” Nüüd saab inimese Pojale osaks austus ja tema kaudu saab osaks austus Jumalale .
43013032	Ja Jumal ise austab teda ning ta austab teda otsekohe .
43013033	Armsad lapsed , ma olen veel pisut aega koos teiega . Te hakkate mind otsima , ja nagu ma ütlesin juutidele , ütlen ma praegu teilegi : ’ Sinna , kuhu mina lähen , ei saa teie tulla . ’
43013034	Ma annan teile uue käsu : armastage üksteist . Nii nagu mina teid olen armastanud , armastage üksteist ka teie .
43013035	Selle järgi tunnevad kõik ära , et te olete minu jüngrid , kui teie keskel on armastus . ”
43013036	Siimon Peetrus ütles talle : ” Issand , kuhu sa lähed ? ” Jeesus vastas : ” Sinna , kuhu ma lähen , ei saa sa mulle praegu järele tulla , aga sa tuled hiljem . ”
43013037	Peetrus ütles talle : ” Issand , miks ma ei saa sulle praegu järele tulla ? Ma annan oma hinge sinu eest . ”
43013038	Jeesus vastas : ” Kas sa annad oma hinge minu eest ? Ma ütlen sulle , ja see on tõesti tõsi : veel enne , kui kukk kireb , oled sa mind kolm korda salanud . ”
43014001	” Teie süda ärgu muutugu rahutuks . Uskuge Jumalasse , uskuge ka minusse .
43014002	Minu Isa majas on palju eluasemeid . Kui see poleks nii , oleksin ma seda teile öelnud , sest ma lähen teile kohta valmistama .
43014003	Ja kui ma lähen ja valmistan teile koha , siis tulen ma uuesti ja võtan teid enda juurde , et teiegi oleksite seal , kus mina olen .
43014004	Ja te teate teed sinna , kuhu ma lähen . ”
43014005	Toomas ütles talle : ” Issand , me ei tea , kuhu sa lähed . Kuidas me võime teada teed sinna ? ”
43014006	Jeesus ütles talle : ” Mina olen tee ja tõde ja elu . Keegi ei tule Isa juurde muidu kui minu kaudu .
43014007	Kui te tunnete mind , siis te tunnete ka mu Isa . Nüüdsest te tunnete teda ja olete teda näinud . ”
43014008	Filippus ütles : ” Issand , näita meile Isa , ja sellest meile piisab . ”
43014009	Jeesus ütles talle : ” Ma olen olnud koos teiega nii pikka aega , Filippus , ja ometi pole sa mind tundma õppinud ? Kes on näinud mind , see on näinud ka Isa . Kuidas sa siis ütled : ’ Näita meile Isa ’ ?
43014010	Kas sa ei usu , et mina olen ühtne Isaga ja Isa on ühtne minuga ? Neid sõnu , mida ma teile kõnelen , ei räägi ma omast peast , vaid Isa , kes jääb minuga ühtseks , teeb oma tegusid .
43014011	Uskuge mind , et mina olen ühtne Isaga ja Isa on ühtne minuga , aga kui te muidu ei usu , siis uskuge mu tegude pärast .
43014012	Ma ütlen teile , ja see on tõesti tõsi : kes näitab üles usku minusse , see teeb ka neid tegusid , mida mina teen , ja ta teeb veel suuremaid tegusid kui need , sest mina lähen Isa juurde .
43014013	Ja mida tahes te palute minu nimel , seda ma teen , et Isa austataks Poja kaudu .
43014014	Kui te palute midagi minu nimel , siis ma teen seda .
43014015	Kui te mind armastate , siis te peate kinni mu käskudest .
43014016	Ja ma palun Isa ning ta annab teile teise aitaja , et see oleks koos teiega igavesti ,
43014017	tõe vaimu , mida maailm ei saa vastu võtta , sest ta ei näe ega tunne seda . Teie aga tunnete seda , sest see jääb teiega ja on teie sees .
43014018	Ma ei jäta teid orbudena maha . Ma tulen teie juurde .
43014019	Veel pisut aega ja maailm ei näe mind enam , aga teie näete mind , sest mina elan ja teiegi peate elama .
43014020	Sel päeval te mõistate , et mina olen ühtne oma Isaga ja teie olete ühtsed minuga ja mina olen ühtne teiega .
43014021	Kellel on minu käsud ja kes neist kinni peab , see armastab mind . Aga seda , kes armastab mind , armastab omakorda mu Isa ning minagi armastan teda ja näitan ennast talle selgesti . ”
43014022	Juudas , mitte Iskariot , ütles talle : ” Issand , mis on juhtunud , et sa kavatsed näidata ennast selgesti meile , aga mitte maailmale ? ”
43014023	Jeesus vastas talle : ” Kui keegi mind armastab , siis ta järgib minu sõna , ja minu Isa armastab teda ning me tuleme ja teeme oma eluaseme tema juurde .
43014024	Kes mind ei armasta , ei järgi mu sõnu . Ja see sõna , mida te kuulete , ei ole minu oma , vaid kuulub Isale , kes on mu saatnud .
43014025	Ma räägin teile seda , kuni ma olen veel koos teiega .
43014026	Kuid aitaja , püha vaim , mille Isa saadab minu nimel , see õpetab teile kõike ja tuletab teile meelde kõik , mis ma olen teile rääkinud .
43014027	Ma jätan teile rahu , ma annan teile oma rahu . Mina ei anna seda sel viisil , nagu annab maailm . Teie süda ärgu muutugu rahutuks ja ärgu mingu araks .
43014028	Te kuulsite , et ma ütlesin teile : ma lähen ära ja tulen tagasi teie juurde . Kui te mind armastate , siis te olete rõõmsad , et ma lähen Isa juurde , sest Isa on suurem kui mina .
43014029	Nüüd olen ma siis teile seda rääkinud , enne kui see kõik toimub , et kui see toimub , te võiksite uskuda .
43014030	Ma ei räägi teiega enam palju , sest selle maailma valitseja on tulemas . Ja tal pole minu üle mingit võimu ,
43014031	aga et maailm saaks teada , et ma armastan Isa , teen ma just nii , nagu Isa mind on käskinud . Tõuske , lähme siit ära !
43015001	Mina olen tõeline viinapuu ja minu Isa on aednik .
43015002	Ta võtab minu küljest ära iga oksa , mis ei kanna vilja , ja ta puhastab igat viljakandvat oksa , et see võiks kanda rohkem vilja .
43015003	Teie olete juba puhtad sõna pärast , mis ma teile olen rääkinud .
43015004	Jääge ühtseks minuga ja mina jään ühtseks teiega . Just nagu oks ei saa kanda vilja omaette , ilma et ta jääks viinapuu külge , nii ei saa seda teha ka teie , kui te ei jää minuga ühte .
43015005	Mina olen viinapuu , teie olete oksad . Kes jääb ühte minuga ja kellega mina ühte jään , see kannab palju vilja , sest minust lahus ei saa te teha mitte midagi .
43015006	Kes ei jää ühte minuga , see visatakse ära nagu oks , ja ta kuivab . Ja need oksad kogutakse kokku ja heidetakse tulle ning nad põlevad ära .
43015007	Kui te jääte minuga ühtseks ja minu sõnad jäävad teisse , siis paluge , ükskõik mida te tahate , ja see sünnib teile .
43015008	Mu Isale toob au see , et te kannate pidevalt palju vilja ja olete tõesti minu jüngrid .
43015009	Nagu Isa on armastanud mind ja mina olen armastanud teid , jääge minu armastusse .
43015010	Kui te minu käskudest kinni peate , siis te jääte minu armastusse , nii nagu mina olen pidanud kinni Isa käskudest ja jään tema armastusse .
43015011	Seda ma olen teile rääkinud , et minu rõõm oleks teis ja teie rõõm saaks täielikuks .
43015012	Minu käsk on see : armastage üksteist , nii nagu mina olen teid armastanud .
43015013	Kellelgi pole suuremat armastust kui sellel , kes annab oma hinge oma sõprade eest .
43015014	Teie olete mu sõbrad , kui te teete , mida ma käsin .
43015015	Ma ei nimeta teid enam orjadeks , sest ori ei tea , mida ta isand teeb . Ma olen nimetanud teid hoopis sõpradeks , sest ma olen andnud teile teada kõik , mis ma oma Isalt olen kuulnud .
43015016	Teie ei valinud mind , vaid mina valisin ja määrasin teid , et te läheksite ja kannaksite vilja ja et teie vili jääks püsima ; ning et mida tahes te palute Isalt minu nimel , ta annaks teile .
43015017	Seda kõike ma käsin teil teha , et te üksteist armastaksite .
43015018	Kui maailm teid vihkab , siis teadke , et enne teid on ta vihanud mind .
43015019	Kui te kuuluksite maailma , siis maailm oleks omadesse kiindunud . Aga kuna te nüüd ei kuulu maailma , vaid mina olen teid maailmast välja valinud , siis maailm vihkab teid .
43015020	Pidage meeles sõnu , mis ma teile ütlesin : ori ei ole suurem oma isandast . Kui nad on taga kiusanud mind , siis kiusavad nad taga teidki . Kui nad on järginud minu sõna , siis järgivad nad teiegi sõna .
43015021	Aga seda kõike teevad nad teile minu nime pärast , sest nad ei tunne teda , kes on mu saatnud .
43015022	Kui ma poleks tulnud ega nendega rääkinud , ei oleks neil pattu , kuid nüüd pole neil oma pattu millegagi vabandada .
43015023	Kes vihkab mind , vihkab ka mu Isa .
43015024	Kui ma poleks teinud nende keskel neid tegusid , mida ei ole teinud ükski teine , siis poleks neil pattu , aga nüüd on nad neid näinud ja ikkagi vihanud nii mind kui ka mu Isa .
43015025	Ent nii lähevad täide sõnad , mis on kirjas nende Seaduses : ’ Nad vihkasid mind ilma põhjuseta . ’
43015026	Kui tuleb aitaja , mille ma saadan teile Isa juurest , tõe vaim , mis lähtub Isa juurest , siis tema annab tunnistust minu kohta .
43015027	Ja teie omakorda peate andma tunnistust , sest te olete olnud koos minuga algusest peale .
43016001	Ma olen seda teile rääkinud , et te ei komistaks .
43016002	Teid heidetakse sünagoogist välja . Ja tuleb tund , mil igaüks , kes teid tapab , arvab , et ta osaleb Jumala pühas teenistuses .
43016003	Aga nad teevad seda sellepärast , et nad pole õppinud tundma ei Isa ega mind .
43016004	Siiski ma olen seda teile rääkinud , et kui see tund tuleb , siis meenuks teile , et ma teile sellest rääkisin . Ent seda ma ei öelnud teile alguses , sest ma olin koos teiega .
43016005	Aga nüüd ma lähen tema juurde , kes on mu saatnud , ja ometi ei küsi keegi teist minult : ’ Kuhu sa lähed ? ’
43016006	Kuna ma olen seda teile rääkinud , on kurbus täitnud teie südame .
43016007	Kuid ma ütlen teile tõtt : teile tuleb kasuks , et ma ära lähen . Sest kui ma ei läheks , ei tuleks aitaja teie juurde , aga kui ma lähen , siis ma saadan ta teie juurde .
43016008	Ja kui ta tuleb , annab ta maailmale veenva tõenduse patu kohta ja õiguse kohta ja kohtumõistmise kohta :
43016009	esmalt patu kohta , sest nad ei näita üles usku minusse ;
43016010	seejärel õiguse kohta , sest ma lähen Isa juurde ja te ei näe mind enam ;
43016011	seejärel kohtumõistmise kohta , sest selle maailma valitseja üle on kohus mõistetud .
43016012	Mul on teile veel palju öelda , aga te ei suuda seda kõike praegu vastu võtta .
43016013	Ent kui tuleb tema , tõe vaim , siis juhatab ta teile kätte kogu tõe , sest ta ei räägi omal algatusel , vaid mida ta kuuleb , seda ta räägib , ja ta kuulutab teile tulevasi asju .
43016014	Tema austab mind , sest ta kuulutab teile , mida ta minult saab .
43016015	Kõik , mis kuulub Isale , on minu oma . Seepärast ma ütlesingi , et ta kuulutab teile , mida ta minult saab .
43016016	Natukese aja pärast te ei näe mind enam , ja taas , natukese aja pärast te näete mind . ”
43016017	Seepeale ütlesid mõned tema jüngrid üksteisele : ” Mida see tähendab , mis ta meile ütleb : ’ Natukese aja pärast te ei näe mind , ja taas , natukese aja pärast te näete mind ’ ning ’ sest ma lähen Isa juurde ’ ? ”
43016018	Seega sõnasid nad : ” Mida tähendab see ’ natuke aega ’ ? Me ei tea , millest ta räägib . ”
43016019	Kuna Jeesus teadis , et nad tahavad temalt seda küsida , ütles ta neile : ” Kas te arutlete omavahel selle üle , mis ma ütlesin : natukese aja pärast te ei näe mind , ja taas , natukese aja pärast te näete mind ?
43016020	Ma ütlen teile , ja see on tõesti tõsi : te hakkate nutma ja halisema , ent maailm on rõõmus . Te kurvastate , aga teie kurbus muutub rõõmuks .
43016021	Kui naine sünnitab , siis on ta kurb , sest tema tund on tulnud . Aga kui ta on väikse lapse ilmale toonud , siis ei mäletagi ta enam oma vaeva selle rõõmu pärast , et inimene on sündinud maailma .
43016022	Samuti olete teie praegu küll kurvad , aga kui ma näen teid jälle , saab teie süda rõõmsaks , ja keegi ei võta teilt teie rõõmu .
43016023	Ja sel päeval ei küsi te minult enam midagi . Ma ütlen teile , ja see on tõesti tõsi : mida tahes te Isalt palute , seda ta annab teile minu nimel .
43016024	Senini ei ole te midagi palunud minu nimel . Paluge ja te saate , et teie rõõm võiks olla täielik .
43016025	Seda kõike olen ma teile rääkinud võrdluste abil . Tuleb tund , mil ma ei räägi teile enam võrdluste abil , vaid kõnelen teile Isast otsesõnu .
43016026	Sel päeval te palute minu nimel , ja ma ei ütle teile , et ma palun Isa teie eest .
43016027	Sest Isa ise on teisse kiindunud , sellepärast et teie olete olnud kiindunud minusse ja olete uskunud , et ma olen tulnud kui Isa esindaja .
43016028	Ma tulin Isa juurest ja olen tulnud maailma . Nüüd ma aga lahkun maailmast ja lähen Isa juurde . ”
43016029	Tema jüngrid ütlesid : ” Vaata , nüüd sa räägid otsesõnu ega too võrdlusi .
43016030	Nüüd me teame , et sa tead kõike ega vaja , et keegi sulle küsimusi esitaks . Seetõttu me usume , et sa oled tulnud Jumala juurest . ”
43016031	Jeesus vastas neile : ” Kas te nüüd usute ?
43016032	Vaata , tund tuleb ja ongi juba tulnud , kui teid pillutatakse laiali , igaüks oma majja , ning te jätate mu üksi . Ja ometi ei ole ma üksi , sest Isa on koos minuga .
43016033	Seda olen ma teile rääkinud , et teil oleks minu kaudu rahu . Maailmas on teil raskusi , aga olge julged ! Mina olen maailma ära võitnud . ”
43017001	Seda kõneles Jeesus , ja tõstes oma silmad taeva poole , ütles ta : ” Isa , tund on tulnud , austa oma poega , et su poeg võiks austada sind .
43017002	Sa oled ju andnud temale võimu kõigi inimeste üle , et ta annaks igavese elu kõigile , keda sina oled temale andnud .
43017003	See tähendab igavest elu , kui nad õpivad tundma sind , ainsat tõelist Jumalat , ja Jeesus Kristust , kelle sina oled saatnud .
43017004	Ma olen austanud sind maa peal ja lõpetanud töö , mille sa oled andnud mulle teha .
43017005	Ja nüüd , Isa , austa mind enda kõrval selle auhiilgusega , mis mul oli sinu kõrval enne maailma olemasolu .
43017006	Ma olen avaldanud sinu nime inimestele , keda sa oled andnud mulle maailmast . Nad olid sinu omad ja sa andsid nad mulle , ja nad on järginud sinu sõna .
43017007	Nüüd on nad saanud teada , et kõik , mis sa oled mulle andnud , on sinult ,
43017008	sest need sõnad , mis sa mulle andsid , olen ma andnud neile , ja nad on need vastu võtnud ning saanud teada , et ma olen tõepoolest tulnud kui sinu esindaja , ja nad on uskunud , et sina oled mu saatnud .
43017009	Ma palun nende pärast . Ma ei palu maailma pärast , vaid nende pärast , keda sa oled mulle andnud , sest nad on sinu omad .
43017010	Ja kõik , mis on minu , on sinu , ja mis on sinu , on minu , ja ma olen austatud nende seas .
43017011	Mina ei ole enam maailmas , aga nemad on maailmas , ja ma tulen sinu juurde . Püha Isa , kaitse neid omaenda nime pärast , mille sa oled mulle andnud , et nad võiksid olla üks , nii nagu meie oleme .
43017012	Kui ma olin koos nendega , siis ma kaitsesin neid sinu nime pärast , mille sa mulle andsid . Ma olen neid hoidnud ja ükski neist pole kadunud peale hävingu poja , et täituks pühakirjas öeldu .
43017013	Aga nüüd ma tulen sinu juurde ja ma räägin seda maailmas olles , et nemad saaksid minu rõõmust täielikult osa .
43017014	Ma olen andnud neile sinu sõna , kuid maailm on neid vihanud , sest nad ei kuulu maailma , nii nagu mina ei kuulu maailma .
43017015	Ma ei palu , et sa nad maailmast ära võtaksid , vaid et sa kaitseksid neid Kurja eest .
43017016	Nad ei kuulu maailma , nii nagu mina ei kuulu maailma .
43017017	Pühitse neid tõe abil . Sinu sõna on tõde .
43017018	Nii nagu sina oled minu saatnud maailma , olen ka mina saatnud nemad maailma .
43017019	Ja ma pühitsen ennast nende heaks , et nemadki oleksid pühitsetud tõe abil .
43017020	Ma ei palu mitte ainult nende pärast , vaid ka nende pärast , kes nende sõna kaudu usuvad minusse ,
43017021	et nad kõik oleksid üks , nii nagu sina , Isa , oled ühtne minuga ja mina olen ühtne sinuga , et nemadki oleksid ühtsed meiega , ja maailm usuks , et sina oled mu saatnud .
43017022	Samuti olen ma andnud neile sellise au , mille sa oled andnud minule , et nad oleksid üks , nii nagu meie oleme üks .
43017023	Mina olen ühtne nendega ja sina oled ühtne minuga , et nende seas oleks täielik ühtsus ning et maailm saaks aru , et sina oled mu saatnud ja et sa armastad neid , nii nagu sa armastad mind .
43017024	Isa , ma tahan , et need , keda sa oled mulle andnud , oleksid koos minuga seal , kus mina olen , ja näeksid mu auhiilgust , mille sa oled mulle andnud , sest sa armastasid mind juba enne maailma rajamist .
43017025	Õiglane Isa , maailm küll ei ole sind tundma õppinud , aga mina olen sind tundma õppinud , ja nemad on saanud teada , et sina oled mu saatnud .
43017026	Ja ma olen andnud neile teada sinu nime ja annan veelgi seda teada , et nad ilmutaksid sellist armastust , millega sina mind oled armastanud , ning et ma oleksin nendega ühtne . ”
43018001	Kui Jeesus oli seda rääkinud , läks ta koos oma jüngritega välja , läbi Kidroni jõesängi . Seal oli aed , kuhu ta oma jüngritega läks .
43018002	Ka Juudas , tema äraandja , teadis seda paika , sest Jeesus oli seal palju kordi oma jüngritega kokku saanud .
43018003	Seepärast võttis Juudas endaga väesalga ning peapreestrite ja variseride korravalvurid ning tuli sinna , kaasas tõrvikud , lambid ja relvad .
43018004	Kuna Jeesus teadis kõike , mis temaga pidi juhtuma , astus ta ette ja ütles : ” Keda te otsite ? ”
43018005	Nad vastasid talle : ” Naatsaretlast Jeesust . ” Ta ütles neile : ” Mina olen see . ” Juudas , tema äraandja , seisis samuti koos nendega .
43018006	Aga kui ta ütles neile : ” Mina olen see ” , taganesid nad ja kukkusid maha .
43018007	Seejärel küsis ta neilt uuesti : ” Keda te otsite ? ” Nad ütlesid : ” Naatsaretlast Jeesust . ”
43018008	Jeesus vastas : ” Ma ütlesin teile , et see olen mina . Kui te mind otsite , siis laske neil minna ” ,
43018009	et läheks täide sõna , mis ta oli öelnud : ” Ma pole kaotanud mitte ühtki neist , keda sa mulle oled andnud . ”
43018010	Siis haaras Siimon Peetrus mõõga , mis tal kaasas oli , ning lõi ülempreestri orja ja raius ära tema parema kõrva . Orja nimi oli Malkus .
43018011	Jeesus aga ütles Peetrusele : ” Pane mõõk tuppe . Kas ma ei peaks siis jooma sellest karikast , mille Isa mulle on andnud ? ”
43018012	Siis võtsid sõdurite salk ja väeülem ja juutide korravalvurid Jeesuse , sidusid ta kinni
43018013	ning viisid ta esmalt Hannase juurde , kes oli selle aasta ülempreestri Kaifase äi .
43018014	Kaifas aga oli see , kes oli andnud juutidele nõu , et neile on parem , kui üks inimene sureb rahva eest .
43018015	Nüüd läks Siimon Peetrus koos ühe teise jüngriga Jeesusele järele . See jünger oli ülempreestri tuttav ning ta läks koos Jeesusega ülempreestri siseõue ,
43018016	ent Peetrus jäi seisma välja ukse juurde . Siis see teine jünger , kes oli ülempreestri tuttav , läks välja ja rääkis uksehoidjaga ning tõi Peetruse sisse .
43018017	Aga teenijatüdrukust uksehoidja ütles Peetrusele : ” Kas mitte sinagi pole selle mehe jünger ? ” Tema ütles : ” Ei ole . ”
43018018	Aga kuna oli külm , olid orjad ja korravalvurid teinud puusöega tule , mille ääres seistes nad end soojendasid . Ka Peetrus seisis koos nendega ja soojendas ennast .
43018019	Sel ajal küsitles üks peapreester Jeesust seoses tema jüngrite ja õpetusega .
43018020	Jeesus vastas talle : ” Ma olen rääkinud maailmale avalikult . Ma õpetasin alati sünagoogides ja templis , kus kõik juudid koos käivad , ega rääkinud midagi salaja .
43018021	Miks sa küsid minu käest ? Küsi neilt , kes on kuulnud , mida ma olen neile rääkinud . Vaata , nemad teavad , mis ma olen kõnelnud . ”
43018022	Kui Jeesus oli seda öelnud , lõi üks korravalvur , kes seal seisis , talle vastu nägu ja ütles : ” Kas sa nõnda vastad peapreestrile ? ”
43018023	Jeesus vastas talle : ” Kui ma midagi valesti ütlesin , siis tunnista , mis oli vale . Ent kui see oli õige , miks sa siis mind lööd ? ”
43018024	Seejärel saatis Hannas ta kinniseotuna ülempreester Kaifase juurde .
43018025	Aga Siimon Peetrus seisis ja soojendas end . Siis nad ütlesid talle : ” Kas mitte sinagi pole selle mehe jünger ? ” Tema salgas ja ütles : ” Ei ole . ”
43018026	Üks ülempreestri orjadest , selle mehe sugulane , kelle kõrva Peetrus oli ära raiunud , ütles : ” Kas ma mitte ei näinud sind koos temaga aias ? ”
43018027	Ent Peetrus salgas jälle , ja kohe kires kukk .
43018028	Siis viisid nad Jeesuse Kaifase juurest maavalitseja paleesse . Oli varahommik . Kuid ise nad maavalitseja paleesse ei sisenenud , et mitte rüvetuda , sest muidu poleks nad võinud süüa paasatoitu .
43018029	Seepärast tuli Pilatus nende juurde välja ja küsis : ” Millise süüdistuse te esitate selle inimese vastu ? ”
43018030	Nad vastasid talle : ” Kui ta poleks kurjategija , ei oleks me teda sinu kätte andnud . ”
43018031	Selle peale ütles Pilatus neile : ” Võtke ta ise ja mõistke tema üle kohut oma seaduse järgi . ” Juudid ütlesid talle : ” Meil ei ole luba kedagi tappa . ”
43018032	See läks nii , et täituks Jeesuse sõna , mis ta oli öelnud , andes mõista , millist surma ta peab surema .
43018033	Siis läks Pilatus taas maavalitseja paleesse , kutsus Jeesuse ja ütles talle : ” Kas sina oled juutide kuningas ? ”
43018034	Jeesus vastas : ” Kas sa tulid ise selle peale või on teised sulle seda minu kohta öelnud ? ”
43018035	Pilatus vastas : ” Ega mina siis juut ole . Sinu oma rahvas ja peapreestrid andsid su minu kätte . Mida sa oled teinud ? ”
43018036	Jeesus vastas : ” Minu kuningriik ei kuulu sellesse maailma . Kui mu kuningriik kuuluks sellesse maailma , siis oleksid mu teenijad võidelnud , et mind poleks juutide kätte antud . Aga minu kuningriik ei ole siit . ”
43018037	Seepeale ütles Pilatus talle : ” Nii et sa siis ikkagi oled kuningas ? ” Jeesus vastas : ” Sa ise ütled , et ma olen kuningas . Ma olen selleks sündinud ja selleks tulnud maailma , et ma tõe kohta tunnistust annaksin . Igaüks , kes on tõe poolel , võtab mu häält kuulda . ”
43018038	Pilatus ütles talle : ” Mis on tõde ? ” Ja seda öelnud , läks ta jälle välja juutide juurde ja ütles neile : ” Mina ei leia temal mingit süüd .
43018039	Pealegi , teil on ju selline komme , et ma peaksin teile paasapühaks kellegi vabaks laskma . Kas te soovite nüüd , et ma lasen teile vabaks juutide kuninga ? ”
43018040	Siis nad karjusid taas : ” Mitte tema , vaid Barabase ! ” Ent Barabas oli röövel .
43019001	Seetõttu võttis Pilatus siis Jeesuse ja piitsutas teda .
43019002	Ja sõdurid põimisid okkalise krooni ja panid selle talle pähe ning riietasid ta purpurivärvi pealisrõivaga ,
43019003	ja nad hakkasid tema juurde tulema ja ütlema : ” Tere , juutide Kuningas ! ” Samuti lõid nad teda vastu nägu .
43019004	Ja Pilatus läks uuesti välja ja ütles neile : ” Vaata , ma toon ta teie juurde välja , et te teaksite , et mina ei leia temal mingit süüd . ”
43019005	Seejärel tuli Jeesus välja , kandes okkalist krooni ja purpurivärvi pealisrõivast . Ja Pilatus ütles neile : ” Vaata , see on see inimene ! ”
43019006	Aga kui peapreestrid ja korravalvurid teda nägid , hüüdsid nad : ” Löö ta postile ! Löö ta postile ! ” Pilatus ütles neile : ” Võtke ta ise ja lööge postile , sest mina ei leia temal mingit süüd . ”
43019007	Juudid vastasid talle : ” Meil on seadus , ja seaduse järgi peab ta surema , sest ta on teinud ennast Jumala pojaks . ”
43019008	Kui Pilatus seda kuulis , hakkas ta veel rohkem kartma
43019009	ning ta läks uuesti maavalitseja paleesse ja küsis Jeesuselt : ” Kust sa pärit oled ? ” Aga Jeesus ei vastanud talle midagi .
43019010	Seepeale ütles Pilatus talle : ” Kas sa ei räägi minuga ? Kas sa ei tea , et minu võimuses on sind vabaks lasta ja minu võimuses on sind postile lüüa ? ”
43019011	Jeesus vastas talle : ” Sul ei oleks minu üle mingit võimu , kui seda poleks sulle antud ülalt . Seetõttu on sellel , kes mind sinu kätte andis , suurem patt . ”
43019012	Seepärast otsis Pilatus edasi võimalust , kuidas teda vabaks lasta . Aga juudid karjusid : ” Kui sa selle vabaks lased , siis ei ole sa keisri sõber ! Igaüks , kes teeb end kuningaks , hakkab keisrile vastu ! ”
43019013	Kui Pilatus oli neid sõnu kuulnud , viis ta Jeesuse välja ja istus kohtunikutoolile paigas , mida kutsutakse Kivipõrandaks , aga heebrea keeles on see Gabbata .
43019014	Parajasti oli paasapüha valmistuspäev , umbes kuues tund . Ja ta ütles juutidele : ” Vaata , teie kuningas ! ”
43019015	Aga nemad karjusid : ” Tee talle ots peale ! Tee talle ots peale ! Löö ta postile ! ” Pilatus ütles neile : ” Kas ma pean teie kuninga postile lööma ? ” Peapreestrid vastasid : ” Meil pole muud kuningat kui keiser . ”
43019016	Seepärast ta andis tema nüüd nende kätte , et ta postile löödaks . Siis nad viisid Jeesuse endaga kaasa .
43019017	Ja kandes ise oma piinaposti , läks ta välja niinimetatud Pealuu paika , mis on heebrea keeles Kolgata .
43019018	Seal lõid nad ta postile ja koos temaga veel kaks meest , ühe ühele , teise teisele poole , aga Jeesuse keskele .
43019019	Pilatus kirjutas ka sildi ja pani selle piinaposti külge . Seal oli kirjas : ” Jeesus naatsaretlane , juutide Kuningas . ”
43019020	Seda silti lugesid paljud juudid , sest paik , kus Jeesus postile löödi , oli linna lähedal ; ja see oli kirjutatud heebrea , ladina ja kreeka keeles .
43019021	Aga juutide peapreestrid ütlesid Pilatusele : ” Ära kirjuta ’ juutide Kuningas ’ , vaid et tema ütles : ’ Mina olen juutide Kuningas ’ . ”
43019022	Pilatus vastas : ” Mida ma olen kirjutanud , seda ma olen kirjutanud . ”
43019023	Kui nüüd sõdurid olid Jeesuse postile löönud , võtsid nad tema pealisriided ja jagasid need nelja ossa , igale sõdurile üks osa , ning alusrõiva . Aga alusrõivas oli ilma õmblusteta , kootud ühes tükis ülevalt alla .
43019024	Seepärast ütlesid nad üksteisele : ” Ärme rebime seda katki , vaid heidame liisku , kellele see saab . ” See toimus , et läheks täide pühakirjas öeldu : ” Nad jagasid mu pealisriided omavahel ja minu rõivaste üle nad heitsid liisku . ” Ja seda sõdurid tõesti tegid .
43019025	Ent Jeesuse piinaposti juures seisid tema ema ja ema õde ; Maarja , kes oli Kloopase naine , ja Maarja Magdaleena .
43019026	Kui nüüd Jeesus nägi seal lähedal seismas oma ema ja jüngrit , keda ta armastas , ütles ta emale : ” Naine , vaata , sinu poeg ! ”
43019027	Seejärel ütles ta jüngrile : ” Vaata , sinu ema ! ” Ja sellest tunnist alates võttis see jünger ta enda juurde .
43019028	Pärast seda , kui Jeesus teadis , et kõik on juba lõpule viidud , ja et läheks täide pühakirjas öeldu , ütles ta : ” Mul on janu . ”
43019029	Seal seisis haput veini täis anum . Siis panid nad iisopivarre otsa hapu veiniga täidetud käsna ja tõstsid selle tema suu juurde .
43019030	Kui nüüd Jeesus oli haput veini maitsnud , ütles ta : ” See on lõpule viidud ! ” ning ta langetas pea ja loovutas oma vaimu .
43019031	Aga kuna oli valmistuspäev ja et laibad ei jääks piinapostidele hingamispäevaks ( sest see oli suur hingamispäev ) , palusid juudid Pilatuselt , et nende jalad murtaks ja surnukehad võetaks maha .
43019032	Seetõttu tulid sõdurid ja murdsid jalad esimesel mehel ja ka teisel , kes koos temaga postil rippusid .
43019033	Aga kui nad jõudsid Jeesuse juurde ja nägid , et ta on juba surnud , siis tema jalgu nad ei murdnud .
43019034	Siiski torkas üks sõdur odaga tema küljesse ning kohe tuli välja verd ja vett .
43019035	Ja see , kes on seda näinud , on andnud selle kohta tunnistust ja tema tunnistus vastab tõele , ja ta teab , et ta räägib tõtt , et teiegi võiksite uskuda .
43019036	Tegelikult toimus see kõik selleks , et täituks pühakirjas öeldu : ” Mitte ainsatki tema luud ei purustata . ”
43019037	Ja veel teine kirjakoht ütleb : ” Nad saavad näha teda , kelle nad läbi torkasid . ”
43019038	Pärast seda Joosep Arimaatiast , kes oli Jeesuse jünger , ent salaja , sest ta kartis juute , palus Pilatuselt luba Jeesuse surnukeha ära viia , ja Pilatus andiski talle loa . Seejärel ta tuli ja viis tema keha ära .
43019039	Ka Nikodeemos , kes esimest korda oli tulnud tema juurde öösel , tõi rullikeeratud paki mürri ja aaloed , umbes kolmkümmend kilo .
43019040	Nii nad siis võtsid Jeesuse surnukeha ja mähkisid selle riideribadesse koos lõhnaainetega , nagu juudid oma kombe kohaselt surnuid matmiseks ette valmistavad .
43019041	Seal kohas aga , kus ta postile löödi , oli aed ja aias uus mälestushaud , kuhu polnud veel kunagi kedagi pandud .
43019042	Sinna nad panidki Jeesuse juutide valmistuspäeva pärast , sest see mälestushaud oli lähedal .
43020001	Nädala esimesel päeval vara , kui oli alles pime , tuli Maarja Magdaleena mälestushaua juurde ja nägi , et kivi on mälestushaua eest juba ära võetud .
43020002	Seepärast tuli ta jooksuga Siimon Peetruse ja selle teise jüngri juurde , kellesse Jeesus oli kiindunud , ja ütles neile : ” Nad on Issanda mälestushauast ära viinud ja me ei tea , kuhu nad on ta pannud . ”
43020003	Siis Peetrus ja see teine jünger läksid välja ning suundusid mälestushaua poole .
43020004	Need kaks hakkasid koos jooksma , aga see teine jünger jooksis Peetrusest kiiremini ja jõudis mälestushaua juurde esimesena .
43020005	Ja ettepoole kummardudes nägi ta maas riideribasid , aga ta ei läinud sisse .
43020006	Siis jõudis tema järel sinna ka Siimon Peetrus , kes astus mälestushauda sisse . Ja ta nägi maas riideribasid ,
43020007	samuti riiet , mis oli olnud tema pea ümber , ja et see ei olnud koos riideribadega , vaid eraldi kokkurullituna teises kohas .
43020008	Siis läks sisse ka see teine jünger , kes oli jõudnud mälestushaua juurde esimesena , ja ta nägi ning uskus .
43020009	Sest nad polnud veel aru saanud sellest kirjakohast , et ta peab surmast üles tõusma .
43020010	Seejärel läksid jüngrid tagasi koju .
43020011	Maarja aga jäi välja mälestushaua juurde seisma ja nutma . Siis kummardus ta nuttes ettepoole ja vaatas mälestushauda sisse
43020012	ning nägi kahte valgete riietega inglit istumas seal , kus oli olnud Jeesuse surnukeha , üks peatsis , teine jalutsis .
43020013	Ja nad küsisid temalt : ” Naine , miks sa nutad ? ” Ta ütles neile : ” Nad on viinud mu Issanda ära ja ma ei tea , kuhu nad on ta pannud . ”
43020014	Seda öelnud , pöördus ta ümber ja nägi Jeesust seismas , aga ta ei saanud aru , et see on Jeesus .
43020015	Jeesus ütles talle : ” Naine , miks sa nutad ? Keda sa otsid ? ” Maarja arvas , et see on aednik , ja ütles talle : ” Isand , kui sina oled ta ära viinud , siis ütle mulle , kuhu sa ta panid , ja ma toon ta ära . ”
43020016	Jeesus ütles talle : ” Maarja ! ” Too keeras ringi ja ütles talle heebrea keeles : ” Rabbuuni ! ” ( mis tähendab ” Õpetaja ! ” ) .
43020017	Jeesus ütles talle : ” Ära klammerdu mu külge . Sest ma pole veel läinud üles Isa juurde . Aga mine mu vendade juurde ja ütle neile : ’ Ma lähen üles oma Isa ja teie Isa juurde ning oma Jumala ja teie Jumala juurde ’ . ”
43020018	Maarja Magdaleena tuli ja teatas jüngritele : ” Ma nägin Issandat ! ” ja et Jeesus oli talle nõnda öelnud .
43020019	Samal õhtul , nädala esimesel päeval , kuigi seal , kus jüngrid viibisid , olid uksed lukus , sest nad kartsid juute , tuli Jeesus ja seisis nende keskele ning ütles neile : ” Rahu teile ! ”
43020020	Ja olles seda öelnud , näitas ta neile oma käsi ja külge . Siis said jüngrid rõõmsaks , nähes Issandat .
43020021	Seejärel ütles Jeesus neile uuesti : ” Rahu teile ! Nii nagu Isa on saatnud minu , nii saadan ka mina teid . ”
43020022	Kui ta seda oli öelnud , puhus ta nende peale ja ütles neile : ” Võtke vastu püha vaim .
43020023	Kui te andestate kellegi patud , siis on need andeks antud ; kui te jätate kellegi patud tema peale , siis need jäävad . ”
43020024	Aga Toomas , üks kaheteistkümnest , keda nimetati Kaksikuks , ei olnud koos nendega , kui Jeesus tuli .
43020025	Hiljem ütlesid teised jüngrid talle : ” Me nägime Issandat ! ” Aga tema ütles neile : ” Kui ma ei näe tema kätel naelte jälgi ega pista oma sõrme naelte jälgedesse ega pista oma kätt tema küljesse , siis ma küll ei usu . ”
43020026	Kaheksa päeva hiljem viibisid tema jüngrid jälle majas sees , ja Toomas oli koos nendega . Kuigi uksed olid lukus , tuli Jeesus ja seisis nende keskele ning ütles : ” Rahu teile ! ”
43020027	Seejärel ütles ta Toomasele : ” Pane oma sõrm siia ja vaata mu käsi ning siruta oma käsi ja pista see mu küljesse ning ära ole enam uskmatu , vaid hakka uskuma . ”
43020028	Selle peale ütles Toomas talle : ” Mu Issand ja mu Jumal ! ”
43020029	Jeesus ütles talle : ” Kas sa usud seepärast , et oled mind näinud ? Õnnelikud on need , kes ei näe , aga siiski usuvad . ”
43020030	Muidugi tegi Jeesus jüngrite ees veel palju muidki tundemärke , mida ei ole kirja pandud sellesse rullraamatusse .
43020031	Kuid need on pandud kirja selleks , et te võiksite uskuda , et Jeesus on Kristus , Jumala Poeg , ja et teil tänu usule oleks elu tema nime kaudu .
43021001	Pärast seda ilmus Jeesus jälle jüngritele Tiberiase mere ääres , aga ta ilmutas ennast niimoodi .
43021002	Seal olid üheskoos Siimon Peetrus ja Toomas , keda kutsuti Kaksikuks , ja Naatanael Galilea Kaanast ja Sebedeuse pojad ja veel kaks tema jüngrit .
43021003	Siimon Peetrus ütles neile : ” Ma lähen kalale . ” Nad ütlesid talle : ” Me tuleme samuti koos sinuga . ” Nad läksid välja ja astusid paati , kuid sel ööl ei saanud nad midagi .
43021004	Ent hommiku hakul seisis Jeesus rannal , jüngrid aga ei saanud muidugi aru , et see on Jeesus .
43021005	Siis ütles Jeesus neile : ” Armsad lapsed , kas teil on midagi süüa ? ” Nad vastasid talle : ” Ei ole ! ”
43021006	Ta ütles neile : ” Heitke võrk paremale poole paati ja te saate . ” Siis nad heitsidki , kuid ei suutnud seda enam sisse tõmmata kalade rohkuse tõttu .
43021007	Seepärast ütles jünger , keda Jeesus armastas , Peetrusele : ” See on Issand ! ” Kui Siimon Peetrus kuulis , et see on Issand , tõmbas ta endale rõiva ümber , sest ta oli alasti , ja hüppas merre .
43021008	Aga teised jüngrid tulid väikese paadiga , sest nad polnud kaldast kaugel , kõigest umbes sada meetrit , vedades järel võrku kaladega .
43021009	Kui nad aga kaldale tulid , nägid nad puusöega tehtud tuld ja selle peal kala , ning leiba .
43021010	Jeesus ütles neile : ” Tooge mõned kalad , mis te just püüdsite . ”
43021011	Siimon Peetrus läks seepeale paati ja tõmbas kaldale võrgu , mis oli täis suuri kalu , sada viiskümmend kolm tükki . Ja ehkki neid oli seal nii palju , ei rebenenud võrk katki .
43021012	Jeesus ütles neile : ” Tulge hommikust sööma . ” Ühelgi jüngritest polnud julgust temalt küsida : ” Kes sa oled ? ” , sest nad teadsid , et see on Issand .
43021013	Jeesus tuli , võttis leiba ja ulatas neile , samuti kala .
43021014	See oli nüüd kolmas kord , kui Jeesus ilmus oma jüngritele pärast surmast ülesäratamist .
43021015	Kui nad olid nüüd hommikust söönud , ütles Jeesus Siimon Peetrusele : ” Siimon , Johannese poeg , kas sa armastad mind rohkem kui neid ? ” Ta vastas temale : ” Jah , Issand , sa tead , et ma olen sinusse kiindunud . ” Tema ütles talle : ” Toida mu tallekesi . ”
43021016	Siis ta ütles talle teist korda : ” Siimon , Johannese poeg , kas sa armastad mind ? ” Ta vastas temale : ” Jah , Issand , sa tead , et ma olen sinusse kiindunud . ” Tema ütles talle : ” Hoia kui karjane mu lambakesi . ”
43021017	Ta ütles talle kolmandat korda : ” Siimon , Johannese poeg , kas sa oled minusse kiindunud ? ” Peetrus sai kurvaks , et ta ütles talle kolmandat korda : ” Kas sa oled minusse kiindunud ? ” Seepärast ütles ta talle : ” Issand , sulle on kõik teada , sa tead ju , et ma olen sinusse kiindunud . ” Jeesus ütles talle : ” Toida mu lambakesi .
43021018	Ma ütlen sulle , ja see on tõesti tõsi : kui sa olid noorem , siis sa vöötasid ennast ise ja läksid sinna , kuhu tahtsid . Aga kui sa jääd vanaks , siis sa sirutad oma käed välja ja keegi teine vöötab sind ning viib sind sinna , kuhu sa ei taha . ”
43021019	Nende sõnadega andis ta mõista , millise surmaga Peetrusel tuleb Jumalat austada . Kui ta seda oli öelnud , ütles ta temale : ” Järgi mind ka edaspidi . ”
43021020	Kui Peetrus ümber pöördus , nägi ta järgnemas jüngrit , keda Jeesus armastas ja kes oli õhtusöögi ajal nõjatunud tema rinnale ja öelnud : ” Issand , kes see on , kes su ära annab ? ”
43021021	Kui siis Peetrus teda märkas , ütles ta Jeesusele : ” Issand , aga kuidas jääb temaga ? ”
43021022	Jeesus ütles talle : ” Kui ma tahan , et ta jääb , kuni ma tulen , mis sinul sellest ? Sina järgi mind ka edaspidi . ”
43021023	Seetõttu hakkas vendade hulgas levima kuuldus , et see jünger ei surevatki . Kuid Jeesus ei öelnud talle , et ta ei sure , vaid : ” Kui ma tahan , et ta jääb , kuni ma tulen , mis sinul sellest ? ”
43021024	See on see jünger , kes annab tunnistust neist asjadest ning kes need kirja pani , ja me teame , et tema tunnistus vastab tõele .
43021025	On ju veel palju muid asju , mida Jeesus tegi , ja kui need kõik üksikasjalikult kirja panna , siis ma arvan , et ka kogu maailm ei suudaks mahutada rullraamatuid , mis tuleks kirjutada .
44001001	Esimeses jutustuses , oo Teofilos , kirjutasin ma kõigest , mida Jeesus algusest peale nii tegi kui ka õpetas
44001002	kuni päevani , mil ta üles võeti pärast seda , kui ta oli andnud püha vaimu kaudu käsu apostlitele , keda ta oli valinud .
44001003	Samuti näitas ta neile pärast seda , kui ta oli kannatanud , palju kindlaid tõendeid selle kohta , et ta elab , ilmudes neile neljakümne päeva jooksul ja rääkides neile Jumala kuningriigist .
44001004	Ja kui ta nendega kokku sai , andis ta neile korralduse : ” Ärge lahkuge Jeruusalemmast , vaid oodake seda , mida Isa on tõotanud ja millest te minult olete kuulnud ,
44001005	sest Johannes ristis küll veega , aga ei kulu palju päevi , kui teid ristitakse püha vaimuga . ”
44001006	Kui nad nüüd olid kokku tulnud , küsisid nad temalt : ” Issand , kas sa praegusel ajal taastad Iisraeli kuningriigi ? ”
44001007	Ta ütles neile : ” Teil pole vaja teada aegu ega määratud päevi , mille üle otsustamise õiguse on Isa jätnud endale ,
44001008	aga te saate jõu , kui püha vaim tuleb teie peale , ja olete siis minu tunnistajad nii Jeruusalemmas kui ka kogu Judeas ja Samaarias ning kuni maa kõige kaugema paigani . ”
44001009	Ja kui ta seda oli öelnud , tõsteti ta nende nähes üles ja pilv varjas ta nende silme eest .
44001010	Ja kui nende pilgud olid tema ära minnes taeva poole suunatud , siis vaata , seisid nende kõrval kaks meest valgetes riietes
44001011	ja need ütlesid : ” Galilea mehed , miks te seisate ja taevasse vaatate ? See Jeesus , kes teilt üles taevasse võeti , tuleb ju samal viisil , nagu te nägite teda taevasse minevat . ”
44001012	Siis nad läksid Jeruusalemma tagasi sellelt mäelt , mida nimetatakse Õlimäeks ja mis asub Jeruusalemma lähedal , hingamispäeva teekonna kaugusel .
44001013	Kui nad kohale jõudsid , läksid nad ülemisse tuppa , kus oli nende peatuspaik . Seal olid Peetrus ja ka Johannes ning Jaakobus ja Andreas , Filippus ja Toomas , Bartolomeus ja Matteus , Jaakobus , Alfeuse poeg , ja Siimon , keda hüütakse innukaks , ja Juudas , Jaakobuse poeg .
44001014	Nad kõik olid ühel meelel pidevalt palvetamas koos mõnede naiste ja Jeesuse vendade ja ta ema Maarjaga .
44001015	Neil päevil tõusis Peetrus vendade keskel püsti ( rahvast oli kokku umbes sada kakskümmend inimest ) ja ütles :
44001016	” Mehed , vennad , see kirjakoht , kus püha vaim on ennustanud Taaveti suu läbi Juuda kohta , kellest sai Jeesuse kinnivõtjate teejuht , pidi täide minema ,
44001017	kuna teda oli arvatud meie sekka ja ta võttis osa sellest teenistusest .
44001018	( Niisiis ostis see mees ülekohtu palga eest põllu , ja kui ta pea ees alla kukkus , rebenes ta keskelt lõhki ning tema sisikond valgus välja .
44001019	Sellest said teada kõik Jeruusalemma elanikud , nii et seda põldu hakati nende keeles kutsuma nimega Akeldama , mis tähendab Verepõld . )
44001020	Sest Laulude raamatus on kirjutatud : ’ Tema elukoht jäägu tühjaks ja ärgu olgu seal enam ühtki elanikku ’ ja ’ Tema ülevaatajaamet saagu kellelegi teisele . ’
44001021	Seepärast on vajalik , et meeste hulgast , kes on kogunenud koos meiega kogu selle aja jooksul , mil Issand Jeesus meie keskel tegutses ,
44001022	alates sellest , kui Johannes ta ristis , kuni päevani , mil ta meie seast üles võeti , saaks üks nende hulgast koos meiega tema ülestõusmise tunnistajaks . ”
44001023	Siis esitasid nad kaks meest : Joosepi , keda kutsutakse Barsabaseks , kelle lisanimi on Justus , ja Mattiase .
44001024	Ja nad palvetasid ning ütlesid : ” Oo , Jehoova , kes sa tunned kõigi südant , näita meile , kumma neist kahest sa oled valinud ,
44001025	et ta võtaks enda peale selle teenistusülesande ja apostliameti , millest Juudas ära pöördus , et minna oma teed . ”
44001026	Siis heitsid nad liisku ja liisk langes Mattiasele ning ta arvati neile üheteistkümnele apostlile lisaks .
44002001	Kui nüüd nädalatepüha päev kätte jõudis , olid nad kõik ühes paigas koos ,
44002002	ja äkki kostis taevast mühin , nagu oleks kange tuul puhunud , ja see täitis kogu maja , kus nad istusid .
44002003	Seejärel nägid nad otsekui tulekeeli , mis jagunesid laiali , ja neist igaühe peale laskus üks ,
44002004	ja nad kõik said täis püha vaimu ja hakkasid rääkima teisi keeli , nii nagu vaim andis neile võime rääkida .
44002005	Sel ajal viibis Jeruusalemmas juute , jumalakartlikke mehi kõigi rahvaste keskelt taeva all .
44002006	Kui see hääl siis kostis , tuli rahvahulk kokku ja kõik olid segaduses , sest igaüks kuulis neid rääkimas just tema keeles .
44002007	Nad olid tõesti hämmastunud ja ütlesid imestunult : ” Vaadake ometi , kas mitte kõik need , kes räägivad , pole galilealased ?
44002008	Ja kuidas saab siis nii olla , et me igaüks kuuleme omaenda keelt , mille keskel me oleme sündinud ?
44002009	Partlased ja meedlased ja eelamlased ja meie , kes elame Mesopotaamias ja Judeas ja Kapadookias , Pontoses ja Aasia provintsis
44002010	ja Früügias ja Pamfüülias , Egiptuses ja Liibüa osades Küreene pool , ja Roomast saabunud , nii juudid kui ka proselüüdid ,
44002011	kreetalased ja araablased — me kõik kuuleme neid rääkimas meie keeltes Jumala suurepärastest tegudest . ”
44002012	Jah , nad kõik olid hämmastunud ja segaduses ning ütlesid üksteisele : ” Mida see küll peaks tähendama ? ”
44002013	Ent teised pilkasid neid ja ütlesid : ” Need on end magusast veinist täis joonud . ”
44002014	Aga Peetrus tõusis koos nende üheteistkümnega püsti ja ütles häält tõstes : ” Judea mehed ja kõik Jeruusalemma elanikud , olgu see teile teada ja kuulake hoolega , mida ma ütlen .
44002015	Need inimesed ei ole sugugi purjus , nagu te arvate , sest praegu on alles päeva kolmas tund .
44002016	Vastupidi , see on , mida on öeldud prohvet Joeli kaudu :
44002017	’ ” Ja viimseil päevil , ” ütleb Jumal , ” valan ma osa oma vaimust välja igasuguste inimeste peale ning teie pojad ja tütred räägivad prohvetlikult ja teie noored mehed näevad nägemusi ja teie vanad mehed näevad unenägusid ;
44002018	ja neil päevil valan ma välja osa oma vaimust koguni oma orjade ja orjataride peale ja nad räägivad prohvetlikult .
44002019	Ja ma annan endeid ülal taevas ja tundemärke all maa peal , verd ja tuld ja suitsupilvi ;
44002020	päike muutub pimedaks ja kuu vereks , enne kui tuleb suur ja hiilgav Jehoova päev .
44002021	Ja igaüks , kes hüüab appi Jehoova nime , päästetakse ” . ’
44002022	Iisraeli mehed , kuulge neid sõnu : naatsaretlase Jeesuse , mehe , keda Jumal näitas teile avalikult vägevate tegude ja ennete ja tundemärkidega , mida Jumal tegi tema kaudu teie keskel , nagu te ise teate ,
44002023	selle mehe , kes anti teie kätte Jumala kindla nõu ja etteteadmise kohaselt , te kinnitasite posti külge seaduse eirajate käe läbi ja tapsite .
44002024	Aga Jumal äratas ta üles , vabastades ta surma valudest , sest oli võimatu , et see teda jätkuvalt oma haardes hoiaks .
44002025	Sest Taavet ütleb tema kohta : ’ Jehoova oli pidevalt mu silme ees ; kuna tema on mu paremal käel , ei kõigu ma iialgi .
44002026	Seepärast sai mu süda rõõmsaks ja mu keel rõõmustas väga . Pealegi on koguni mu lihal lootus ,
44002027	sest sa ei jäta mu hinge Hauda ega luba oma lojaalsel näha kõdunemist .
44002028	Sa oled elu teedest mulle teada andnud , sa täidad mind rõõmuga oma palge ees . ’
44002029	Mehed , vennad , lubage mul rääkida teile otsekoheselt patriarh Taavetist , et ta suri ja maeti ning tema hauakoobas on meie juures tänase päevani .
44002030	Niisiis , kuna ta oli prohvet ja teadis , et Jumal oli vandunud vande , et paneb ühe järglase ta niuete viljast tema troonile ,
44002031	nägi ta ette ja rääkis Kristuse ülestõusmisest , et teda ei jäeta Hauda ja tema liha ei näe kõdunemist .
44002032	Selle Jeesuse äratas Jumal üles , me kõik oleme selle fakti tunnistajad .
44002033	Kuna ta siis ülendati Jumala paremale käele ja sai Isalt tõotatud püha vaimu , on ta selle välja valanud , mida te näete ja kuuletegi .
44002034	Taavet ju ei läinud üles taevasse , aga ta ise ütleb : ’ Jehoova ütles minu Isandale : ” Istu mu paremale käele ,
44002035	kuni ma panen su vaenlased pingiks su jalgadele ” . ’
44002036	Seepärast olgu kogu Iisraeli kojal kindlasti teada , et Jumal on teinud ta nii Isandaks kui ka Kristuseks , selle Jeesuse , kelle teie postile lõite . ”
44002037	Seda kuuldes torkas see neile südamesse ning nad ütlesid Peetrusele ja ülejäänud apostlitele : ” Mehed , vennad , mida me peame tegema ? ”
44002038	Peetrus ütles neile : ” Kahetsege , ja igaüks teist lasku end ristida Jeesus Kristuse nimel , et teie patud teile andeks antaks , ja te saate püha vaimu kingituse .
44002039	Sest seda on tõotatud teile ja teie lastele ja kõigile , kes on kaugel , nii paljudele , kui Jehoova , meie Jumal , neid enda juurde kutsub . ”
44002040	Ja veel paljude teiste sõnadega andis ta põhjalikult tunnistust ja aina manitses neid , öeldes : ” Laske end päästa sellest rikutud põlvkonnast . ”
44002041	Kes nüüd tema sõna kogu südamest vastu võtsid , need ristiti , ja sel päeval lisati nende hulka umbes kolm tuhat hinge .
44002042	Ja nad keskendusid apostlite õpetusele ning jagasid üksteisega kõike , mida neil oli , nad sõid üheskoos ja palvetasid .
44002043	Kartus valdas tõesti iga hinge ning apostlite kaudu hakkas aset leidma palju endeid ja tundemärke .
44002044	Kõik need , kes said usklikuks , olid üheskoos ja neil oli kõik ühine ,
44002045	ja nad asusid müüma enda omandit ja vara ning jagasid tulust kõigile , nii nagu kellelegi vaja oli .
44002046	Ja päevast päeva olid nad pidevalt templis ühel meelel ning sõid üksteise kodudes ja einestasid suure rõõmu ja siira südamega
44002047	ning kiitsid Jumalat ja leidsid soosingut kogu rahva silmis . Samal ajal lisas Jehoova iga päev nende hulka neid , keda päästetakse .
44003001	Kord läksid Peetrus ja Johannes üles templisse palvetamise tunniks , mis oli üheksas tund ,
44003002	ja sinna kanti keegi mees , kes oli emaihust alates jalust vigane . Ta pandi iga päev templi ukse juurde , mida hüütakse Ilusaks , et ta paluks halastusande neilt , kes templisse sisse lähevad .
44003003	Kui see märkas Peetrust ja Johannest templisse minemas , hakkas ta neilt halastusande paluma .
44003004	Aga Peetrus suunas koos Johannesega pilgu temale ja ütles : ” Vaata meid . ”
44003005	Seepeale jäi ta neid tähelepanelikult silmitsema , oodates , et ta neilt midagi saab .
44003006	Ent Peetrus ütles : ” Hõbedat ega kulda mul ei ole , aga mida mul on , seda ma sulle annan : Jeesus Kristuse , naatsaretlase nimel , kõnni ! ”
44003007	Seepeale haaras ta tema paremast käest kinni ja aitas ta üles . Otsekohe said tema jalalabad ja pahkluud tugevaks ;
44003008	ja ta kargas üles , seisis püsti ning hakkas kõndima , ja ta läks koos nendega templisse , käies ja hüpeldes ning kiites Jumalat .
44003009	Ja kogu rahvas nägi teda kõndimas ja Jumalat kiitmas .
44003010	Seejuures tundsid nad temas ära sellesama mehe , kes oli tavaliselt istunud halastusande paludes templi Ilusa värava juures , ja nad olid väga hämmastunud ja imestunud selle üle , mis temaga oli juhtunud .
44003011	Kui see mees Peetrusest ja Johannesest kinni hoidis , jooksis kogu rahvas nende juurde kokku paika , mida hüütakse Saalomoni sammaskäiguks , olles üllatusest rabatud .
44003012	Seda nähes ütles Peetrus rahvale : ” Iisraeli mehed , miks te imestate selle üle või miks te meid üksisilmi vaatate , otsekui me oleksime omaenda jõu või Jumalale andumuse abil ta kõndima pannud ?
44003013	Aabrahami ja Iisaki ja Jaakobi Jumal , meie esiisade Jumal , on andnud auhiilguse oma Sulasele Jeesusele , kelle te andsite inimeste kätte ja salgasite Pilatuse ees , kui see oli otsustanud ta vabaks lasta .
44003014	Jah , te salgasite selle püha ja õige , ja palusite , et teine mees , mõrvar , teie meeleheaks vabastataks ,
44003015	kuid samas te tapsite elu Teerajaja . Ent Jumal äratas ta surmast üles , meie oleme selle fakti tunnistajad .
44003016	Niisiis on tema nimi , kuna me usume tema nimesse , teinud tugevaks selle mehe , keda te näete ja tunnete , ja see usk , mis meil on tema kaudu , on teinud selle mehe täiesti terveks teie kõigi nähes .
44003017	Ja nüüd , vennad , on mulle teada , et te olete tegutsenud teadmatuses nagu teie ülemadki .
44003018	Ent niiviisi on Jumal viinud täide selle , mida ta on ette teatanud kõigi prohvetite suu läbi , et tema Kristus peab kannatama .
44003019	Seepärast kahetsege ja pöörduge , et teie patud kustutataks , et Jehoovalt tuleksid kosutuse ajad
44003020	ja et ta saadaks Kristuse , kes on teile määratud , Jeesuse ,
44003021	keda taevas peab hoidma eneses , kuni jõuavad kätte ajad , mil taastatakse kõik , millest Jumal on rääkinud oma vanal ajal elanud pühade prohvetite suu läbi .
44003022	Mooses on ju öelnud : ’ Jehoova Jumal laseb teile tõusta teie vendade keskelt ühe prohveti , sellise nagu mina . Te peate teda kuulda võtma kõiges , mis ta teile ütleb .
44003023	Tõepoolest , iga hing , kes seda Prohvetit kuulda ei võta , hävitatakse täielikult rahva seast . ’
44003024	Ja kõik prohvetid , juba alates Saamuelist ja pärast teda , nii paljud , kui üldse on rääkinud , on samuti selge sõnaga neist päevadest teada andnud .
44003025	Teie olete prohvetite ja selle lepingu pojad , mille Jumal sõlmis teie esiisadega , öeldes Aabrahamile : ’ Ja sinu seemne kaudu õnnistatakse kõiki maa suguvõsasid . ’
44003026	Olles lasknud oma Sulasel tõusta , saatis Jumal esmalt ta teie juurde , et ta õnnistaks teid , pöörates igaühe tema kurjadest tegudest . ”
44004001	Kui need kaks nüüd rahvale rääkisid , ilmusid kohale peapreestrid ja templiülem ja saduserid ,
44004002	olles ärritunud , kuna need õpetasid rahvast ja kuulutasid Jeesuse näite varal selgesõnaliselt surmast ülestõusmist ;
44004003	ja nad võtsid need kinni ning panid järgmise päevani vahi alla , sest oli juba õhtu .
44004004	Kuid paljud neist , kes olid seda kõnet kuulanud , hakkasid uskuma , ja meeste arv kasvas umbes viie tuhandeni .
44004005	Järgmisel päeval tulid Jeruusalemmas kokku nende ülemad , vanemad ja kirjatundjad
44004006	( samuti peapreester Hannas ja Kaifas ja Johannes ja Aleksandros ja peapreestri sugulased , niipalju kui neid oli ) ,
44004007	ja nad panid need endi keskele seisma ja hakkasid küsima : ” Millise jõu abil või kelle nimel te seda tegite ? ”
44004008	Siis Peetrus , täis püha vaimu , ütles neile : ” Rahva ülemad ja vanemad ,
44004009	kui meid kuulatakse täna üle seoses vigasele inimesele tehtud heateoga , et kelle kaudu ta on terveks saanud ,
44004010	siis olgu teile kõigile ja kogu Iisraeli rahvale teada , et Jeesus Kristuse , naatsaretlase nimel , kelle teie postile lõite , aga kelle Jumal surmast üles äratas , just tema tõttu seisab see mees siin teie ees tervena .
44004011	Tema on ’ see kivi , mida teie , ehitajad , tähtsusetuks pidasite ja mis on saanud peamiseks nurgakiviks ’ .
44004012	Pealegi ei tule pääste kellegi teise kaudu , sest taeva all pole inimestele antud ühtki teist nime , mille kaudu meid peab päästetama . ”
44004013	Kui nad nüüd nägid Peetruse ja Johannese kartmatust ning said teada , et nad on koolitamata ja tavalised inimesed , olid nad imestunud . Ja nad tundsid neis ära need , kes olid olnud koos Jeesusega ;
44004014	ja nähes inimest , kes oli terveks tehtud , koos nendega seismas , ei olnud neil midagi vastu öelda .
44004015	Siis käskisid nad neil süneedriumisaalist välja minna ja hakkasid omavahel nõu pidama ,
44004016	öeldes : ” Mida me peame nende inimestega tegema ? Sest on tõsi , et nende kaudu on aset leidnud tähelepanuväärne tundemärk , mis on saanud teatavaks kõigile Jeruusalemma elanikele , ja me ei saa seda eitada .
44004017	Aga et see rahva seas edasi ei leviks , siis ähvardagem neid , et nad ei räägiks tema nimel enam mitte ühelegi inimesele . ”
44004018	Siis kutsusid nad need ja keelasid neid , et nad kuskil ei räägiks ega õpetaks midagi Jeesuse nimel .
44004019	Kuid Peetrus ja Johannes vastasid neile : ” Otsustage ise , kas Jumala ees on õige kuulata pigem teid kui Jumalat .
44004020	Aga mis meisse puutub , siis me ei saa lakata rääkimast sellest , mida oleme näinud ja kuulnud . ”
44004021	Seejärel , olles neid veelgi ähvardanud , lasid nad need vabaks , sest nad ei leidnud mingit põhjust nende karistamiseks , ja ka rahva pärast , kuna kõik ülistasid Jumalat selle eest , mis oli juhtunud ;
44004022	sest mees , kellega see tervendamise tundemärk oli toimunud , oli üle neljakümne aasta vana .
44004023	Kui nad olid vabaks saanud , läksid nad omade juurde ning jutustasid , mida peapreestrid ja vanemad neile olid öelnud .
44004024	Seda kuulnud , tõstsid nad ühel meelel oma hääled Jumala poole ja ütlesid : ” Kõigekõrgem Isand , sina , kes sa oled teinud taeva ja maa ja mere ja kõik , mis on nende sees ,
44004025	ja kes oled püha vaimu kaudu meie esiisa Taaveti , oma sulase suu läbi öelnud : ’ Miks hakkasid rahvad möllama ja rahvahõimud mõlgutasid tühiseid mõtteid ?
44004026	Maa kuningad võtsid seisukoha ning valitsejad kogunesid nagu üks mees Jehoova ja tema võitu vastu . ’
44004027	See toimuski , nii Herodes kui ka Pontius Pilatus koos muulastega ja koos Iisraeli rahvastega kogunesid tõepoolest sellesse linna sinu püha sulase Jeesuse vastu , kelle sa oled võidnud ,
44004028	et teha seda , mille toimumise sinu käsi ja nõu olid ette määranud .
44004029	Ja nüüd , Jehoova , pane tähele nende ähvardusi ja luba oma orjadel jätkata sinu sõna rääkimist täie julgusega ,
44004030	samal ajal kui sa sirutad oma käe , et tervendada ning anda tundemärke ja endeid sinu püha sulase Jeesuse nime läbi . ”
44004031	Ja kui nad olid anumise lõpetanud , kõikus paik , kuhu nad olid kokku tulnud , ja eranditult kõik said täis püha vaimu ning rääkisid Jumala sõna julgesti .
44004032	Veel enam , neil suurel hulgal usklikuks saanutel oli üks süda ja üks hing , ja mitte keegi ei öelnud oma vara kohta , et see on tema oma , vaid neil oli kõik ühine .
44004033	Samuti jätkasid apostlid väga tõhusalt tunnistuse andmist Issand Jeesuse ülestõusmise kohta , ja külluslik ärateenimata heldus oli nende kõigi peal .
44004034	Tegelikult ei olnud nende seas keegi puuduses ; sest kõik need , kes olid põldude või majade omanikud , müüsid oma vara ja tõid müügist saadud summad
44004035	ning panid need apostlite jalgade ette . Siis jagati igaühele sedamööda , kuidas kellelegi vaja oli .
44004036	Ka Joosep , keda apostlid hüüdsid lisanimega Barnabas , mis tähendab tõlgituna ” lohutuse poeg ” , leviit , kes oli pärit Küproselt
44004037	ja kellel oli maatükk , müüs selle ära ning tõi saadud raha ja pani apostlite jalgade ette .
44005001	Ent keegi Hananiase-nimeline mees koos oma naise Safiiraga müüs enda omandi ,
44005002	ja jätnud salaja muist selle hinnast endale , mida teadis ka tema naine , tõi ta ainult osa ning pani apostlite jalgade ette .
44005003	Aga Peetrus ütles : ” Hananias , miks on Saatan sind jultunuks teinud , nii et sa oled üritanud petta püha vaimu ja oled jätnud salaja osa põllu hinnast endale ?
44005004	Kas see polnud sinu oma niikaua , kui see kuulus sulle , ja kas isegi pärast müümist ei jäänud see sinu käsutusse ? Miks sa siis kavatsesid sellist tegu oma südames ? Sa pole üritanud petta mitte inimesi , vaid Jumalat . ”
44005005	Neid sõnu kuuldes kukkus Hananias maha ja suri . Ja suur hirm haaras kõiki , kes sellest kuulsid .
44005006	Aga nooremad mehed tõusid , mähkisid ta riide sisse ja kandsid välja ning matsid .
44005007	Umbes kolme tunni pärast tuli tema naine , kes ei teadnud , mis oli juhtunud .
44005008	Peetrus küsis temalt : ” Ütle mulle , kas te müüsite oma põllu selle hinnaga ? ” Tema vastas : ” Jah , selle hinnaga . ”
44005009	Siis ütles Peetrus talle : ” Miks te tegite omavahel sellise kokkuleppe , et Jehoova vaim proovile panna ? Vaata , nende jalad , kes matsid su mehe , on ukse taga , ja nad kannavad välja ka sinu . ”
44005010	Otsekohe kukkus naine maha tema jalgade ette ja suri . Kui noored mehed sisse tulid , leidsid nad ta surnud olevat ning kandsid ta välja ja matsid oma mehe kõrvale .
44005011	Seetõttu haaras suur hirm tervet kogudust ja kõiki , kes sellest kuulsid .
44005012	Lisaks leidis apostlite käte läbi rahva hulgas aset palju tundemärke ja endeid ; ja nad kõik olid ühel meelel Saalomoni sammaskäigus .
44005013	Tõsi küll , mitte keegi teistest ei julgenud nendega liituda ; sellegipoolest rääkis rahvas neist väga kiitvalt .
44005014	Ja üha rohkem lisandus neid , kes uskusid Issandasse , hulgaliselt nii mehi kui ka naisi ;
44005015	nii et haigeid toodi välja isegi peatänavatele ja neid pandi sinna väikestel vooditel ja kanderaamidel , et kui Peetrus mööda läheb , siis langeks vähemalt tema vari neist mõne peale .
44005016	Ka Jeruusalemma ümber asuvatest linnadest tuli aina rahvast , tuues haigeid ja neid , keda vaevasid ebapuhtad vaimud , ja viimne kui üks neist sai terveks .
44005017	Ent ülempreester ja kõik , kes olid koos temaga — tolleaegne saduseride sekt — , tõusid ja said täis kadedust ,
44005018	ja nad võtsid apostlid kinni ning viisid nad riiklikku vanglasse .
44005019	Öösel aga avas Jehoova ingel vangla uksed , tõi nad sealt välja ja ütles :
44005020	” Minge , seiske templis ja rääkige edaspidigi rahvale kõik sõnad selle elu kohta . ”
44005021	Seda kuulnud , läksid nad päeva hakul templisse ja hakkasid õpetama . Kui nüüd ülempreester ja need , kes olid koos temaga , kohale jõudsid , kutsusid nad kokku süneedriumi ja Iisraeli poegade vanemate nõukogu ning andsid korralduse nad vanglast ära tuua .
44005022	Aga kui korravalvurid vanglasse jõudsid , ei leidnud nad neid sealt . Nii pöördusid nad tagasi ja teatasid :
44005023	” Me leidsime , et vangla oli täiesti kindlalt lukus ja valvurid seisid uste juures , kui me aga uksed avasime , ei leidnud me seest kedagi . ”
44005024	Kui nüüd nii templiülem kui ka peapreestrid neid sõnu kuulsid , jäid nad nõutuks , mõeldes , mis sellest asjast küll saab .
44005025	Aga üks mees tuli ja teatas neile : ” Vaata , need mehed , kelle te vanglasse panite , on templis , seisavad seal ja õpetavad rahvast . ”
44005026	Siis läks templiülem koos oma korravalvuritega neid ära tooma , ent seda ilma vägivallata , kuna nad kartsid , et rahvas nad kividega surnuks viskab .
44005027	Nad tõid siis need ja panid seisma süneedriumisaali . Ja ülempreester küsitles neid ,
44005028	öeldes : ” Me keelasime teid kategooriliselt , et te enam tema nimel ei õpetaks , ja hoolimata sellest , vaata , te olete täitnud Jeruusalemma oma õpetusega ja olete otsustanud tuua selle inimese vere meie peale . ”
44005029	Peetrus ja teised apostlid vastasid : ” Me peame kuuletuma pigem Jumalale kui valitsejale , mitte inimestele .
44005030	Meie esiisade Jumal äratas üles Jeesuse , kelle te tapsite , pannes ta rippuma posti külge .
44005031	Jumal ülendas tema Teerajajaks ja Päästjaks oma paremale käele , et Iisrael võiks kahetseda ja patud andeks saada .
44005032	Ja meie oleme nende asjade tunnistajad ning samuti püha vaim , mida Jumal on andnud neile , kes kuuletuvad talle kui valitsejale . ”
44005033	Kui nad seda kuulsid , kihvatas neis viha ja nad tahtsid neid ära tappa .
44005034	Aga süneedriumis tõusis püsti üks mees , variser nimega Gamaaliel , Seaduse õpetaja , kellest kogu rahvas lugu pidas , ja käskis mehed natukeseks ajaks välja viia .
44005035	Siis ta ütles neile : ” Iisraeli mehed , olge ettevaatlikud selles suhtes , mis te kavatsete nende inimestega teha .
44005036	Näiteks tõusis enne neid päevi Teudas , öeldes enese kellegi olevat , ja hulk mehi , umbes nelisada , asus teda pooldama . Kuid ta tapeti ja kõik need , kes talle kuuletusid , hajutati , ja neid pole enam kuskil .
44005037	Pärast teda tõusis rahva arvelevõtmise päevil galilealane Juudas ja vedas rahva enda järele . Ja ometi see mees hukkus ning kõik need , kes talle kuuletusid , pillutati laiali .
44005038	Seega ütlen ma teile praegust olukorda silmas pidades : ärge puutuge neid inimesi , vaid jätke nad rahule — sest kui see ettevõtmine või see töö on inimestest , siis läheb see tühja ,
44005039	aga kui see on Jumalast , siis ei suuda te seda tühjaks teha — , et teid ei leitaks võitlevat Jumala enese vastu . ”
44005040	Nad võtsidki teda kuulda , ja kutsunud apostlid enda juurde , peksid nad neid ja käskisid neil Jeesuse nimel rääkimise lõpetada ning lasksid neil minna .
44005041	Siis läksid nad süneedriumi eest minema , rõõmustades , et neid oli väärt arvatud kannatama teotust tema nime pärast .
44005042	Ja nad jätkasid iga päev templis ja majast majja õpetamist ja hea sõnumi kuulutamist Kristus Jeesusest ega lõpetanud seda .
44006001	Neil päevil , kui jüngrite arv kasvas , tõusis kreeka keelt kõnelevate juutide seas nurin heebrea keelt kõnelevate juutide vastu , sest igapäevases toidujagamises ei arvestatud nende leskedega .
44006002	Siis kutsusid need kaksteist kõik jüngrid enda juurde ja ütlesid : ” See pole õige , et me jätame Jumala sõna kõrvale , et lauas toitu jagada .
44006003	Niisiis , vennad , otsige endi seast seitse meest , kes on sobivaks tunnistatud , täis vaimu ja tarkust , et me võiksime määrata nemad seda vajalikku tööd tegema ,
44006004	aga meie saaksime keskenduda palvetamisele ja sõna teenimisele . ”
44006005	See jutt meeldis kõigile , ja nad valisid Stefanose , mehe , kes oli täis usku ja püha vaimu , ning Filippuse ja Prokorose ja Nikanori ja Timoni ja Parmenase ja Nikolaose , Antiookiast pärit proselüüdi ;
44006006	ja nad seadsid nemad apostlite ette , ja need , olles palvetanud , panid oma käed nende peale .
44006007	Nii Jumala sõna aina kasvas , ja jüngrite arv Jeruusalemmas suurenes kiiresti ; ja suur hulk preestreid sai kuulekaks usule .
44006008	Ja Stefanos , täis heasoovlikkust ja jõudu , tegi rahva seas suuri imesid ja tundemärke .
44006009	Aga siis tõusid mõned nende seast , kes kuulusid niinimetatud vabakslastute sünagoogi , ning mõned küreenelastest ja aleksandrialastest ning neist , kes olid pärit Kiliikiast ja Aasiast , et Stefanosega vaielda ;
44006010	ent nad ei suutnud seista vastu tarkusele ja vaimule , mille abil ta rääkis .
44006011	Siis ässitasid nad salaja mehi ütlema : ” Me oleme kuulnud , et ta räägib teotavaid sõnu Moosese ja Jumala vastu . ”
44006012	Ja nad kihutasid üles rahva ja vanemad ja kirjatundjad ning tulid äkki tema juurde , võtsid ta jõuga kinni ja viisid süneedriumi ette .
44006013	Ja nad tõid sinna valetunnistajaid , kes ütlesid : ” See inimene ei lakka rääkimast selle püha paiga ja Seaduse vastu .
44006014	Näiteks me oleme kuulnud teda ütlevat , et see naatsaretlane Jeesus lammutab selle paiga ja muudab kombed , mis Mooses meile on pärandanud . ”
44006015	Ja kui kõik süneedriumis istujad teda üksisilmi vaatasid , nägid nad , et ta nägu on otsekui ingli nägu .
44007001	Aga ülempreester küsis : ” Kas see on tõesti nii ? ”
44007002	Tema ütles : ” Mehed , vennad ja isad , kuulake ! Auhiilguse Jumal ilmus meie esiisale Aabrahamile Mesopotaamias , enne kui see Haaranisse elama asus ,
44007003	ning ütles talle : ’ Mine välja omalt maalt ja oma sugulaste seast ja tule sellele maale , mis ma sulle näitan . ’
44007004	Siis läks ta kaldealaste maalt välja ja asus elama Haaranisse . Ja pärast tema isa surma juhatas Jumal ta sealt paigast sellele maale , kus te nüüd elate .
44007005	Ja ometi ei andnud ta sellest temale mingit pärandit , mitte jalatäitki ; ent ta tõotas anda selle omandiks talle ja tema järglastele pärast teda , kuigi tal polnud veel last .
44007006	Jumal ütles talle veel , et tema järglased hakkavad elama muulastena võõral maal ning et nad tehakse orjadeks ja neid vaevatakse nelisada aastat .
44007007	’ Ja selle rahva üle , keda nad orjavad , mõistan ma kohut , ’ ütles Jumal , ’ ja pärast seda tulevad nad sealt välja ning osalevad selles paigas minu pühas teenistuses . ’
44007008	Ta andis talle ka ümberlõikamislepingu ; ja nii sündis talle Iisak ja ta lõikas tema ümber kaheksandal päeval , ja Iisakile sündis Jaakob , ja Jaakobile kaksteist patriarhi .
44007009	Ja patriarhid said Joosepi peale kadedaks ning müüsid ta Egiptusse . Aga Jumal oli temaga
44007010	ja vabastas tema kõigist ta raskustest ja võimaldas tal leida soosingut ja ilmutada tarkust vaarao , Egiptuse kuninga ees . Ja see määras tema valitsema Egiptuse ja kogu oma koja üle .
44007011	Aga terves Egiptuses ja Kaananis tuli näljahäda , lausa suur viletsus ; ja meie esiisad ei leidnud midagi süüa .
44007012	Ent Jaakob kuulis , et Egiptuses on toitu , ja ta saatis meie esiisad sinna esimest korda .
44007013	Ja teisel korral andis Joosep oma vendadele teada , kes ta on ; ja Joosepi päritolu sai vaaraole teatavaks .
44007014	Nii laskis Joosep kutsuda oma isa Jaakobi ja kõik oma sugulased , seitsekümmend viis hinge .
44007015	Jaakob läks alla Egiptusse . Ja ta suri , samuti meie esiisad ,
44007016	ja nad viidi Sekemisse ning pandi hauakoopasse , mille Aabraham oli hõberaha eest teatud hinnaga ostnud Hamori poegadelt Sekemis .
44007017	Kui lähenes aeg , mil pidi täituma tõotus , mille Jumal oli Aabrahamile teada andnud , kasvas ja suurenes rahvas Egiptuses ,
44007018	kuni Egiptuses tõusis teine kuningas , kes Joosepit ei tundnud .
44007019	See kasutas meie soo vastu kavalust ja sundis isasid loobuma oma lapsukestest , et need ei jääks ellu .
44007020	Just sel ajal sündis Mooses ja ta oli jumalikult ilus . Ja tema eest hoolitseti kolm kuud tema isa majas .
44007021	Aga kui temast loobuti , võttis vaarao tütar tema ja kasvatas ta üles oma pojana .
44007022	Niisiis õpetati Moosesele kõike egiptlaste tarkust . Tema sõnad ja teod olid tõesti vägevad .
44007023	Kui ta neljakümneaastaseks sai , tuli tal südamesse mõte minna vaatama oma vendade , Iisraeli poegade olukorda .
44007024	Ja kui ta märkas , et üht neist koheldakse ebaõiglaselt , kaitses ta teda ja maksis kätte selle eest , keda halvasti koheldi , lüües egiptlase maha .
44007025	Ta eeldas , et ta vennad taipavad , et Jumal annab neile pääste tema käe läbi , aga nad ei taibanud .
44007026	Ja järgmisel päeval sattus ta nende juurde , kui nad omavahel kaklesid , ja ta püüdis nende vahel rahu taastada , öeldes : ’ Mehed , te olete ju vennad . Miks te kohtlete teineteist ebaõiglaselt ? ’
44007027	Aga see , kes kohtles oma ligimest ebaõiglaselt , tõukas ta eemale , öeldes : ’ Kes on määranud sind meile valitsejaks ja kohtumõistjaks ?
44007028	Kas sa tahad mind samamoodi tappa , nagu sa eile tapsid egiptlase ? ’
44007029	Selle jutu peale Mooses põgenes ja jäi elama muulasena Midjanimaale , kus talle sündis kaks poega .
44007030	Ja kui nelikümmend aastat täis sai , ilmus talle Siinai mäe kõrbes ingel leegiga põlevas okaspõõsas .
44007031	Kui nüüd Mooses seda nägi , imestas ta nähtu üle . Aga kui ta läks lähemale , et asja uurida , kostis Jehoova hääl :
44007032	’ Mina olen sinu esiisade Jumal , Aabrahami ja Iisaki ja Jaakobi Jumal . ’ Mooses hakkas värisema ega söandanud enam vaadata .
44007033	Jehoova ütles talle : ’ Võta sandaalid jalast , sest paik , kus sa seisad , on püha maa .
44007034	Ma olen ju näinud , kuidas mu rahvast Egiptuses vääralt koheldakse , ja ma olen kuulnud nende ägamist ning olen tulnud alla neid vabastama . Tule nüüd , ma saadan su Egiptusse . ’
44007035	Selle Moosese , keda nad omaks ei võtnud , öeldes : ’ Kes on määranud sind juhiks ja kohtumõistjaks ? ’ , selle mehe saatis Jumal nii juhiks kui ka vabastajaks ingli käe läbi , kes ilmus talle okaspõõsas .
44007036	See mees viis nad välja , tehes imesid ja tundemärke Egiptuses ja Punases meres ja kõrbes neljakümne aasta jooksul .
44007037	See on Mooses , kes ütles Iisraeli poegadele : ’ Jumal laseb teile tõusta teie vendade keskelt ühe prohveti , sellise nagu mina . ’
44007038	Tema on see , kes oli kõrbes koguduse keskel koos ingliga , kellega ta rääkis Siinai mäel , ja koos meie esiisadega , ning ta sai elavaid pühi sõnumeid , et need teile edasi anda .
44007039	Meie esiisad keeldusid talle kuuletumast ning tõukasid ta eemale ja pöördusid oma südames tagasi Egiptusse ,
44007040	öeldes Aaronile : ’ Tee meile jumalad , kes käiksid meie ees . Sest me ei tea , mis on juhtunud selle Moosesega , kes tõi meid välja Egiptusemaalt . ’
44007041	Nii tegid nad neil päevil vasika ja viisid sellele ebajumalale ohvri ning hakkasid oma kätetöö auks pidu pidama .
44007042	Aga Jumal pöördus neist ära ja jättis nad teenima taeva vägesid , nagu on kirjutatud prohvetite raamatus : ’ Oh Iisraeli koda , kas te siis minule tõite nelikümmend aastat kõrbes tapaohvreid ja muid ohvreid ?
44007043	Ei , te kandsite hoopis Mooloki telki ja jumal Raifa tähte , kujusid , mis te olite kummardamiseks valmistanud . Seepärast pagendan ma teid Babüloni taha . ’
44007044	Meie esiisadel oli kõrbes selline tunnistustelk , nagu Jumal oli Moosesega rääkides käskinud tal valmistada eeskuju järgi , mida ta oli näinud .
44007045	Ja meie esiisad , kes selle pärisid , tõid selle koos Joosuaga maale , mis kuulus rahvastele , kelle Jumal meie esiisade eest ära ajas . Siia jäi see Taaveti päevini .
44007046	Temale sai osaks Jumala soosing ja ta palus luba , et ta võiks ehitada elupaiga Jaakobi Jumalale .
44007047	Kuid talle ehitas koja hoopis Saalomon .
44007048	Siiski ei ela Kõigekõrgem kätega tehtud hoonetes , just nagu prohvet ütleb :
44007049	’ ” Minu trooniks on taevas ja maa on minu jalapink . Mis hoone te mulle ehitate ? ” ütleb Jehoova . ” Või kus on minu puhkepaik ?
44007050	Kas seda kõike pole teinud mitte minu käsi ? ” ’
44007051	Te kangekaelsed ja ümberlõikamatud südamelt ja kõrvadelt , te panete pühale vaimule alati vastu ; nagu tegid teie esiisad , nii teete teiegi .
44007052	Keda prohvetitest pole teie esiisad taga kiusanud ? Jah , nad tapsid need , kes kuulutasid ette selle Õige tulemist , kelle äraandjateks ja mõrvariteks te olete nüüd saanud ,
44007053	teie , kes saite Seaduse inglite vahendusel , kuid ei ole sellest kinni pidanud . ”
44007054	Kui nad seda kuulsid , lõikas see neile südamesse ja nad hakkasid tema peale hambaid kiristama .
44007055	Aga tema , täis püha vaimu , vaatas üksisilmi taevasse ja nägi Jumala auhiilgust ja Jeesust seismas Jumala paremal käel ,
44007056	ning ütles : ” Vaata , ma näen , et taevad on avatud ja inimese Poeg seisab Jumala paremal käel ! ”
44007057	Selle peale karjusid nad valju häälega ja katsid oma kõrvad kätega kinni ning sööstsid ühel meelel tema kallale .
44007058	Ja vedanud ta linnast välja , hakkasid nad teda kividega loopima . Ja tunnistajad panid oma pealisriided maha ühe noore mehe jalgade ette , kelle nimi oli Saulus .
44007059	Ja nad jätkasid Stefanose loopimist kividega , tema aga palus , öeldes : ” Issand Jeesus , võta mu vaim vastu . ”
44007060	Siis laskus ta põlvili ja hüüdis valju häälega : ” Jehoova , ära pane seda pattu neile süüks ! ” Ja kui ta oli seda öelnud , vajus ta surmaunne .
44008001	Saulus oli samuti tema mõrvamise poolt . Sel päeval puhkes suur tagakiusamine Jeruusalemma koguduse vastu ; kõik peale apostlite hajutati üle kogu Judea ja Samaaria .
44008002	Kuid jumalakartlikud mehed matsid Stefanose ja leinasid teda väga .
44008003	Saulus aga hakkas koguduse kallal raevutsema . Ta tungis ühte majja teise järel ja tiris välja nii mehi kui ka naisi ning lasi nad vangi panna .
44008004	Ent need , kes olid laiali hajutatud , käisid maa läbi , kuulutades Jumala sõna head sõnumit .
44008005	Filippus näiteks läks alla Samaaria linna ja hakkas neile Kristust kuulutama .
44008006	Rahvahulgad pöörasid ühel meelel tähelepanu sellele , mida Filippus rääkis , kuulates teda ja jälgides tundemärke , mida ta tegi .
44008007	Sest seal oli palju selliseid , kes olid ebapuhaste vaimude võimuses , ja need karjusid valju häälega ning tulid välja . Lisaks said terveks paljud halvatud ja lombakad .
44008008	Seepärast oli seal linnas suur rõõm .
44008009	Kuid selles linnas oli üks mees nimega Siimon , kes oli enne seda tegelenud maagiaga ja hämmastanud Samaaria rahvast , öeldes end kellegi suure olevat .
44008010	Ja nad kõik , väikseimast suurimani , pöörasid talle tähelepanu ja ütlesid : ” See mees on Jumala Vägi , mida võib nimetada Suureks . ”
44008011	Nad jälgisid teda tähelepanelikult seetõttu , et ta oli neis oma maagiaga päris tükk aega hämmastust tekitanud .
44008012	Aga kui nad uskusid Filippust , kes kuulutas head sõnumit Jumala kuningriigist ja Jeesus Kristuse nimest , siis ristiti nii mehi kui ka naisi .
44008013	Ka Siimon ise sai usklikuks ja oli pärast ristimist pidevalt koos Filippusega ; ning ta oli hämmastunud , nähes tundemärke ja suuri vägevaid tegusid .
44008014	Kui Jeruusalemmas olevad apostlid kuulsid , et Samaaria on Jumala sõna vastu võtnud , saatsid nad Peetruse ja Johannese nende juurde ;
44008015	ja nad läksidki alla ning palvetasid nende eest , et need saaksid püha vaimu .
44008016	Sest see polnud veel langenud kellegi peale nende seast , nad olid üksnes ristitud Issand Jeesuse nimel .
44008017	Siis panid nad oma käed nende peale ja need hakkasid püha vaimu saama .
44008018	Kui nüüd Siimon nägi , et apostlite käte pealepanemise kaudu anti vaimu , pakkus ta neile raha ,
44008019	öeldes : ” Andke ka mulle see võime , et igaüks , kelle peale ma oma käed panen , saaks püha vaimu . ”
44008020	Aga Peetrus ütles talle : ” Kadugu su hõbe koos sinuga , sest sa mõtlesid saada raha eest kingituse , mida Jumal annab tasuta .
44008021	Sul ei ole mingit osa selles asjas , sest su süda pole siiras Jumala ees .
44008022	Seepärast kahetse seda oma kurjust ja anu Jehoovat , et kui võimalik , su südame sepitsus sulle andeks antaks ;
44008023	sest ma näen sinus mürgist sappi ja ülekohtu köidikut . ”
44008024	Siimon vastas : ” Anuge teie minu pärast Jehoovat , et mu peale ei tuleks midagi sellest , mida te olete öelnud . ”
44008025	Kui nad olid siis põhjalikult tunnistust andnud ja rääkinud Jehoova sõna , pöördusid nad tagasi Jeruusalemma , kuulutades head sõnumit paljudes samaarlaste külades .
44008026	Ent Jehoova ingel ütles Filippusele : ” Tõuse ja mine lõuna poole sellele teele , mis läheb Jeruusalemmast alla Gazasse . ” ( See on kõrbetee . )
44008027	Seepeale ta tõusis ja läks , ning vaata , seal oli üks Etioopia eunuhh , etiooplaste kuningannale kandakele alluv võimukandja , kes vastutas kogu tema vara eest . See oli käinud Jeruusalemmas Jumalat kummardamas ,
44008028	kuid oli nüüd tagasiteel ja istus oma vankris ning luges kuuldavalt prohvet Jesajat .
44008029	Siis ütles vaim Filippusele : ” Mine selle vankri juurde ja jää sinna . ”
44008030	Filippus jooksis selle kõrvale ning kuulis , et ta loeb häälega prohvet Jesajat , ja ta küsis : ” Kas sa sellest ka aru saad , mida sa loed ? ”
44008031	Tema ütles : ” Kuidas ma võiksin aru saada , kui keegi mind ei juhata ? ” Ja ta palus Filippusel peale tulla ja enda kõrvale istuda .
44008032	Aga pühakirja lõik , mida ta kuuldavalt luges , oli see : ” Nagu lammas viidi ta tappa , ja nagu tall , kes oma pügaja ees on vait , nii ei ava ka tema oma suud .
44008033	Tema alandamise ajal jäeti ta ilma õiglasest kohtuotsusest . Kes jutustab tema põlvnemise üksikasjadest ? Sest tema elu võetakse ära maa pealt . ”
44008034	Selle peale ütles eunuhh Filippusele : ” Ma palun sind : kelle kohta räägib prohvet seda ? Kas enda või kellegi teise kohta ? ”
44008035	Filippus avas oma suu , ja alustades sellest kirjakohast , kuulutas ta temale head sõnumit Jeesusest .
44008036	Kui nad nüüd mööda teed edasi läksid , jõudsid nad ühe veekogu äärde ja eunuhh ütles : ” Vaata , vesi ! Mis takistab , et mind ei võiks ristida ? ”
44008038	Seejärel käskis ta vankri peatada , ja nad mõlemad läksid alla vette , nii Filippus kui ka eunuhh , ja ta ristis tema .
44008039	Kui nad olid veest välja tulnud , juhtis Jehoova vaim Filippuse kiiresti minema , ja eunuhh ei näinud teda enam , kuna ta jätkas rõõmuga oma teekonda .
44008040	Kuid Filippus leiti olevat Asdodis , ja ta käis selle maa-ala läbi ning jätkas hea sõnumi kuulutamist kõigis linnades , kuni jõudis Kaisareasse .
44009001	Aga Saulus , kes ikka veel paiskas ähvardusi Issanda jüngrite vastu ja tahtis neid tappa , läks ülempreestri juurde
44009002	ja küsis temalt kirju Damaskuse sünagoogide jaoks , et tuua seotuna Jeruusalemma igaüks , kelle ta leiab kuuluvat selle Tee pooldajate hulka , nii mehi kui ka naisi .
44009003	Kui ta nüüd oli sinna minemas ja lähenes Damaskusele , lõi tema ümber äkitselt särama valgus taevast
44009004	ning ta kukkus maha ja kuulis , kuidas üks hääl talle ütles : ” Saulus , Saulus , miks sa mind taga kiusad ? ”
44009005	Ta ütles : ” Kes sa oled , Isand ? ” Tema vastas : ” Mina olen Jeesus , keda sa taga kiusad .
44009006	Kuid tõuse ja mine linna , ja sulle öeldakse , mis sa pead tegema . ”
44009007	Need mehed aga , kes olid teekonnal koos temaga , seisid sõnatult ; nad kuulsid küll hääle kõla , kuid ei näinud kedagi .
44009008	Ent Saulus tõusis maast üles , ja kuigi ta silmad olid lahti , ei näinud ta midagi . Seetõttu talutasid nad teda kättpidi ja viisid Damaskusesse .
44009009	Ja kolm päeva ei näinud ta midagi , ning ta ei söönud ega joonud .
44009010	Damaskuses oli keegi jünger nimega Hananias , ja Issand ütles talle nägemuses : ” Hananias ! ” Tema vastas : ” Siin ma olen , Issand . ”
44009011	Issand ütles talle : ” Tõuse , mine tänavale , mida nimetatakse Sirgeks , ja otsi Juuda majast üles Tarsose mees , kelle nimi on Saulus . Sest vaata , ta palvetab ,
44009012	ja ta on nägemuses näinud , kuidas mees nimega Hananias tuleb sisse ja paneb oma käed tema peale , et ta nägemise tagasi saaks . ”
44009013	Ent Hananias vastas : ” Issand , ma olen paljudelt selle mehe kohta kuulnud , kui palju halba ta on teinud sinu pühadele Jeruusalemmas .
44009014	Ja peapreestrid on andnud talle voli siduda siin kinni kõik , kes hüüavad appi sinu nime . ”
44009015	Aga Issand ütles talle : ” Asu teele , sest see mees on mul valitud anum , et ta kannaks minu nime nii rahvaste kui ka kuningate ja Iisraeli poegade ette .
44009016	Sest ma näitan talle selgesti , kui palju tal tuleb kannatada minu nime pärast . ”
44009017	Siis läks Hananias ära ja astus sinna majja ning pani oma käed tema peale ja ütles : ” Saulus , vend , see Issand Jeesus , kes ilmus sulle teel , mida mööda sa tulid , on mu saatnud , et sa võiksid nägemise tagasi saada ja täituda püha vaimuga . ”
44009018	Sedamaid langes tema silmadelt justkui soomuseid ja ta sai nägemise tagasi ; ja ta tõusis ning ristiti ,
44009019	seejärel ta sõi ja sai jõudu . Ta jäi mõneks päevaks jüngrite juurde Damaskusesse ,
44009020	ja ta hakkas otsekohe sünagoogides kuulutama Jeesusest , et tema ongi Jumala Poeg .
44009021	Ent kõik , kes teda kuulsid , hämmastusid ja ütlesid : ” Kas see pole mitte see mees , kes kiusas Jeruusalemmas raevukalt taga neid , kes seda nime appi hüüavad , ja kas ta ei tulnud siia just selleks , et nad seotuna peapreestrite juurde viia ? ”
44009022	Aga Saulus sai üha vägevamaks ja viis Damaskuses elavad juudid hämmingusse , tõestades loogiliselt , et see ongi Kristus .
44009023	Kui nüüd oli kulunud üsna palju päevi , võtsid juudid üheskoos nõuks ta ära tappa .
44009024	Ent nende salanõu tema vastu sai Saulusele teatavaks . Aga nad valvasid hoolega nii päeval kui öösel ka väravaid , et teda tappa .
44009025	Seepärast võtsid ta jüngrid tema ja lasid ta öösel läbi müüriava korviga alla .
44009026	Jõudnud Jeruusalemma , püüdis ta jüngritega liituda ; kuid nad kõik kartsid teda , sest nad ei uskunud , et ta on jünger .
44009027	Siis tuli Barnabas talle appi ja viis ta apostlite juurde ning jutustas neile üksikasjalikult , kuidas Saulus oli teel Issandat näinud ja et see oli temaga rääkinud , ja kuidas ta oli Damaskuses julgesti rääkinud Jeesuse nimel .
44009028	Ja Saulus jäi nende juurde , elas Jeruusalemmas oma igapäevast elu ja rääkis julgesti Issanda nimel ;
44009029	ja ta rääkis ja väitles kreeka keelt kõnelevate juutidega . Aga need püüdsid teda ära tappa .
44009030	Kui vennad sellest teada said , tõid nad ta alla Kaisareasse ja saatsid ära Tarsosesse .
44009031	Siis saabus kogudusele kõikjal Judeas ja Galileas ja Samaarias rahuaeg , nii et see sai end üles ehitada ; ja kuna kogudus käis Jehoova kartuses ja püha vaimu lohutuses , kasvas see jätkuvalt .
44009032	Kui nüüd Peetrus oli kõiki paiku läbi käimas , tuli ta ka alla pühade juurde , kes elasid Lüddas .
44009033	Sealt leidis ta mehe nimega Aineas , kes oli lamanud kanderaamil kaheksa aastat , sest ta oli halvatud .
44009034	Ja Peetrus ütles talle : ” Aineas , Jeesus Kristus teeb su terveks . Tõuse ja sea oma voodi korda ! ” Ta tõusiski otsekohe .
44009035	Ja teda nägid kõik Lüdda ja Saaroni tasandiku elanikud ning nad pöördusid Issanda poole .
44009036	Aga Joppes oli keegi jünger nimega Tabiita , mis tõlgituna on Dorkas . See naine tegi palju häid tegusid ja jagas rohkesti halastusande .
44009037	Ent neil päevil juhtus , et ta jäi haigeks ja suri . Ta pesti ja pandi ülemisse tuppa .
44009038	Et nüüd Lüdda oli Joppe lähedal , siis jüngrid , kuuldes , et Peetrus on selles linnas , saatsid kaks meest tema juurde teda anuma : ” Palun tule kõhklemata meie juurde . ”
44009039	Seepeale Peetrus tõusis ja läks nendega kaasa . Ja kui nad kohale jõudsid , juhatasid nad ta ülemisse tuppa ; ja kõik lesknaised tulid tema juurde , nutsid ning näitasid paljusid alusrõivaid ja pealisrõivaid , mis Dorkas oli valmistanud , kui ta oli veel koos nendega .
44009040	Peetrus aga saatis kõik välja , laskus põlvili , palvetas , pöördus siis surnukeha poole ja ütles : ” Tabiita , tõuse üles ! ” Naine avas silmad , ja märganud Peetrust , tõusis ta istukile .
44009041	Peetrus andis talle käe , aitas ta püsti ja kutsus pühad ja lesknaised ning näitas neile , et ta elab .
44009042	See sai teatavaks üle kogu Joppe , ja paljud hakkasid uskuma Issandasse .
44009043	Peetrus jäi Joppesse üsna paljudeks päevadeks , peatudes nahaparkija Siimoni juures .
44010001	Aga Kaisareas oli keegi mees nimega Korneelius , nõndanimetatud Itaalia väeüksuse ohvitser ,
44010002	kes austas ja kartis Jumalat koos kogu oma majarahvaga ning andis rahvale palju halastusande ja anus pidevalt Jumalat .
44010003	Ühel päeval umbes üheksandal tunnil nägi ta nägemuses selgesti Jumala inglit , kes tuli tema juurde ja ütles : ” Korneelius ! ”
44010004	Mees vaatas teda ainiti ja ütles kohkunult : ” Mis on , Isand ? ” Ta ütles temale : ” Su palved ja halastusannid on tõusnud meenutusena Jumala ette .
44010005	Saada nüüd mehed Joppesse ja kutsu enda juurde see Siimon , kelle lisanimi on Peetrus .
44010006	Ta on külas ühe nahaparkija , kellegi Siimoni juures , kelle maja on mere ääres . ”
44010007	Niipea kui temaga rääkinud ingel oli lahkunud , kutsus ta nende hulgast , kes olid pidevalt tema teenistuses , kaks majateenrit ja ühe jumalakartliku sõduri
44010008	ning rääkis neile kõigest ja saatis nad Joppesse .
44010009	Järgmisel päeval , kui nad olid teel ja lähenesid linnale , läks Peetrus umbes kuuendal tunnil maja katusele palvetama .
44010010	Aga tal läks kõht väga tühjaks ja ta tahtis süüa . Senikaua kui toitu valmistati , langes ta transsi
44010011	ja nägi , et taevas oli avatud ja sealt laskus alla mingi anum , otsekui suur linane riie , mida nelja nurka pidi maa peale alla lasti ;
44010012	ja selles oli igasuguseid maa neljajalgseid ja roomajaid ning taeva linde .
44010013	Ja ta kuulis häält : ” Tõuse , Peetrus , tapa ja söö ! ”
44010014	Aga Peetrus ütles : ” Ei mingil juhul , Issand , sest ma pole kunagi söönud midagi rüvedat ega ebapuhast . ”
44010015	Ja see hääl rääkis temaga taas , teist korda : ” Ära nimeta enam rüvedaks seda , mille Jumal on puhastanud . ”
44010016	Nii juhtus ka kolmandat korda , ja kohe seejärel võeti anum üles taevasse .
44010017	Kui nüüd Peetrus oli seesmiselt suures segaduses , et mida tema nähtud nägemus võiks tähendada , siis vaata , Korneeliuse saadetud mehed , kes olid otsinud üles Siimoni maja , seisid värava taga .
44010018	Ja nad hõikasid ning küsisid , kas Siimon , lisanimega Peetrus , on seal külaliseks .
44010019	Kui Peetrus nägemuse üle endamisi aru pidas , ütles vaim : ” Vaata , kolm meest otsivad sind .
44010020	Aga tõuse , mine alla ja asu teele koos nendega , ilma vähimagi kõhkluseta , sest mina olen nad saatnud . ”
44010021	Siis Peetrus läks alla meeste juurde ja ütles : ” Vaata , mina olengi see , keda te otsite . Mis põhjusel te siin olete ? ”
44010022	Nad ütlesid : ” Ohvitser Korneelius , õiglane ja jumalakartlik mees , kellel on hea maine kogu juudi rahva seas , sai püha ingli kaudu Jumalalt juhendid kutsuda sind oma majja ja kuulata , mis sul on öelda . ”
44010023	Seejärel kutsus ta nad sisse ja võõrustas neid . Järgmisel päeval ta tõusis ja läks koos nendega , ja mõned vennad Joppest läksid temaga kaasa .
44010024	Päev hiljem jõudis ta Kaisareasse . Korneelius muidugi ootas neid ning ta oli kutsunud kokku oma sugulased ja lähimad sõbrad .
44010025	Kui Peetrus tuli , läks Korneelius talle vastu , langes maha tema jalgade ette ja kummardas .
44010026	Aga Peetrus tõstis ta püsti , öeldes : ” Tõuse üles ! Mina olen ju samuti inimene . ”
44010027	Ja temaga vesteldes läks ta sisse ning leidis , et palju inimesi on kokku tulnud ,
44010028	ja ta ütles neile : ” Te teate hästi , et juudil pole lubatud seltsida teist päritolu inimesega või minna tema juurde , ja siiski on Jumal mulle näidanud , et ma ei tohiks pidada ühtki inimest rüvedaks või ebapuhtaks .
44010029	Nii ma siis tulin vastuvaidlemata , kui mind kutsuti . Seepärast soovin ma nüüd teada , mis põhjusel te mind kutsusite . ”
44010030	Seepeale ütles Korneelius : ” Arvestades praegusest tunnist neli päeva tagasi , olin ma palvetamas oma majas üheksandal tunnil , vaata , kui üks mees säravas rüüs seisis minu ees
44010031	ja ütles : ’ Korneelius , sinu palvet on kuulda võetud ja su halastusannid on Jumalal meeles .
44010032	Saada seepärast sõna Joppesse ja kutsu Siimon , kelle lisanimi on Peetrus . Ta viibib külalisena nahaparkija Siimoni majas mere ääres . ’
44010033	Seepärast ma lasin kohe sind kutsuda , ja sa tegid hästi , et tulid . Ja nüüd me oleme kõik siin Jumala ees , et kuulda kõike , mida Jehoova on käskinud sul öelda . ”
44010034	Seepeale avas Peetrus suu ja ütles : ” Nüüd ma tõepoolest mõistan , et Jumal ei ole erapoolik ,
44010035	vaid iga rahva hulgast on talle meelepärane see , kes teda kardab ja teeb , mis on õige .
44010036	Ta saatis sõna Iisraeli poegadele , kuulutades neile head sõnumit rahust Jeesus Kristuse kaudu , kes on kõikide Isand .
44010037	Te teate seda , millest räägiti üle kogu Judea , alates Galileast , pärast Johannese kuulutatud ristimist ,
44010038	nimelt seda , mis puudutab Naatsaretist pärit Jeesust , kuidas Jumal võidis ta püha vaimu ja väega , ning ta käis maa läbi , tehes head ja tervendades kõiki neid , keda Kurat rõhus ; sest Jumal oli temaga .
44010039	Ja meie oleme kõige tunnistajad , mida ta tegi nii juutide maal kui ka Jeruusalemmas ; aga nad ka tapsid tema , pannes ta rippuma posti külge .
44010040	Sellesama äratas Jumal kolmandal päeval üles ja laskis tal saada avalikuks ,
44010041	mitte küll kogu rahvale , vaid Jumala poolt varem määratud tunnistajatele , meile , kes me sõime ja jõime koos temaga pärast seda , kui ta oli surmast üles tõusnud .
44010042	Samuti käskis ta meil rahvale kuulutada ja põhjalikult tunnistust anda , et tema on see , kelle Jumal on seadnud kohtumõistjaks elavate ja surnute üle .
44010043	Temast tunnistavad kõik prohvetid , et igaüks , kes temasse usub , saab tema nime kaudu patud andeks . ”
44010044	Kui Peetrus alles sellest rääkis , langes püha vaim kõigi peale , kes seda sõna kuulsid .
44010045	Ja ustavaid mehi , kes olid Peetrusega kaasa tulnud ja kes olid ümberlõigatute seast , valdas hämmastus , sest püha vaimu kingitus valati välja ka teistest rahvastest inimeste peale .
44010046	Sest nad kuulsid neid rääkimas teisi keeli ja ülistamas Jumalat . Siis ütles Peetrus :
44010047	” Kas keegi võib keelata vett , et ei ristitaks neid , kes on saanud püha vaimu niisamuti nagu meie ? ”
44010048	Siis käskis ta nad ristida Jeesus Kristuse nimel . Seejärel palusid nad tal mõneks päevaks nende juurde jääda .
44011001	Nüüd kuulsid Judeas olevad apostlid ja vennad , et ka teistest rahvastest inimesed on Jumala sõna vastu võtnud .
44011002	Kui siis Peetrus tuli üles Jeruusalemma , hakkasid ümberlõikamise toetajad temaga vaidlema ,
44011003	öeldes , et ta oli läinud ümberlõikamata meeste majja ja söönud koos nendega .
44011004	Selle peale hakkas Peetrus neile kõike üksikasjalikult selgitama , öeldes :
44011005	” Ma olin Joppe linnas palvetamas ja nägin transis olles nägemust , et taevast laskus alla mingi anum , otsekui suur linane riie , mida nelja nurka pidi alla lasti , ja see tuli otse minu juurde .
44011006	Ma vaatasin seda ainiti ja nägin maa neljajalgseid ja metsloomi ja roomajaid ning taeva linde .
44011007	Samuti kuulsin ma üht häält mulle ütlemas : ’ Tõuse , Peetrus , tapa ja söö ! ’
44011008	Aga ma ütlesin : ’ Ei mingil juhul , Issand , sest ma pole kunagi võtnud suu sisse midagi rüvedat ega ebapuhast . ’
44011009	Teist korda ütles hääl taevast : ’ Ära nimeta enam rüvedaks seda , mille Jumal on puhastanud . ’
44011010	See juhtus ka kolmandat korda , ja kõik tõmmati jälle üles taevasse .
44011011	Ja vaata , samal hetkel seisid selle maja ees , kus me olime , kolm meest , kes olid Kaisareast minu juurde saadetud .
44011012	Seepeale ütles vaim mulle , et ma läheksin ilma vähimagi kõhkluseta nendega kaasa . Aga need kuus venda tulid samuti koos minuga ja me läksime selle mehe majja .
44011013	Too jutustas meile , kuidas ta oli näinud inglit oma majas seismas ja ütlemas : ’ Saada mehed Joppesse ja lase kutsuda Siimon , kelle lisanimi on Peetrus ,
44011014	ja tema räägib teile , kuidas sina ja kogu su majarahvas võite pääseda . ’
44011015	Aga kui ma rääkima hakkasin , langes nende peale püha vaim , just nagu see langes alguses ka meie peale .
44011016	Siis meenus mulle , et Issand ütles ikka : ’ Johannes ristis küll veega , aga teid ristitakse püha vaimuga . ’
44011017	Seega , kui Jumal andis sellesama kingituse neile , nagu ta andis ka meile , kes me oleme uskunud Issand Jeesus Kristusesse , siis kes olen mina , et oleksin võinud takistada Jumalat ? ”
44011018	Kui nad nüüd neid asju kuulsid , jäid nad rahule ja ülistasid Jumalat , öeldes : ” Järelikult on Jumal andnud ka teistest rahvastest inimestele võimaluse oma patte kahetseda , et nad saaksid elu . ”
44011019	Siis need , kes olid laiali pillutatud Stefanose surmaga alanud tagakiusamise tõttu , jõudsid isegi Foiniikiasse ja Küprosele ja Antiookiasse , kuid nad ei rääkinud sõna kellelegi muule kui ainult juutidele .
44011020	Ent nende hulgas olid mõned Küprose ja Küreene mehed , kes tulid Antiookiasse ja hakkasid rääkima kreeka keelt kõnelevate inimestega , kuulutades head sõnumit Issand Jeesusest .
44011021	Pealegi oli nendega Jehoova käsi ning suur hulk inimesi sai usklikuks ja pöördus Issanda poole .
44011022	Jutt nendest jõudis Jeruusalemmas oleva koguduse kõrvu , ja nad saatsid Barnabase Antiookiasse .
44011023	Kui ta saabus ja Jumala ärateenimata heldust nägi , sai ta rõõmsaks ja hakkas neid kõiki julgustama , et nad jääksid Issandale kindla südamega ustavaks ;
44011024	sest ta oli hea mees ning täis püha vaimu ja usku . Ja üsna suur hulk rahvast hakkas uskuma Issandasse .
44011025	Seejärel ta läks Tarsosesse , et Saulus üles otsida ,
44011026	ja olles ta leidnud , tõi ta tema Antiookiasse . Siis oli nii , et nad käisid terve aasta koguduses koos ja õpetasid üsna suurt hulka rahvast , ja Antiookias hakati jüngreid jumalikul juhtimisel esimest korda nimetama kristlasteks .
44011027	Neil päevil aga tuli Jeruusalemmast alla Antiookiasse prohveteid .
44011028	Üks neist , kelle nimi oli Agabos , tõusis ja andis vaimu kaudu teada , et kogu asustatud maa peale on tulemas suur näljahäda , mis Claudiuse ajal tõesti ka juhtus .
44011029	Seetõttu otsustasid jüngrid saata Judeas elavatele vendadele abi , igaüks oma võimaluste kohaselt ;
44011030	ja nii nad tegidki , saates kõik Barnabase ja Sauluse kaudu vanematele .
44012001	Umbes sel ajal hakkas kuningas Herodes tegutsema , et mõningatele koguduses halba teha .
44012002	Ta tappis mõõgaga Jaakobuse , Johannese venna .
44012003	Nähes , et see juutidele meeldis , arreteeris ta ka Peetruse . ( See oli just hapnemata leibade püha ajal . )
44012004	Ja võtnud ta kinni , pani ta tema vanglasse ja andis üle neljale neljamehelisele sõdurite rühmale , et need teda vahetustega valvaksid , kuna ta kavatses tema pärast paasapüha rahva ette tuua .
44012005	Niisiis hoiti Peetrust vangis , kogudus aga palus tema pärast tuliselt Jumalat .
44012006	Just enne seda , kui Herodes kavatses ta rahva ette tuua , sel ööl magas Peetrus kahe ketiga aheldatuna kahe sõduri vahel , ja valvurid ukse ees valvasid vanglat .
44012007	Aga vaata , korraga seisis Jehoova ingel tema kõrval , ja vangikongis säras valgus . Ta müksas Peetrusele vastu külge , äratas ta üles ja ütles : ” Tõuse ruttu üles ! ” Ja ahelad langesid tema käte ümbert maha .
44012008	Ingel ütles talle : ” Pane endale vöö vööle ja seo sandaalid jalga . ” Seda ta tegigi . Viimaks ütles ta temale : ” Pane pealisrõivas selga ja tule minu järel . ”
44012009	Ja ta läks välja ning käis tema järel , aga ta ei teadnud , et see , mis ingli kaudu juhtus , oli päriselt . Ta arvas hoopis , et näeb nägemust .
44012010	Nad möödusid esimesest vahipostist ja teisest ning jõudsid raudvärava juurde , mis viis linna , ja see avanes neile iseenesest . Ja kui nad olid väljunud , läksid nad mööda üht tänavat , ja otsekohe lahkus ingel tema juurest .
44012011	Kui Peetrus oli toibunud , ütles ta : ” Nüüd ma tõesti tean , et Jehoova saatis oma ingli ja vabastas mu Herodese käest ja kõigest , mida juudi rahvas ootas . ”
44012012	Olles selle üle järele mõelnud , läks ta majja , kus elas Maarja , kes oli Johannese , lisanimega Markuse ema , ning kuhu üsna paljud olid kokku tulnud ja palvetasid .
44012013	Kui ta värava uksele koputas , tuli seda kuuldes sinna teenijatüdruk nimega Roode ,
44012014	ja kui see oli Peetruse hääle ära tundnud , siis rõõmu pärast ei teinud ta väravat lahti , vaid jooksis sisse ja teatas , et Peetrus seisab värava taga .
44012015	Nad ütlesid talle : ” Sa oled hulluks läinud . ” Aga tüdruk kinnitas ikka ja jälle , et ta on seal . Nad ütlesid : ” See on tema ingel . ”
44012016	Aga Peetrus muudkui koputas . Kui nad avasid , nägid nad teda ja olid hämmastunud .
44012017	Kuid ta andis neile käega märku , et nad vait jääksid , ja jutustas neile üksikasjalikult , kuidas Jehoova oli ta vanglast välja toonud , ning ütles : ” Teatage sellest Jaakobusele ja vendadele . ” Seepeale läks ta välja ning suundus teise paika .
44012018	Kui saabus päev , olid sõdurid üpris ärevil selle pärast , mis siis õigupoolest Peetrusega oli juhtunud .
44012019	Herodes otsis teda hoolega , ja kui ta teda ei leidnud , kuulas ta valvurid üle ning käskis nad karistamiseks ära viia ; ja ta läks Judeast alla Kaisareasse ning jäi sinna mõneks ajaks .
44012020	Ent ta oli vihane Tüürose ja Siidoni elanike peale . Seepärast tulid need ühel meelel tema juurde , ja olles veennud Blastost , kes oli kuningakojas vastutaval kohal , hakkasid nad rahu paluma , sest nende maad varustas toiduga kuninga maa .
44012021	Aga kindlaksmääratud päeval pani Herodes endale selga kuningliku rüü ning istus kohtunikutoolile ja hakkas neile kõnet pidama .
44012022	Kokkutulnud rahvas hakkas seepeale karjuma : ” See on jumala , mitte inimese hääl ! ”
44012023	Otsekohe lõi teda Jehoova ingel , sest ta ei andnud au Jumalale ; ja ussid sõid ta ära ning ta suri .
44012024	Aga Jehoova sõna aina kasvas ja levis .
44012025	Kui nüüd Barnabas ja Saulus olid abi Jeruusalemma kohale toimetanud ja seoses sellega kõik lõpule viinud , pöördusid nad tagasi ja võtsid endaga kaasa Johannese , kelle lisanimi on Markus .
44013001	Antiookia koguduses oli prohveteid ja õpetajaid : Barnabas ja Simeon , keda kutsuti Nigeriks , ja Luukius Küreenest ning Manaeen , kes oli hariduse saanud koos piirkonnavalitseja Herodesega , ja Saulus .
44013002	Kui nad Jehoovat teenisid ja paastusid , ütles püha vaim : ” Eraldage mulle teiste hulgast Barnabas ja Saulus tegema tööd , milleks ma olen nad kutsunud . ”
44013003	Siis nad paastusid ja palvetasid ja panid oma käed nende peale ning lasid neil minna .
44013004	Nii läksid need püha vaimu poolt teele saadetud mehed alla Seleukeiasse ja purjetasid sealt Küprosele .
44013005	Ja kui nad jõudsid Salamisesse , hakkasid nad juutide sünagoogides Jumala sõna kuulutama . Neil oli abiliseks kaasas ka Johannes .
44013006	Kui nad olid käinud läbi kogu saare kuni Pafoseni , kohtasid nad üht meest , kes oli nõid ja valeprohvet , juut nimega Barjeesus ,
44013007	ja see oli koos prokonsul Sergius Paulusega , kes oli intelligentne mees . Tema kutsus Barnabase ja Sauluse enda juurde , sest ta soovis väga kuulda Jumala sõna .
44013008	Aga Elümas , nõid ( mida tema nimi tõlkes tähendabki ) , hakkas neile vastu , püüdes prokonsulit usust eemale hoida .
44013009	Saulus , kes on ka Paulus , sai täis püha vaimu , vaatas talle teraselt otsa
44013010	ja ütles : ” Oh sind , kes sa oled täis igasugust pettust ja igasugust alatust , sa Kuradi poeg , kõige õige vaenlane , kas sa kord juba ei lõpeta Jehoova õigete teede väänamist ?
44013011	Seepärast , vaata , Jehoova käsi on sinu peal ja sa jääd pimedaks ega näe mõnda aega päikesevalgust . ” Otsekohe langeski tema peale paks udu ja pimedus ning ta käis ringi , otsides kedagi , kes teda kättpidi talutaks .
44013012	Kui siis prokonsul nägi , mis oli juhtunud , sai ta usklikuks , sest ta oli hämmastunud Jehoova õpetusest .
44013013	Mehed , kes olid koos Paulusega , läksid Pafosest merele ja jõudsid Pergesse Pamfüülias , kuid Johannes lahkus neist ja pöördus tagasi Jeruusalemma .
44013014	Nemad aga läksid Pergest edasi ja jõudsid Pisiidia Antiookiasse , ning läinud hingamispäeval sünagoogi , võtsid istet .
44013015	Pärast Seaduse ja Prohvetite ettelugemist saatsid sünagoogi ülemad neile teate : ” Mehed , vennad , kui teil on rahvale öelda mõni julgustav sõna , siis öelge . ”
44013016	Seepeale Paulus tõusis , viipas käega ja ütles : ” Mehed , iisraellased ja teie , kes kardate Jumalat , kuulake !
44013017	Selle Iisraeli rahva Jumal valis meie esiisad välja , ja ta ülendas selle rahva nende võõrsiloleku ajal Egiptusemaal ning tõi nad sealt välja oma ülestõstetud käsivarrega .
44013018	Ja umbes nelikümmend aastat talus ta kõrbes nende käitumist .
44013019	Kui ta oli hävitanud seitse Kaananimaa rahvast , jaotas ta nende maa liisu abil —
44013020	kõik see toimus umbes neljasaja viiekümne aasta jooksul . Pärast seda andis ta neile kohtumõistjaid kuni prohvet Saamuelini .
44013021	Ent sealt alates nõudsid nad endale kuningat , ja Jumal andis neile Sauli , Kiisi poja , mehe Benjamini suguharust , neljakümneks aastaks .
44013022	Ja pärast tema tagandamist tõstis ta neile kuningaks Taaveti , kelle kohta ta tunnistas ja ütles : ’ Ma olen leidnud Taaveti , Iisai poja , mehe , kes on mu südame järgi , kes teeb kõik , mida ma tahan . ’
44013023	Selle mehe järglaste hulgast on Jumal oma tõotuse kohaselt toonud Iisraelile päästja , Jeesuse ,
44013024	pärast seda , kui Johannes oli tema tuleku eel avalikult kuulutanud kogu Iisraeli rahvale ristimist kahetsuse märgiks .
44013025	Aga oma elutee lõpul rääkis Johannes : ’ Kelleks te mind peate ? Mina ei ole see . Aga vaata , pärast mind tuleb keegi , kelle jalast ma pole väärt sandaalegi lahti siduma . ’
44013026	Mehed , vennad , Aabrahami soo pojad ja need teie seas , kes te kardate Jumalat , meile on saadetud sõna sellest päästest .
44013027	Sest Jeruusalemma elanikud ja nende ülemad ei tundnud teda ära , ent oma kohtumõistmisega viisid nad täide Prohvetite ütlused , mida loetakse ette igal hingamispäeval ,
44013028	ja ehkki nad ei leidnud midagi , mis oleks surma väärt , nõudsid nad Pilatuselt , et ta hukataks .
44013029	Kui nad olid siis teoks teinud kõik , mis tema kohta oli kirjutatud , võtsid nad ta postilt maha ja panid mälestushauda .
44013030	Aga Jumal äratas ta surmast üles ;
44013031	ja paljude päevade jooksul näitas ta end neile , kes olid läinud koos temaga Galileast üles Jeruusalemma ja kes on nüüd rahva ees tema tunnistajad .
44013032	Ja nii me kuulutamegi teile head sõnumit tõotuse kohta , mis anti esiisadele ,
44013033	et Jumal on selle täielikult täitnud meie , nende laste jaoks , äratades üles Jeesuse ; nagu on ka kirjutatud teises laulus : ’ Sina oled mu poeg , minust on täna saanud su Isa . ’
44013034	Ja seda , et ta on tema üles äratanud surmast , nii et ta ei pea enam pöörduma tagasi kõdunemisse , on ta väljendanud niiviisi : ’ Ma osutan ustavalt teile Taavetile tõotatud truud armastust . ’
44013035	Seepärast ütleb ta ka ühes teises laulus : ’ Sa ei luba oma lojaalsel näha kõdunemist . ’
44013036	Sest Taavet täitis oma põlvkonna ajal Jumala tahet , vajus surmaunne ning pandi oma esiisade juurde , ja tema nägi kõdunemist .
44013037	See aga , kelle Jumal üles äratas , ei näinud kõdunemist .
44013038	Seepärast olgu teil teada , vennad , et tema kaudu kuulutatakse teile pattude andeksandmist ;
44013039	ja et tema kaudu igaüks , kes usub , tunnistatakse süütuks kõigest sellest , millest teid ei saa süütuks tunnistada Moosese seaduse alusel .
44013040	Seepärast vaadake ette , et teie peale ei tuleks see , mida on öeldud Prohvetites :
44013041	’ Vaadake seda , te põlastajad , imestage ja kaduge , sest ma teen ühe teo teie päevil , teo , mida te mingil juhul ei usuks , isegi kui keegi teile sellest üksikasjalikult jutustaks ’ . ”
44013042	Kui nad nüüd olid väljumas , hakkasid inimesed anuma , et neid asju räägitaks neile ka järgmisel hingamispäeval .
44013043	Siis pärast sünagoogis toimunud koosolekut järgnesid paljud juudid ja proselüüdid , kes Jumalat kummardasid , Paulusele ja Barnabasele , kes nendega kõnelesid ja hakkasid neid innustama , et nad hoiaksid kõvasti kinni Jumala ärateenimata heldusest .
44013044	Järgmisel hingamispäeval tuli peaaegu terve linn kokku , et kuulda Jehoova sõna .
44013045	Rahvahulka nähes muutusid juudid väga kadedaks ja hakkasid teotavate sõnadega Paulusele vastu vaidlema .
44013046	Seepeale ütlesid Paulus ja Barnabas julgesti : ” Jumala sõna tuli rääkida esmalt teile . Aga kuna teie selle eemale tõukate ega arva ennast väärivat igavest elu , siis vaata , me pöördume rahvaste poole .
44013047	Jehoova ongi meil seda teha käskinud , öeldes : ’ Ma olen sind pannud rahvastele valguseks , et sa oleksid päästeks maa ääreni ’ . ”
44013048	Kui teistest rahvastest inimesed seda kuulsid , said nad rõõmsaks ja hakkasid ülistama Jehoova sõna , ja kõik need , kellel oli igavese elu suhtes õige südamehoiak , said usklikuks .
44013049	Lisaks levis Jehoova sõna kogu ümberkaudsel alal .
44013050	Aga juudid ässitasid üles lugupeetud naisi , kes Jumalat kummardasid , ja linna tähtsamaid mehi , ning õhutasid Pauluse ja Barnabase tagakiusamist ja ajasid nad oma maa-ala piiridest välja .
44013051	Nemad raputasid tolmu oma jalgadelt nende vastu ja läksid Ikoonioni .
44013052	Ja jüngrid olid edaspidigi täis rõõmu ja püha vaimu .
44014001	Ikoonionis läksid nad üheskoos juutide sünagoogi ja kõnelesid seal nii , et suur hulk juute ja kreeklasi hakkas uskuma .
44014002	Kuid need juudid , kes ei uskunud , ässitasid ja kihutasid teistest rahvastest inimeste hinged üles vendade vastu .
44014003	Seepärast viibisid nad seal päris kaua aega ja rääkisid julgesti autoriteediga , mille olid saanud Jehoovalt , kes kinnitas sõnumit oma ärateenimata helduse kohta sellega , et tõi nende käte läbi esile tundemärke ja endeid .
44014004	Aga rahvahulk linnas jagunes kaheks : ühed olid juutide ja teised apostlite poolt .
44014005	Siis kavatsesid nii teistest rahvastest inimesed kui ka juudid koos oma ülematega neid mõnitada ja kividega visata ,
44014006	kuid nemad said sellest teada ning põgenesid Lükaoonia linnadesse Lüstrasse ja Derbesse ja nende ümbruskonda
44014007	ning jätkasid hea sõnumi kuulutamist seal .
44014008	Lüstras aga istus üks vigaste jalgadega mees , kes oli olnud jalutu emaihust saadik ega olnud kunagi kõndinud .
44014009	Tema kuulas Pauluse kõnet ning kui Paulus talle tähelepanelikult otsa vaatas ja nägi , et tal oli usku terveks saada ,
44014010	ütles ta temale valju häälega : ” Tõuse jalule ! ” Ja see hüppas püsti ning hakkas kõndima .
44014011	Nähes , mida Paulus oli teinud , tõstsid rahvahulgad häält ja ütlesid lükaoonia keeles : ” Jumalad on inimeste sarnaseks saanud ja alla meie juurde tulnud ! ”
44014012	Ja nad nimetasid Barnabast Zeusiks ja Paulust Hermeseks , sest tema oli see , kes põhiliselt kõneles .
44014013	Ja linna ääres asuva Zeusi templi preester tõi väravate juurde pulle ja vanikuid ning soovis koos rahvahulkadega ohvreid tuua .
44014014	Aga kui apostlid Barnabas ja Paulus seda kuulsid , käristasid nad oma pealisriided lõhki ja sööstsid rahva sekka ning hüüdsid :
44014015	” Mehed , miks te seda teete ? Meiegi oleme inimesed , kellel on samasugused puudused nagu teil , ja me kuulutame teile head sõnumit , et te pöörduksite nende tühisuste juurest elava Jumala poole , kes on teinud taeva ja maa ja mere ning kõik , mis neis on .
44014016	Varasemate põlvkondade ajal lubas ta küll kõigil rahvastel käia nende oma teedel ,
44014017	kuid ta pole siiski jätnud andmata endast tunnistust , tehes head , andes teile vihma taevast , viljarikkaid aegu ja külluslikult toitu ning täites teie südame rõõmuga . ”
44014018	Ja niiviisi rääkides suutsid nad suurivaevu rahvahulki tagasi hoida , et need neile ei ohverdaks .
44014019	Kuid Antiookiast ja Ikoonionist tuli juute , kes veensid rahvahulki , ning nad viskasid Paulust kividega ja lohistasid ta linnast välja , pidades teda surnuks .
44014020	Ent kui jüngrid olid tema ümber kogunenud , tõusis ta püsti ja läks linna . Järgmisel päeval läks ta koos Barnabasega Derbesse .
44014021	Ja kui nad olid sellele linnale head sõnumit kuulutanud ning teinud üsna palju inimesi jüngriteks , pöördusid nad tagasi Lüstrasse , Ikoonioni ja Antiookiasse ,
44014022	kinnitasid jüngrite hingi , julgustasid neid jääma ususse ja ütlesid : ” Et jõuda Jumala kuningriiki , tuleb meil läbida palju raskusi . ”
44014023	Lisaks määrasid nad neile igas koguduses ametisse vanemaid , ning olles palvetanud ja paastunud , jätsid nad nemad Jehoova hoolde , kellesse need olid hakanud uskuma .
44014024	Ja nad läksid läbi Pisiidia ning tulid Pamfüüliasse ,
44014025	ja kui nad olid rääkinud Jumala sõna Perges , läksid nad alla Ataaliasse .
44014026	Sealt purjetasid nad Antiookiasse , kus neid oli jäetud Jumala ärateenimata helduse hoolde tegema seda tööd , mille nad nüüdseks olid lõpetanud .
44014027	Kui nad olid pärale jõudnud ja koguduse kokku kutsunud , jutustasid nad , mida kõike Jumal oli nende kaudu teinud ja et ta oli rahvastele avanud usu ukse .
44014028	Ja nad jäid jüngrite juurde pikemaks ajaks .
44015001	Ja Judeast tuli alla mõningaid , kes hakkasid vendi õpetama : ” Kui te ei lase end Moosese kombe kohaselt ümber lõigata , siis teid ei päästeta . ”
44015002	Aga kui see tekitas Pauluse ja Barnabase ning nende vahel üsna palju lahkmeelt ja vaidlemist , otsustasid nad , et Paulus ja Barnabas ning mõned teised nende hulgast lähevad selle vaidluse pärast üles Jeruusalemma apostlite ja vanemate juurde .
44015003	Niisiis saatis kogudus neid natuke maad , seejärel jätkasid mehed oma teed läbi Foiniikia ja Samaaria ning jutustasid üksikasjalikult teistest rahvastest inimeste pöördumisest , ja sellega tegid nad kõigile vendadele suurt rõõmu .
44015004	Jeruusalemma jõudes võtsid kogudus , apostlid ja vanemad neid lahkesti vastu ning nad rääkisid , mida kõike Jumal nende kaudu oli teinud .
44015005	Ent mõned variseride sektist , kes olid saanud usklikuks , tõusid oma kohtadelt püsti ja ütlesid : ” Neid tuleb ümber lõigata ja käskida Moosese seadusest kinni pidada . ”
44015006	Siis tulid apostlid ja vanemad kokku seda küsimust arutama .
44015007	Kui selle üle oli palju vaieldud , tõusis Peetrus püsti ja ütles neile : ” Mehed , vennad , te teate hästi , et juba alguspäevil tegi Jumal teie hulgas selle valiku , et minu suu kaudu kuuleksid teistest rahvastest inimesed head sõnumit ja usuksid ;
44015008	ja Jumal , kes tunneb südant , andis oma tunnistuse , andes neile püha vaimu just nagu meilegi .
44015009	Ja ta ei teinud mingit vahet meie ja nende vahel , vaid puhastas nende südamed usu kaudu .
44015010	Miks te siis panete nüüd Jumalat proovile , surudes jüngrite kaela iket , mida ei meie esiisad ega ka me ise ei suutnud kanda ?
44015011	Seevastu meie loodame pääseda Issand Jeesuse ärateenimata helduse kaudu , samal kombel nagu needki inimesed . ”
44015012	Seepeale vaikisid kõik kohalviibijad ning jäid kuulama Barnabast ja Paulust , kes rääkisid paljudest tundemärkidest ja imedest , mida Jumal nende kaudu rahvaste seas oli teinud .
44015013	Kui nad rääkimise olid lõpetanud , võttis sõna Jaakobus , öeldes : ” Mehed , vennad , kuulake mind !
44015014	Simeon on põhjalikult rääkinud , kuidas Jumal pööras esimest korda tähelepanu rahvastele , et võtta nende seast rahvas oma nimele .
44015015	Ja sellega on kooskõlas Prohvetite sõnad , nagu on kirjutatud :
44015016	’ Pärast seda ma tulen tagasi ja ehitan uuesti üles Taaveti lagunenud koja , ehitan üles selle varemed ja püstitan selle uuesti ,
44015017	et need , kes neist inimestest järele jäävad , võiksid tõsimeeli otsida Jehoovat koos teistest rahvastest inimestega , koos rahvaga , keda kutsutakse minu nime järgi , ütleb Jehoova , kes teeb seda ,
44015018	mis on teada ammusest ajast . ’
44015019	Seepärast on minu otsuseks mitte valmistada raskusi neile , kes rahvaste hulgast Jumala poole pöörduvad ,
44015020	vaid kirjutada neile , et nad hoiduksid ebajumalatega saastatud asjadest ja hoorusest ja lämbunust ja verest .
44015021	Sest juba muistsetest aegadest on Moosesel olnud igas linnas neid , kes teda kuulutavad , sest sünagoogides loetakse teda ette igal hingamispäeval . ”
44015022	Siis apostlid ja vanemad koos terve kogudusega arvasid heaks valida endi seast mehed — nimelt Juuda , keda kutsuti Barsabaseks , ja Siilase , kes olid vendade seas eestvedajad — ja saata need Antiookiasse koos Pauluse ja Barnabasega ,
44015023	ning nad saatsid nendega kaasa sellise kirja : ” Apostlitelt ja vanematelt , vendadelt , Antiookia ja Süüria ja Kiliikia vendadele , kes on rahvaste seast : tervitusi !
44015024	Kuna me oleme kuulnud , et mõned meie hulgast on oma jutuga teid rahutuks teinud ja püüavad teie hingi segadusse ajada , ehkki me pole neile mingeid juhendeid andnud ,
44015025	siis oleme jõudnud üksmeelele ja arvanud heaks valida mehi , et saata need teie juurde koos meie armsate Barnabase ja Paulusega ,
44015026	meestega , kes on seadnud oma hinge ohtu meie Issanda Jeesus Kristuse nime pärast .
44015027	Me saadame seetõttu Juuda ja Siilase , et ka nemad teataksid teile sedasama suusõnal .
44015028	Sest püha vaim ja meie oleme arvanud heaks mitte panna teie peale muud koormat kui vaid need hädavajalikud asjad :
44015029	hoiduda ebajumalatele ohverdatust ja verest ja lämbunutest ja hoorusest . Kui te end hoolsasti kõige selle eest hoiate , läheb teil hästi . Olge terved ! ”
44015030	Nii saadeti nad teele ja nad läksid alla Antiookiasse , kus nad kutsusid vennad kokku ja andsid neile kirja üle .
44015031	Lugenud selle läbi , rõõmustasid need saadud julgustuse pärast .
44015032	Juudas ja Siilas aga , kuna nemadki olid prohvetid , rääkisid vendadele palju julgustussõnu ja kinnitasid neid .
44015033	Kui nad olid seal mõnda aega viibinud , lasksid vennad neil rahuga minna nende juurde , kes olid nad saatnud .
44015035	Ent Paulus ja Barnabas jäid veel Antiookiasse ning õpetasid ja kuulutasid koos paljude teistega head sõnumit , Jehoova sõna .
44015036	Mõne päeva pärast ütles Paulus Barnabasele : ” Lähme kindlasti tagasi ja külastame vendi kõigis linnades , kus me kuulutasime Jehoova sõna , et näha , kuidas neil läheb . ”
44015037	Barnabas aga otsustas kaasa võtta ka Johannese , keda hüüti Markuseks .
44015038	Kuid Pauluse arvates polnud kohane teda kaasa võtta , kuna ta oli Pamfüülias nende juurest lahkunud ega olnud läinud koos nendega tööle .
44015039	Seepeale puhkes äge tüli , nii et nad läksid üksteisest lahku ; ja Barnabas võttis endaga Markuse ning purjetas Küprosele .
44015040	Paulus valis Siilase ja asus teele , pärast seda kui vennad olid ta Jehoova ärateenimata helduse hoolde jätnud .
44015041	Siis läks ta läbi Süüria ja Kiliikia , kinnitades kogudusi .
44016001	Nii saabus ta Derbesse ja samuti Lüstrasse . Ja vaata , seal oli keegi jünger nimega Timoteos , uskliku juudi naise poeg , aga tema isa oli kreeklane ,
44016002	ja nii Lüstra kui ka Ikoonioni vennad rääkisid tema kohta head .
44016003	Paulus avaldas soovi , et ta temaga kaasa tuleks , ning ta võttis tema ja lõikas ta ümber juutide pärast , kes olid neis paigus , sest need kõik teadsid , et ta isa oli kreeklane .
44016004	Kui nad nüüd rändasid linnast linna , andsid nad sealolijatele edasi määrused , mida tuli pidada ja mille kohta apostlid ja vanemad olid Jeruusalemmas otsuse teinud .
44016005	Seetõttu said kogudused usus aina tugevamaks ja kasvasid arvuliselt päevast päeva .
44016006	Samuti läksid nad läbi Früügia ja Galaatiamaa , sest püha vaim keelas neil rääkida sõna Aasia provintsis .
44016007	Kui nad siis alla Müüsiasse jõudsid , üritasid nad minna Bitüüniasse , aga Jeesuse vaim ei lubanud .
44016008	Siis rändasid nad läbi Müüsia ja tulid alla Troasesse .
44016009	Ja öösel sai Paulus nägemuse : keegi Makedoonia mees seisis ja anus teda : ” Tule üle Makedooniasse ja aita meid ! ”
44016010	Niipea kui ta seda nägemust oli näinud , püüdsime minna edasi Makedooniasse , olles jõudnud järeldusele , et Jumal on meid kutsunud kuulutama head sõnumit nendele .
44016011	Seepärast läksime Troasest merele ja tulime otseteed Samotraakesse , aga järgmisel päeval Neapolisesse ,
44016012	ja sealt Filippisse , Rooma kolooniasse , mis on Makedoonia selle piirkonna tähtsaim linn . Me jäime sellesse linna , viibides seal mõned päevad .
44016013	Ja hingamispäeval läksime väravast välja jõe äärde , kus oli meie teada palvetamiskoht ; ning me istusime ja hakkasime rääkima kokkutulnud naistega .
44016014	Ja üks naine nimega Lüüdia , purpurimüüja Tüatiira linnast , kes kummardas Jumalat , oli kuulamas , ja Jehoova avas täielikult tema südame , nii et ta pani tähele , mida Paulus rääkis .
44016015	Kui nüüd tema ja ta majarahvas olid ristitud , ütles ta anudes : ” Kui te arvate , et ma olen Jehoovale ustav , siis tulge minu majja ning jääge sinna . ” Ja ta lausa käis meile peale , et me tuleksime .
44016016	Ja juhtus nii , et kui olime minemas palvetamiskohta , tuli meile vastu üks teenijatüdruk , kelles oli vaim , ennustamise deemon . Tüdruk tõi ennustamiskunstiga oma isandatele palju kasu .
44016017	Ta käis muudkui Pauluse ja meie järel ning karjus : ” Need inimesed on kõigekõrgema Jumala orjad , kes kuulutavad teile pääsemise teed ! ”
44016018	Seda tegi ta palju päevi . Lõpuks Paulus tüdis sellest , pöördus ümber ja ütles vaimule : ” Ma käsin sind Jeesus Kristuse nimel temast välja minna . ” Ja see läks välja selsamal tunnil .
44016019	Kui tema isandad nägid , et neil pole enam lootust kasu saada , võtsid nad Pauluse ja Siilase kinni ning vedasid nad turuplatsile ülemate juurde ,
44016020	ja olles viinud nad võimukandjate ette , ütlesid nad : ” Need inimesed , juudid , tekitavad meie linnas palju segadust ,
44016021	ja nad kuulutavad kombeid , mida meil pole lubatud omaks võtta ega järgida , kuna me oleme roomlased . ”
44016022	Ja rahvahulk tõusis üheskoos nende vastu ; ja kui võimukandjad olid neil pealisriided seljast rebinud , käskisid nad neid vitstega peksta .
44016023	Nad andsid neile palju hoope , heitsid nad seejärel vanglasse ja käskisid vangivalvuril neid hoolega valvata .
44016024	Kuna ta sai sellise korralduse , heitis ta nad sisemisse vanglasse ja pani nende jalad pakku .
44016025	Aga kesköö paiku Paulus ja Siilas palvetasid ning kiitsid Jumalat lauluga , ja vangid kuulsid neid .
44016026	Järsku toimus suur maavärin , nii et vangla vundament rappus . Otsekohe avanesid kõik uksed ja kõikide ahelad läksid lahti .
44016027	Kui vangivalvur unest ärkas ja nägi , et vangla uksed on lahti , tõmbas ta mõõga ja kavatses end tappa , arvates , et vangid on põgenenud .
44016028	Paulus aga hüüdis valju häälega : ” Ära tee endale viga , sest me kõik oleme siin ! ”
44016029	Seepeale palus valvur valgust ja tormas sisse ning langes värisedes Pauluse ja Siilase ette maha .
44016030	Ja ta tõi nad välja ning ütles : ” Isandad , mida ma pean tegema , et pääseda ? ”
44016031	Nad ütlesid : ” Usu Issand Jeesusesse , siis sa pääsed , sina ja su majarahvas . ”
44016032	Ja nad rääkisid Jehoova sõna temale ja kõigile , kes olid tema majas .
44016033	Ja ta võttis nad sel öötunnil endaga kaasa ja pesi nende haavad ; ning viivitamata ristiti tema ja ta majarahvas , eranditult kõik .
44016034	Seejärel viis ta nad oma majja ja kattis neile laua , ning ta tundis koos kogu oma majarahvaga suurt rõõmu , et ta oli nüüd Jumalasse uskuma hakanud .
44016035	Kui saabus päev , saatsid võimukandjad välja korrakaitsjad , et need ütleksid : ” Lase need inimesed vabaks . ”
44016036	Ja vangivalvur ütles nende sõnad Paulusele edasi : ” Võimukandjad on saatnud siia mehed , et teid vabastataks . Seepärast tulge nüüd välja ja minge rahuga oma teed . ”
44016037	Kuid Paulus ütles neile : ” Nad on ilma kohut mõistmata avalikult peksnud meid , kes me oleme Rooma kodanikud , ning on heitnud meid vanglasse ; ja kas nad ajavad meid nüüd salaja välja ? Ei , nii ei lähe ! Tulgu nad ise ja viigu meid välja . ”
44016038	Korrakaitsjad ütlesid need sõnad võimukandjatele edasi . Kui nood kuulsid , et need mehed on Rooma kodanikud , lõid nad kartma .
44016039	Seepeale nad tulid ja anusid neid , ning olles nad välja toonud , palusid neil linnast lahkuda .
44016040	Aga nad tulid vanglast välja ja läksid Lüüdia poole , ning nähes vendi , julgustasid nad neid ja läksid teele .
44017001	Nüüd rändasid nad läbi Amfipolise ja Apolloonia ning jõudsid Tessaloonikasse , kus oli juutide sünagoog .
44017002	Seal läks Paulus nende juurde sisse , nagu tal kombeks oli , ja kolmel hingamispäeval arutles ta nendega pühakirja põhjal ,
44017003	selgitades ja tõestades viidete abil , et Kristus pidi kannatama ja surmast üles tõusma , ja öeldes : ” Tema ongi Kristus , see Jeesus , keda ma teile kuulutan . ”
44017004	Selle tulemusena hakkasid mõned neist uskuma ning liitusid Pauluse ja Siilasega , samuti suur hulk kreeklasi , kes kummardasid Jumalat , ja üsna palju mõjukaid naisi .
44017005	Aga juudid , kes said kadedaks , võtsid endaga kaasa mõned kurjad mehed turul logelejate hulgast ja moodustasid rahvajõugu ning ajasid linna mässama . Ja nad tungisid Jaasoni majja ning otsisid neid , et tuua nad rahvasumma keskele .
44017006	Kui nad neid ei leidnud , vedasid nad Jaasoni ja mõned vennad linna juhtide ette , karjudes : ” Need mehed , kes on pööranud pea peale kogu asustatud maa , on nüüd ka siin ,
44017007	ja Jaason on nad külalislahkelt vastu võtnud . Ja kõik need mehed hakkavad vastu keisri määrustele , öeldes , et on üks teine kuningas , Jeesus . ”
44017008	Seda kuuldes sattusid rahvahulk ja linna juhid ärevusse ,
44017009	ning olles esmalt võtnud Jaasonilt ja teistelt küllaldase tagatise , lasid nad neil minna .
44017010	Niipea kui saabus öö , saatsid vennad Pauluse ja Siilase Beroiasse , ja kui need kohale jõudsid , läksid nad juutide sünagoogi .
44017011	Sealsed juudid olid üllameelsemad kui need , kes olid Tessaloonikas , sest nad olid eriti innukad sõna vastu võtma , uurides hoolega iga päev pühakirjast , kas need asjad on nii .
44017012	Seepärast said paljud neist usklikuks , samuti üsna suur hulk lugupeetud kreeka naisi ja mehi .
44017013	Aga kui Tessaloonika juudid said teada , et Paulus kuulutab Jumala sõna ka Beroias , tulid nad sinnagi , et rahvamasse üles ässitada ja rahutuks teha .
44017014	Siis saatsid vennad Pauluse otsekohe ära , et ta läheks mere äärde , aga nii Siilas kui ka Timoteos jäid sinna .
44017015	Ent Pauluse saatjad viisid ta Ateenasse ja lahkusid , olles saanud Siilase ja Timoteose jaoks käsu , et need tuleksid tema juurde nii kiiresti kui võimalik .
44017016	Kui nüüd Paulus oli neid Ateenas ootamas , ärritus ta vaim temas , sest ta nägi , et linn on täis ebajumalaid .
44017017	Seepärast hakkas ta arutlema sünagoogis juutide ja teistega , kes Jumalat kummardasid , samuti iga päev turuplatsil nendega , kes juhtusid seal olema .
44017018	Kuid mõned epikuurlaste ja stoikute filosoofid hakkasid temaga vaidlema . Mõned ütlesid : ” Mida see lobasuu tahab öelda ? ” Teised : ” Paistab , et ta kuulutab võõraid jumalusi . ” Nii rääkisid nad sellepärast , et ta kuulutas head sõnumit Jeesusest ja ülestõusmisest .
44017019	Seetõttu võtsid nad ta kinni ja viisid Areopaagile ning ütlesid : ” Kas me võiksime teada saada , mis uus õpetus see on , millest sa räägid ?
44017020	Sest sa esitad mõtteid , mis on meie kõrvadele võõrad . Seepärast me tahame teada , mida need asjad peavad tähendama . ”
44017021	Tegelikult ei kulutanudki ateenlased ja seal viibivad muulased oma vaba aega muule kui millegi uue rääkimisele või kuulamisele .
44017022	Paulus seisis nüüd keset Areopaagi ja ütles : ” Ateena mehed , ma näen kõiges , et teil paistab olevat jumaluste ees suurem kartus kui teistel .
44017023	Näiteks olen ma ringi käies ja hoolega teie pühi paiku vaadeldes leidnud ka ühe altari , millele on kirjutatud : ’ Tundmatule Jumalale . ’ Mida teie nüüd andunult austate kui tundmatut , seda kuulutan mina teile .
44017024	Jumal , kes on teinud maailma ja kõik , mis siin on , Tema , kes on taeva ja maa Isand , ei ela templites , mis on kätega tehtud ,
44017025	ka ei hoolitseta tema eest inimkätega , nagu oleks tal midagi vaja , sest ta ise annab kõigile elu ja õhu ja kõik .
44017026	Ja ta on teinud ühest inimesest kõik rahvad , et need elaksid kogu maa pinnal , ning on seadnud määratud ajad ja kindlad piirid inimeste elupaikadele ,
44017027	et nad otsiksid Jumalat , kas või käsikaudu , ja tõesti leiaksid ta , ehkki ta ei ole tegelikult kaugel mitte ühestki meist .
44017028	Sest tänu temale on meil elu ja me liigume ja oleme olemas , nagu ka mõned teie poeedid on öelnud : ’ Sest ka meie põlvneme temast . ’
44017029	Kuna me siis põlvneme Jumalast , ei peaks me arvama , et see jumalik olend on kulla või hõbeda või kivi sarnane nagu miski , mille inimene on kunstipäraselt oma kujutlusvõime abil valmis teinud .
44017030	On tõsi , et Jumal on selliseid teadmatuse aegu sallinud , aga nüüd räägib ta inimestele , et neil kõigil tuleks oma patte kahetseda , kus nad ka ei elaks .
44017031	Sest ta on seadnud päeva , mil tema eesmärgiks on mõista kohut asustatud maa üle õigluses mehe läbi , kelle ta on määranud , ja ta on andnud kõigile tagatise sellega , et on tema surmast üles äratanud . ”
44017032	Kuuldes aga surnute ülesäratamisest , hakkasid mõned pilkama , kuid teised ütlesid : ” Me kuulame sind selles asjas veel teinegi kord . ”
44017033	Nii läks Paulus nende keskelt ära ,
44017034	aga mõned mehed ühinesid temaga ja said usklikuks , nende seas ka Areopaagi kohtunik Dionüüsios ja üks naine nimega Damaris ning peale nende veel teisigi .
44018001	Pärast seda lahkus ta Ateenast ja tuli Korintosesse .
44018002	Ja ta leidis ühe Pontosest pärit juudi nimega Akvila , kes oli hiljuti tulnud Itaaliast , ja tema naise Priskilla , sest Claudius oli käskinud kõigil juutidel Roomast lahkuda . Nii ta siis läks nende juurde
44018003	ja kuna tal oli nendega sama amet , jäi ta nende koju , ja nad tegid tööd , sest nad olid ameti poolest telgitegijad .
44018004	Aga igal hingamispäeval esitas ta sünagoogis kõne ning veenis juute ja kreeklasi .
44018005	Kui nüüd Siilas ja Timoteos Makedooniast alla tulid , asus Paulus agaralt sõnaga tegelema , andes juutidele tunnistust , tõestamaks , et Jeesus ongi Kristus .
44018006	Aga kui nad talle jätkuvalt vastupanu osutasid ja põlastavalt rääkisid , raputas ta oma riideid ja ütles neile : ” Teie veri tulgu teie pea peale . Mina olen puhas . Nüüdsest alates lähen ma teistest rahvastest inimeste juurde . ”
44018007	Seetõttu lahkus ta sealt ja läks ühe mehe majja , kelle nimi oli Titius Justus ja kes kummardas Jumalat ning kelle maja oli sünagoogi kõrval .
44018008	Aga sünagoogi ülem Krispus hakkas uskuma Issandasse , samuti kogu tema majarahvas . Ja paljud korintlased , kes sõnumit kuulsid , said usklikuks ja nad ristiti .
44018009	Lisaks ütles Issand öösel Paulusele nägemuses : ” Ära karda , vaid räägi edasi ja ära ole vait ,
44018010	sest mina olen sinuga ja keegi ei ründa sind , et sulle halba teha ; sest mul on selles linnas palju rahvast . ”
44018011	Nii jäi ta sinna aastaks ja kuueks kuuks , õpetades nende seas Jumala sõna .
44018012	Sel ajal kui Gallio oli Ahhaia prokonsul , tõusid juudid üksmeelselt Pauluse vastu , viisid ta kohtunikutooli ette
44018013	ja ütlesid : ” See mees veenab seadusvastaselt inimesi kummardama Jumalat teistmoodi . ”
44018014	Ent kui Paulus tahtis suu lahti teha , ütles Gallio juutidele : ” Kui see oleks tõesti mingi süütegu või kuritegu , oh juudid , siis oleks mul põhjust teid kannatlikult ära kuulata .
44018015	Aga kui tegemist on vaidlustega sõnade ja nimede ja teie seaduse pärast , siis vaadake ise . Mina ei taha olla kohtumõistja neis asjus . ”
44018016	Seejärel ajas ta nad kohtunikutooli juurest ära .
44018017	Siis haarasid nad kõik kinni sünagoogi ülemast Soostenesest ja hakkasid teda kohtunikutooli ees peksma . Kuid Gallio ei hoolinud sellest vähimatki .
44018018	Ent pärast seda , kui Paulus oli viibinud seal veel üsna palju päevi , jättis ta vendadega hüvasti ja asus purjetama Süüria poole ning Priskilla ja Akvila olid koos temaga . Ja Kenkreas oli ta lasknud oma juuksed lühikeseks lõigata , sest ta oli andnud tõotuse .
44018019	Nii jõudsid nad Efesosse ja ta jättis nad sinna , aga ta ise läks sünagoogi ja arutles juutidega .
44018020	Kuigi nad palusid teda korduvalt , et ta jääks kauemaks , ei olnud ta nõus ,
44018021	vaid jättis nendega hüvasti ja ütles : ” Ma tulen teie juurde veel tagasi , kui Jehoova tahab . ” Ja ta läks Efesosest merele
44018022	ning tuli alla Kaisareasse . Seejärel läks ta üles ja tervitas kogudust ning läks siis alla Antiookiasse .
44018023	Ja kui ta oli viibinud seal mõnda aega , läks ta ära ja käis paigast paika läbi kogu Galaatiamaa ja Früügia , kinnitades kõiki jüngreid .
44018024	Efesosse tuli aga üks Apollose-nimeline juut , kes oli pärit Aleksandriast , kõneosav mees , ja tundis hästi pühakirja .
44018025	Talle oli suuliselt õpetatud Jehoova teed , ja et ta oli vaimu mõjul tuline , rääkis ja õpetas ta õigesti Jeesusest , kuid tundis ainult Johannese ristimist .
44018026	Ja see mees hakkas sünagoogis julgesti kõnelema . Kui Priskilla ja Akvila teda kuulsid , võtsid nad ta enda juurde ja seletasid talle Jumala tee täpsemini ära .
44018027	Kuna ta nüüd tahtis minna Ahhaiasse , kirjutasid vennad sealsetele jüngritele , kutsudes neid üles teda lahkesti vastu võtma . Kui ta siis sinna jõudis , oli ta suureks abiks neile , kes olid Jumala ärateenimata helduse tõttu uskuma hakanud ;
44018028	sest ta tõestas innuga kõigi ees põhjalikult , et juudid eksivad , ja näitas pühakirja abil , et Jeesus on Kristus .
44019001	Sel ajal kui Apollos oli Korintoses , läks Paulus läbi sisemaa ja tuli alla Efesosse ning leidis mõned jüngrid ;
44019002	ja ta ütles neile : ” Kas te saite püha vaimu , kui te uskuma hakkasite ? ” Nad ütlesid talle : ” Me pole kunagi kuulnud pühast vaimust . ”
44019003	Ja ta küsis : ” Millise ristimisega teid siis ristiti ? ” Nad ütlesid : ” Johannese ristimisega . ”
44019004	Paulus ütles : ” Johannes ristis sellise ristimisega , mis oli kahetsuse märgiks , ja ütles rahvale , et nad usuksid sellesse , kes tuleb pärast teda , see tähendab Jeesusesse . ”
44019005	Seda kuuldes lasksid nad end ristida Issand Jeesuse nimel .
44019006	Ja kui Paulus oma käed nende peale pani , tuli nende peale püha vaim ning nad hakkasid rääkima keeli ja prohvetlikult kõnelema .
44019007	Kokku oli neid umbes kaksteist meest .
44019008	Ta läks sünagoogi ja rääkis julgelt kolm kuud , pidades kõnesid ja esitades veenvaid argumente Jumala kuningriigi kohta .
44019009	Aga kui mõned tegid südame kõvaks ega uskunud , vaid rääkisid rahva ees Teest halvustavalt , tõmbus ta neist eemale ja eraldas neist jüngrid ning pidas iga päev kõnesid Türannose kooli auditooriumis .
44019010	See kestis kaks aastat , nii et kõik , kes elasid Aasia provintsis , said kuulda Issanda sõna , nii juudid kui ka kreeklased .
44019011	Ja Jumal tegi Pauluse käte läbi erakordselt vägevaid tegusid ,
44019012	nii et tema keha pealt toodi isegi riidelappe ja põllesid põdejatele ning haigused lahkusid neist ja kurjad vaimud läksid välja .
44019013	Kuid mõned ringirändavad juudid , kes tegelesid deemonite väljaajamisega , üritasid samuti nimetada Issand Jeesuse nime nende juures , kelles olid kurjad vaimud , öeldes : ” Ma vannutan teid Jeesuse nimel , keda Paulus kuulutab . ”
44019014	Seda tegid ühe juudi peapreestri Skeua seitse poega .
44019015	Ent kuri vaim vastas neile : ” Ma tunnen Jeesust ja Paulus on mulle tuttav , aga kes teie sellised olete ? ”
44019016	Seepeale inimene , kelles oli kuri vaim , hüppas neile kallale , sai nende üle üksteise järel võimust ja võitis nad ära , nii et nad põgenesid alasti ja haavatuna sellest majast välja .
44019017	See sai teatavaks kõigile , nii juutidele kui ka kreeklastele , kes elasid Efesoses ; ja neid kõiki haaras hirm ning Issand Jeesuse nime ülistati aina edasi .
44019018	Ja paljud neist , kes olid saanud usklikuks , tulid ja tunnistasid oma teod üles ning andsid neist avalikult teada .
44019019	Tõesti , üsna suur hulk neid , kes tegelesid maagiaga , tõid oma raamatud kokku ja põletasid need ära kõikide ees . Ja nende hind arvestati kokku ning leiti , et need olid väärt viiskümmend tuhat hõbetükki .
44019020	Nii kasvas Jehoova sõna võimsasti ja avaldas tugevat mõju .
44019021	Pärast neid sündmusi otsustas Paulus oma vaimus , et kui ta on Makedooniast ja Ahhaiast läbi läinud , rändab ta Jeruusalemma , ning ütles : ” Kui ma olen sinna jõudnud , pean nägema ka Roomat . ”
44019022	Seepärast saatis ta Makedooniasse kaks oma abilist , Timoteose ja Erastose , aga ta ise jäi veel mõneks ajaks Aasia provintsi .
44019023	Just sel ajal tekkis seal Tee pärast üsna suur rahutus .
44019024	Sest üks mees nimega Demeetrios , hõbesepp , tõi Artemise templi hõbekujukeste valmistamisega käsitöölistele palju kasu ;
44019025	ja tema kogus nad kokku , samuti teised sama töö tegijad , ja ütles : ” Mehed , te teate hästi , et meie jõukus on tulnud sellest ärist .
44019026	Samuti te näete ja kuulete , kuidas mitte ainult Efesoses , vaid peaaegu kogu Aasia provintsis on see Paulus veennud märkimisväärselt suurt hulka rahvast ja muutnud nende arvamust , öeldes , et need , mida kätega tehakse , ei olegi jumalad .
44019027	Pealegi on oht , et mitte ainult meie amet ei satu põlu alla , vaid et ka suure jumalanna Artemise templit ei peeta enam millekski ning isegi tema hiilgus , mida kummardab kogu Aasia provints ja asustatud maa , võib peagi kaduda . ”
44019028	Kui inimesed seda kuulsid ja said täis viha , hakkasid nad karjuma : ” Suur on efeslaste Artemis ! ”
44019029	Siis tekkis kogu linnas segadus , ja ühel meelel tormasid nad teatrisse , vedades endaga kaasa makedoonlased Gaiuse ja Aristarhose , Pauluse reisikaaslased .
44019030	Paulus aga tahtis minna rahva keskele , kuid jüngrid ei lubanud .
44019031	Isegi mõned pidustuste ja mängude korraldajad , kes suhtusid temasse sõbralikult , saatsid talle sõna ja palusid teda , et ta end teatrisse minekuga ohtu ei seaks .
44019032	Asi oli nii , et ühed karjusid üht ja teised teist , sest rahvakogunemisel valitses segadus ja suurem osa neist ei teadnudki , mis põhjusel nad olid kokku tulnud .
44019033	Siis tõid nad üheskoos rahvahulga seast välja Aleksandrose , kelle juudid ette lükkasid ; Aleksandros viipas käega ja tahtis hakata rahva ees kaitsekõnet pidama .
44019034	Aga kui nad aru said , et ta on juut , tõstsid nad kõik kisa ja karjusid umbes kaks tundi : ” Suur on efeslaste Artemis ! ”
44019035	Kui linnahaldur oli lõpuks rahvahulga maha rahustanud , ütles ta : ” Efesose mehed , kas inimeste seas on tõesti kedagi , kes ei teaks , et efeslaste linn on suure Artemise ja taevast mahalangenud kuju templivalvur ?
44019036	Kuna keegi ei saa sellele vastu vaielda , siis on teil kohane säilitada rahu ja mitte tegutseda tormakalt .
44019037	Te olete ju toonud siia need mehed , kes pole ei templiröövlid ega meie jumalanna teotajad .
44019038	Kui nüüd Demeetriosel ja temaga koos olevatel käsitöölistel on kellegi vastu kaebust , siis selleks peetakse kohtupäevi ja on olemas prokonsulid ; süüdistagu nad üksteist seal .
44019039	Aga kui teil on midagi nende vastu lisaks sellele , tuleb selle üle otsustada korralisel rahvakoosolekul .
44019040	Sest meid ähvardab tõesti oht , et meid hakatakse täna toimunu pärast mässus süüdistama , ilma et meil oleks mingit põhjust , millega seda möllu õigustada . ”
44019041	Ja seda öelnud , saatis ta rahvakogunemise laiali .
44020001	Kui nüüd lärm oli vaibunud , lasi Paulus kutsuda jüngrid , ja kui ta oli neid julgustanud ning nendega hüvasti jätnud , asus ta teele Makedooniasse .
44020002	Olles läinud läbi nendest paikadest ja julgustanud paljude sõnadega sealolijaid , tuli ta Kreekasse .
44020003	Ja kui ta oli viibinud seal kolm kuud ning mõtles purjetada Süüria poole , otsustas ta rännata tagasi hoopis Makedoonia kaudu , kuna juudid haudusid tema vastu salanõu .
44020004	Koos temaga olid Pürrose poeg Soopatros Beroiast , tessalooniklased Aristarhos ja Sekundus ning Gaius Derbest ja Timoteos ning Aasia provintsist Tühhikos ja Trofimos .
44020005	Need läksid ees ära ja ootasid meid Troases ,
44020006	aga meie läksime pärast hapnemata leibade päevi Filippist merele ja jõudsime viie päevaga nende juurde Troasesse ning olime seal seitse päeva .
44020007	Nädala esimesel päeval , kui olime tulnud kokku sööma , hakkas Paulus neile kõnet pidama , kuna ta kavatses järgmisel päeval lahkuda ; ja ta jätkas oma kõnet keskööni .
44020008	Seetõttu oli ülemises toas , kuhu me olime kokku tulnud , üsna palju lampe .
44020009	Akna peal istus üks noor mees nimega Eutühhos , kes jäi sügavalt magama , samal ajal kui Paulus aina edasi rääkis . Vajunud unne , kukkus ta kolmandalt korruselt alla ning kui ta üles tõsteti , oli ta surnud .
44020010	Aga Paulus läks trepist alla , kummardus tema üle ja embas teda ning ütles : ” Ärge tehke enam kära , sest tal on hing sees . ”
44020011	Nüüd läks ta trepist üles ja asus esimesena toitu võtma ja sõi , ning olles vestelnud veel mõnda aega , kuni päeva hakuni , lahkus ta viimaks .
44020012	Nii viisid nad poisi ära elusana ja olid ülimal määral lohutatud .
44020013	Me läksime siis ees laevale ja purjetasime Assosesse , kus kavatsesime Pauluse pardale võtta , sest pärast seda , kui ta oli selle kohta juhised andnud , kavatses ta ise jalgsi minna .
44020014	Kui ta nüüd meile Assosesse järele jõudis , võtsime ta pardale ja läksime Mitüleenesse ;
44020015	ja sealt järgmisel päeval edasi purjetades jõudsime Kiosega kohakuti , aga päev hiljem peatusime korraks Samosel ja sellest järgmisel päeval jõudsime Mileetosesse .
44020016	Sest Paulus oli otsustanud Efesosest mööda purjetada , et ta ei peaks viitma aega Aasia provintsis ; ta ju kiirustas , et kui võimalik , nädalatepühaks Jeruusalemma jõuda .
44020017	Ent Mileetosest saatis ta sõna Efesosse ja kutsus kokku koguduse vanemad .
44020018	Kui nad tema juurde jõudsid , ütles ta neile : ” Te teate hästi , kuidas ma esimesest päevast peale , mil ma Aasia provintsi tulin , olin kogu aeg koos teiega ,
44020019	orjates Issandat suurima alandlikkusega ja pisaratega ja katsumustega , mis tabasid mind juutide salasepitsuste tõttu ;
44020020	samal ajal ei hoidnud ma end tagasi rääkimast teile kõike kasulikku ega jätnud teid õpetamata avalikult ja majast majja .
44020021	Ent ma andsin põhjalikult tunnistust nii juutidele kui ka kreeklastele , et neil tuleb Jumala ees oma patte kahetseda ja uskuda meie Issandasse Jeesusesse .
44020022	Ja nüüd , vaata , rändan ma vaimu sunnil Jeruusalemma , ehkki ma ei tea , mis minuga seal juhtub ,
44020023	tean vaid seda , et linnast linna tunnistab püha vaim mulle aina ja ütleb , et mind ootavad ahelad ja raskused .
44020024	Siiski ma ei pea oma hinge sugugi tähtsaks , nagu oleks see mulle kallis , kui ma ainult võiksin lõpetada oma teekonna ja teenistuse , mille ma sain Issand Jeesuselt : anda põhjalikult tunnistust Jumala ärateenimata helduse heast sõnumist .
44020025	Ja nüüd , vaata , ma tean , et mitte keegi teist , kelle seas ma kuningriiki kuulutasin , ei saa enam minu nägu näha .
44020026	Seepärast kutsun ma tänasel päeval teid tunnistajaks , et ma olen puhas kõikide verest ,
44020027	sest ma pole hoidnud end tagasi rääkimast teile kõigest , mis on Jumalal nõuks .
44020028	Pöörake tähelepanu iseendale ja kogu karjale , kelle keskele püha vaim on määranud teid ülevaatajateks , karjastena hoidma Jumala kogudust , kelle ta ostis omaenda Poja verega .
44020029	Ma tean , et pärast minu äraminekut tulevad teie sekka rõhujad hundid , kes ei kohtle karja hellalt ,
44020030	ja teie endi seast tõusevad mehed , kes räägivad pööraseid asju , et vedada jüngreid enda järele .
44020031	Seetõttu püsige ärkvel ja pidage meeles , et kolm aastat , ööd ja päevad , ei ole ma lakanud pisarsilmil manitsemast igaüht teie hulgast .
44020032	Ja nüüd usaldan ma teid Jumala hoolde ja tema ärateenimata helduse sõna hoolde , mis võib teid üles ehitada ja anda teile pärandi kõigi pühitsetute seas .
44020033	Ma ei ole himustanud kellegi hõbedat ega kulda ega riideid .
44020034	Te teate ise , et nendesamade kätega olen ma hoolitsenud enda ja nende vajaduste eest , kes on olnud koos minuga .
44020035	Ma olen teile kõigiti näidanud , et nõnda vaeva nähes tuleb teil aidata nõrku ja pidada meeles Issand Jeesuse sõnu , mis ta ise ütles : ’ Andmine teeb õnnelikumaks kui saamine ’ . ”
44020036	Ja kui ta seda oli öelnud , laskus ta koos kõigi nendega põlvili ja palvetas .
44020037	Siis puhkesid nad kõik kõvasti nutma ning langesid Paulusele kaela ja andsid talle hellalt suud ,
44020038	sest eriti tegid neile haiget sõnad , mis ta oli öelnud , et nad ei saa enam tema nägu näha . Nii saatsid nad ta laeva .
44021001	Kui olime lõpuks suutnud end neist lahti rebida ja merele läinud , hoidsime otsekurssi ja jõudsime Kosile , aga järgmisel päeval Rhodosele ning sealt Patarasse .
44021002	Ja olles leidnud Foiniikiasse suunduva laeva , läksime pardale ja purjetasime minema .
44021003	Kui Küprose saar nähtavale ilmus , jätsime selle endast vasakule ja purjetasime edasi Süüria poole ning maabusime Tüüroses , sest seal pidi laeva last maha laaditama .
44021004	Me otsisime jüngrid üles ja jäime sinna seitsmeks päevaks . Aga nad ütlesid vaimu kaudu Paulusele korduvalt , et ta ei tõstaks oma jalga Jeruusalemma .
44021005	Nende päevade lõppedes lahkusime ja asusime teele , aga nemad kõik koos naiste ja lastega saatsid meid linnast välja . Ja rannas me laskusime põlvili ja palvetasime
44021006	ning jätsime üksteisega hüvasti , ja meie läksime üles laevale , aga nemad pöördusid tagasi koju .
44021007	Olles siis jõudnud merd mööda Tüürosest Ptolemaisesse , tervitasime vendi ja jäime üheks päevaks nende juurde .
44021008	Järgmisel päeval jätkasime teekonda ja saabusime Kaisareasse ning astusime sisse hea sõnumi kuulutaja Filippuse majja , kes oli üks neist seitsmest mehest , ja jäime tema juurde .
44021009	Sel mehel oli neli tütart , neitsid , kes rääkisid prohvetlikult .
44021010	Aga kui me viibisime seal üsna mitu päeva , tuli Judeast alla üks prohvet , kelle nimi oli Agabos ,
44021011	ja ta tuli meie juurde ja võttis Pauluse vöö , sidus oma jalad ja käed kinni ning ütles : ” Nii ütleb püha vaim : ’ Mehe , kellele see vöö kuulub , seovad juudid Jeruusalemmas samamoodi kinni ja annavad ta teistest rahvastest inimeste kätte ’ . ”
44021012	Kui me nüüd seda kuulsime , hakkasime koos kohalikega teda anuma , et ta ei läheks üles Jeruusalemma .
44021013	Siis vastas Paulus : ” Mis te teete , et nutate ja vaevate mu südant ? Võite olla kindlad , et ma olen valmis mitte üksnes laskma ennast siduda , vaid ka surema Jeruusalemmas Issand Jeesuse nime pärast . ”
44021014	Kui ta ei lasknud ennast ümber veenda , jäime temaga nõusse ja ütlesime : ” Sündigu Jehoova tahe . ”
44021015	Pärast neid päevi seadsime end rännakuks valmis ja hakkasime minema üles Jeruusalemma .
44021016	Aga mõned jüngrid Kaisareast tulid samuti koos meiega , et viia meid mehe juurde , kes pidi meid oma kodus võõrustama , see oli keegi Mnaason Küproselt , üks varaseid jüngreid .
44021017	Kui me Jeruusalemma jõudsime , võtsid vennad meid rõõmsalt vastu .
44021018	Järgmisel päeval aga tuli Paulus koos meiega Jaakobuse juurde , ja kohal olid ka kõik vanemad .
44021019	Ja ta tervitas neid ning hakkas üksikasjalikult jutustama , mida Jumal oli tema teenistuse kaudu rahvaste seas teinud .
44021020	Seda kuulnud , hakkasid nad Jumalat ülistama , ja ütlesid talle : ” Sa näed , vend , kui palju tuhandeid usklikke on juutide seas , ning nad kõik on Seaduse suhtes innukad .
44021021	Aga nendeni on jõudnud sinu kohta kuuldused , et sa õpetad kõiki juute rahvaste seas Moosesest ära taganema , öeldes , et nad ei lõikaks ümber oma lapsi ega järgiks pühi kombeid .
44021022	Mida siis teha ? Igatahes saavad nad kuulda , et sa oled saabunud .
44021023	Seepärast tee nii , nagu me sulle ütleme . Meil on neli meest , kes on andnud tõotuse .
44021024	Võta need mehed endaga kaasa ja puhasta end rituaalselt koos nendega ja kanna nende kulud , et nad võiksid oma pea paljaks ajada . Ja nii saab igaüks teada , et kuuldustel , mida neile on sinust räägitud , pole alust , vaid et sa elad korralikult ja järgid ka ise Seadust .
44021025	Aga mis puutub usklikesse , kes on rahvaste seast , siis me oleme andnud teada oma otsusest , et neil tuleb hoiduda ebajumalatele ohverdatust ja ka verest ja lämbunust ja hoorusest . ”
44021026	Järgmisel päeval võttis Paulus need mehed endaga kaasa ja puhastas end rituaalselt koos nendega ning läks templisse , et teada anda , millal rituaalse puhastamise päevad peavad täis saama , misjärel nende igaühe eest pidi toodama ohvriand .
44021027	Kui nüüd need seitse päeva olid lõpule jõudmas , nägid Aasiast tulnud juudid teda templis ja hakkasid kogu rahva seas segadust tekitama ning võtsid ta kinni
44021028	ja karjusid : ” Iisraeli mehed , tulge appi ! See on see mees , kes õpetab igal pool kõiki meie rahva ja Seaduse ja selle paiga vastu , ja lisaks on ta ka veel kreeklasi templisse toonud ning rüvetanud seda püha paika . ”
44021029	Sest nad olid näinud enne linnas koos temaga efeslast Trofimost ning mõtlesid , et Paulus oli toonud ta templisse .
44021030	Ja kogu linnas tekkis möll ja rahvas jooksis kokku ning nad haarasid Paulusest kinni ja vedasid ta templist välja . Ja otsekohe suleti uksed .
44021031	Ja kui nad püüdsid teda tappa , teatati väeüksuse ülemale , et kogu Jeruusalemmas valitseb segadus ;
44021032	ning sedamaid võttis too sõdurid ja ohvitserid ja jooksis alla nende juurde . Märganud väeülemat ja sõdureid , lõpetasid nad Pauluse peksmise .
44021033	Siis astus väeülem ligi , haaras temast kinni ja käskis ta kahe ketiga aheldada ning küsis , kes ta on ja mis ta on teinud .
44021034	Aga mõned rahva hulgast hakkasid karjuma üht ja teised teist . Kuna ta nüüd ei suutnud lärmi tõttu midagi selgemalt teada saada , käskis ta tema kasarmusse viia .
44021035	Ent kui ta trepile jõudis , muutus olukord selliseks , et rahvahulga vägivalla pärast tuli sõduritel teda kanda ;
44021036	sest suur hulk rahvast järgnes talle ja karjus : ” Tee talle ots peale ! ”
44021037	Kui nüüd Paulust kasarmusse viidi , ütles ta väeülemale : ” Kas ma tohin sulle midagi öelda ? ” Tema ütles : ” Kas sa oskad kreeka keelt ?
44021038	Kas sa siis polegi see egiptlane , kes enne neid päevi mässu tõstis ja neli tuhat pistodameest välja kõrbesse viis ? ”
44021039	Siis ütles Paulus : ” Ma olen tegelikult juut , pärit Kiliikiast Tarsosest , ega ole mõne tundmatu linna kodanik . Ma palun sind , luba mul rahvale kõnelda . ”
44021040	Saanud loa , viipas Paulus trepil seistes rahvale käega . Kui kõik vaikseks jäid , pöördus ta nende poole heebrea keeles , öeldes :
44022001	” Mehed , vennad ja isad , kuulake , mis mul on nüüd enda kaitseks öelda ! ”
44022002	( Aga kui nad kuulsid , et ta pöördub nende poole heebrea keeles , jäid nad veelgi vaiksemaks , ja ta ütles : )
44022003	” Ma olen juut , sündinud Kiliikia Tarsoses , kuid hariduse olen saanud selles linnas Gamaalieli jalge ees , kus mind õpetati rangelt järgima esiisade Seadust ja olema innukas Jumala suhtes , nii nagu teie kõik tänasel päeval olete .
44022004	Ja ma kiusasin taga selle Tee pooldajaid surmani , sidudes kinni ja toimetades vanglatesse nii mehi kui ka naisi ,
44022005	nagu minu kohta võib tunnistada ülempreester ja samuti terve vanemate nõukogu . Nende käest ma hankisin ka kirju vendadele Damaskuses , ja ma olin minemas sinna , et tuua seotuna Jeruusalemma ka neid , kes seal olid , et neid karistada .
44022006	Aga kui ma teel olin ja Damaskuse lähedale hakkasin jõudma , lõi keskpäeva paiku kõikjal mu ümber äkitselt särama suur valgus taevast ,
44022007	ja ma kukkusin maha ja kuulsin , kuidas üks hääl mulle ütles : ’ Saulus , Saulus , miks sa mind taga kiusad ? ’
44022008	Ma vastasin : ’ Kes sa oled , Isand ? ’ Ja ta ütles mulle : ’ Mina olen Jeesus naatsaretlane , keda sa taga kiusad . ’
44022009	Kuid mehed , kes olid koos minuga , nägid küll valgust , aga ei kuulnud selle häält , kes minuga rääkis .
44022010	Seepeale ma ütlesin : ’ Isand , mida ma pean tegema ? ’ Issand ütles mulle : ’ Tõuse , mine Damaskusesse , ja seal räägitakse sulle kõigest , mida sul on määratud teha . ’
44022011	Aga kuna ma särava valguse tõttu midagi ei näinud , siis need , kes olid koos minuga , talutasid mind kättpidi Damaskusesse .
44022012	Siis keegi Hananias , Seaduse järgi jumalakartlik mees , kelle kohta kõik sealsed juudid head rääkisid ,
44022013	tuli minu juurde , jäi mu kõrvale seisma ja ütles mulle : ’ Saulus , vend , tulgu su nägemine tagasi ! ’ Ja selsamal tunnil vaatasin ma talle otsa .
44022014	Ta ütles : ’ Meie esiisade Jumal on valinud sind , et sa õpiksid tundma tema tahet ja näeksid seda Õiget ja kuuleksid häält tema suust ,
44022015	sest sa pead olema temale tunnistaja kõigi inimeste ees sellest , mida sa oled näinud ja kuulnud .
44022016	Ja miks sa nüüd viivitad ? Tõuse , lase end ristida ja pese ära oma patud , hüüdes appi tema nime . ’
44022017	Ent kui ma olin Jeruusalemma tagasi pöördunud ja parasjagu templis palvetasin , langesin ma transsi
44022018	ja nägin teda mulle ütlevat : ’ Kiirusta ja mine ruttu Jeruusalemmast ära , sest nad ei võta vastu sinu tunnistust minu kohta . ’
44022019	Ja ma ütlesin : ’ Isand , nad teavad hästi , et ma vangistasin ja peksin ühes sünagoogis teise järel neid , kes sinusse usuvad ;
44022020	ja kui sinu tunnistaja Stefanose verd valati , seisin ma ise seal kõrval ja kiitsin selle heaks ning valvasin nende pealisriideid , kes ta ära tapsid . ’
44022021	Ja ometi ütles ta mulle : ’ Asu teele , sest ma saadan su kaugete rahvaste juurde ’ . ”
44022022	Kuni selle sõnani kuulasid nad teda , aga siis tõstsid nad häält , öeldes : ” Kõrvalda selline inimene maa pealt , sest temasugusel ei tohiks lasta elada ! ”
44022023	Ja kuna nad karjusid ja loopisid oma pealisriideid ja viskasid tolmu õhku ,
44022024	siis käskis väeülem ta kasarmusse viia ja ütles , et teda tuleb piitsa abil üle kuulata , et jõuda selgusele , mis põhjusel nad tema peale niiviisi karjuvad .
44022025	Aga kui nad olid ta piitsutamiseks kinni sidunud , ütles Paulus ohvitserile , kes seal seisis : ” Kas seadus lubab teil piitsaga peksta inimest , kes on Rooma kodanik , ja veel ilma kohtu otsuseta ? ”
44022026	Kui nüüd ohvitser seda kuulis , läks ta väeülema juurde ja teatas talle sellest , öeldes : ” Mis sa kavatsed teha ? See inimene on ju Rooma kodanik . ”
44022027	Siis läks väeülem tema juurde ja küsis : ” Ütle mulle , kas sa oled Rooma kodanik ? ” Ta vastas : ” Jah . ”
44022028	Seepeale ütles väeülem : ” Mina ostsin endale need kodanikuõigused suure rahasumma eest . ” Paulus ütles : ” Aga minul olid need juba sündides . ”
44022029	Mehed , kes pidid hakkama teda piinamisega üle kuulama , tõmbusid seetõttu otsekohe tema juurest eemale ; ja väeülem lõi kartma , olles saanud teada , et ta on Rooma kodanik , ja kuna ta oli tema kinni sidunud .
44022030	Seega laskis ta tema järgmisel päeval lahti siduda ning käskis peapreestritel ja kogu süneedriumil kokku tulla , sest ta tahtis selgusele jõuda , miks juudid teda süüdistavad . Ja ta tõi Pauluse alla ning pani nende keskele seisma .
44023001	Vaadates üksisilmi süneedriumit , ütles Paulus : ” Mehed , vennad , ma olen elanud Jumala ees täiesti puhta südametunnistusega kuni tänase päevani . ”
44023002	Seepeale käskis ülempreester Hananias neid , kes seisid tema kõrval , lüüa talle vastu suud .
44023003	Siis ütles Paulus talle : ” Küll Jumal lööb sind , sa lubjatud sein . Kas sa istud siin , et minu üle Seaduse järgi kohut mõista , ja käsid samal ajal Seadusest üle astudes mind lüüa ? ”
44023004	Kõrvalseisjad ütlesid : ” Kas sa sõimad Jumala ülempreestrit ? ”
44023005	Paulus ütles : ” Vennad , ma ei teadnud , et ta on ülempreester . Sest on kirjutatud : ’ Sa ei tohi oma rahva ülemast halvasti rääkida ’ . ”
44023006	Kui nüüd Paulus märkas , et osa neist olid saduserid , aga osa variserid , hüüdis ta süneedriumis : ” Mehed , vennad , ma olen variser ja variseri poeg ! Minu üle mõistetakse praegu kohut surnute ülestõusmislootuse pärast . ”
44023007	Selle ütluse tõttu tõusis variseride ja saduseride vahel tüli ja kogu rahvahulk jagunes kaheks .
44023008	Sest saduserid ütlevad , et pole ei ülestõusmist ega ingleid ega vaime , aga variserid tunnistavad avalikult neid kõiki .
44023009	Nii puhkes seal vali kisa ning mõned kirjatundjad variseride hulgast tõusid ja hakkasid ägedalt vaidlema , öeldes : ” Me ei leia selle mehe juures midagi halba , ent kui mõni vaim või ingel on temaga rääkinud , . . . ”
44023010	Kui nüüd tüli suureks läks , hakkas väeülem kartma , et nad rebivad Pauluse lõhki , ja käskis sõdurite salgal alla minna ning ta nende keskelt ära tõmmata ja kasarmusse tuua .
44023011	Kuid järgmisel ööl seisis Issand tema kõrval ja ütles : ” Ole hästi julge ! Sest nagu sa oled andnud minu kohta põhjalikult tunnistust Jeruusalemmas , nii pead sa andma tunnistust ka Roomas . ”
44023012	Kui nüüd saabus päev , sõlmisid juudid salaliidu ja vandusid needes , et nad ei söö ega joo enne , kui on Pauluse tapnud .
44023013	Selle vandenõuga ühines rohkem kui nelikümmend meest ;
44023014	ja nad läksid peapreestrite ja vanemate juurde ning ütlesid : ” Me oleme needes vandunud , et ei võta suutäitki toitu enne , kui oleme Pauluse tapnud .
44023015	Seepärast tehke koos süneedriumiga väeülemale selgeks , miks tal tuleks tuua ta alla teie juurde , otsekui oleks teil kavatsus tema kohta midagi täpsemalt teada saada . Aga enne kui ta kohale jõuab , oleme meie valmis ta ära tapma . ”
44023016	Ent Pauluse õepoeg sai nende varitsusplaanist kuulda ning ta tuli kohale ja läks kasarmusse ja teatas sellest Paulusele .
44023017	Siis kutsus Paulus ühe ohvitseridest enda juurde ja ütles : ” Vii see noor mees väeülema juurde , sest tal on midagi temale teatada . ”
44023018	See võttiski tema ja viis ta väeülema juurde ning ütles : ” Vang Paulus kutsus mind enda juurde ja palus , et ma tooksin selle noore mehe sinu juurde , kuna tal on sulle midagi öelda . ”
44023019	Väeülem viis ta kättpidi eemale ja küsis temalt omavahel olles : ” Mis sul on mulle teatada ? ”
44023020	Ta ütles : ” Juudid on leppinud kokku , et paluvad sul homme tuua Pauluse alla süneedriumisse , otsekui kavatseksid nad tema kohta midagi täpsemalt teada saada .
44023021	Ära ainult lase neil end veenda , sest rohkem kui nelikümmend nende meest varitseb teda ja on needes vandunud , et nad ei söö ega joo enne , kui on ta ära tapnud ; ja nad on nüüd valmis , oodates , et sa täidad nende palve . ”
44023022	Seepeale laskis väeülem noore mehe minema , olles enne teda keelanud : ” Ära lobise kellelegi , et sa mulle sellest teada andsid . ”
44023023	Ja ta kutsus enda juurde kaks ohvitseri ning ütles : ” Pange valmis kakssada sõdurit , et need marsiksid kolmandal öötunnil otsejoones Kaisareasse , samuti seitsekümmend ratsanikku ja kakssada odameest .
44023024	Seadke valmis ka koormaloomad , et Paulus võiks nende seljas sõita , ja viige ta tervelt maavalitseja Felixi juurde . ”
44023025	Ja ta kirjutas sellise sisuga kirja :
44023026	” Claudius Lysias tema ekstsellentsile maavalitseja Felixile : tervitusi !
44023027	Selle mehe olid juudid kinni võtnud ja tahtsid teda tappa , kuid ootamatult tulin mina sõdurite salgaga ja päästsin ta , sest ma olin teada saanud , et ta on Rooma kodanik .
44023028	Ja soovides kindlaks teha , mis põhjusel nad teda süüdistavad , viisin ma ta alla nende süneedriumisse .
44023029	Ma leidsin , et teda süüdistatakse küsimustes , mis puudutavad nende Seadust , kuid polnud ühtki sellist kaebust , mille pärast ta oleks väärinud surma või ahelaid .
44023030	Et aga mulle teatati salanõust selle mehe vastu , siis saadan ta otsekohe sinu juurde ning käsin süüdistajaid rääkida sinu ees , mis neil on tema vastu . ”
44023031	Sõdurid võtsidki siis vastavalt saadud käskudele Pauluse ja viisid ta öösel Antipatrisesse .
44023032	Järgmisel päeval pöördusid nad tagasi kasarmusse , lastes ratsanikel temaga edasi minna .
44023033	Ratsanikud läksid Kaisareasse ja andsid kirja maavalitseja kätte ning viisid ka Pauluse tema ette .
44023034	Ta luges kirja läbi ja küsis , millisest provintsist ta on , ja selgitas välja , et Kiliikiast .
44023035	” Ma kuulan su üle siis , kui ka sinu süüdistajad pärale jõuavad , ” ütles ta . Ja ta käskis teda Herodese keiserlikus palees valve all hoida .
44024001	Viie päeva pärast tuli ülempreester Hananias alla koos mõningate vanemate ja ühe kõnemehe Tertullusega ning nad esitasid maavalitsejale avalduse Pauluse vastu .
44024002	Kui Tertullusele märku anti , hakkas ta teda süüdistama , öeldes : ” Kuna me mõistame , et tänu sinule on meil suur rahu ja sinu ettenägelikkuse tõttu leiavad meie rahva seas aset reformid ,
44024003	siis me võtame selle igal ajal ja igal pool vastu suurima tänulikkusega , ekstsellents Felix .
44024004	Aga et sind mitte kauem kinni pidada , anun ma , et sa oma vastutulelikkuses meid lühidalt ära kuulaksid .
44024005	Sest me oleme leidnud , et see mees on otsekui katk ja õhutab mässu kõigi juutide seas üle kogu asustatud maa ja on üks naatsaretlaste sekti ninamehi ,
44024006	kes on ka üritanud templit rüvetada ja kelle me kinni võtsime .
44024008	Tema käest võid sa ise teda üle kuulates teada saada kõik need asjad , milles me teda süüdistame . ”
44024009	Seejärel ühinesid ka juudid rünnakuga , väites , et see kõik on nii .
44024010	Ja kui maavalitseja oli Paulusele noogutanud , et ta räägiks , vastas see : ” Kuna ma tean hästi , et sa oled palju aastaid olnud sellele rahvale kohtumõistjaks , siis räägin ma meelsasti enda kaitseks ,
44024011	sest sa võid välja uurida , et sellest pole möödunud kahtteist päevagi , kui ma läksin üles Jeruusalemma Jumalat kummardama ,
44024012	ja nad pole leidnud mind ei templis kellegagi vaidlemas ega rahvahulgale kokkutormamiseks põhjust andmas , olgu sünagoogides või terves linnas .
44024013	Nad ei saa ka tõestada sulle seda , milles nad mind praegu süüdistavad .
44024014	Aga ma tunnistan sulle , et selle kummardamisviisi kohaselt , mida nad nimetavad sektiks , osalen ma nõnda oma esiisade Jumala pühas teenistuses , kuna ma usun kõike , mis on üles tähendatud Seaduses ja on kirjas Prohvetites ;
44024015	ja mul on lootus Jumala peale , mida ka nemad ise loodavad , et tuleb nii õigete kui ka ülekohtuste ülestõusmine .
44024016	Seepärast ma pingutangi jätkuvalt , et mul oleks puhas südametunnistus ja ma ei teeks ühtki süütegu Jumala ega inimeste vastu .
44024017	Seetõttu tulin ma pärast üsna paljusid aastaid tooma halastusande oma rahvale , ja ohvriande .
44024018	Kui ma olin seda tegemas , leidsid nad mu templist rituaalselt puhastatuna , ja polnud mingit rahvahulka ega lärmi . Ent seal olid mõned Aasia provintsi juudid ,
44024019	kes peaksid siin sinu ees olema ja mind süüdistama , kui neil oleks midagi minu vastu .
44024020	Või öelgu siinolijad ise , millise süü nad leidsid mul olevat , kui ma seisin süneedriumi ees ,
44024021	välja arvatud see üks lause , mis ma hüüdsin nende keskel seistes : ’ Surnute ülestõusmise pärast mõistetakse täna minu üle kohut teie ees ! ’ ”
44024022	Felix aga , teades üsna täpselt kõike selle Teega seotut , lükkas asja edasi ja ütles : ” Kui väeülem Lysias alla tuleb , siis ma langetan teid puudutavates küsimustes otsuse . ”
44024023	Ja ta andis ohvitserile käsu , et seda meest tuleb kinni pidada , kuid valvata mõnevõrra lõdvemalt ja mitte keelata omi teda teenimast .
44024024	Mõni päev hiljem saabus Felix koos oma naise Drusillaga , kes oli juuditar , ja laskis kutsuda Pauluse ning kuulas ta kõnet usust Kristus Jeesusesse .
44024025	Ent kui ta rääkis õigusest ja enesevalitsusest ja tulevasest kohtumõistmisest , kohkus Felix ja vastas : ” Mine seekord ära , aga kui ma aega saan , siis lasen sind jälle kutsuda . ”
44024026	Samal ajal aga lootis ta , et Paulus annab talle raha . Seetõttu laskis ta kutsuda teda veel sagedamini ja vestles temaga .
44024027	Ent kui kaks aastat oli mööda läinud , asus Felixi järel ametisse Porcius Festus ; ja kuna Felix soovis võita juutide poolehoidu , jättis ta Pauluse vangi .
44025001	Siis läks Festus , kolm päeva pärast seda , kui ta oli provintsi valitsema hakanud , Kaisareast Jeruusalemma ;
44025002	ja peapreestrid ja juutide tähtsamad mehed esitasid talle avalduse Pauluse vastu . Ka hakkasid nad teda anuma ,
44025003	paludes , et ta osutaks neile teene ja laseks saata selle mehe Jeruusalemma , samal ajal kui nad ise tahtsid teda varitseda , et ta tee peal maha lüüa .
44025004	Kuid Festus vastas , et Paulus tuleb jätta Kaisareasse ja et temagi kavatseb varsti sinna minna .
44025005	” Tulgu siis need , kellel teie hulgas on võimu , ” ütles ta , ” koos minuga alla ja süüdistagu teda , kui see mees on teinud midagi kohatut . ”
44025006	Olles viibinud nende seas mitte rohkem kui kaheksa või kümme päeva , läks ta alla Kaisareasse ning istus järgmisel päeval kohtunikutoolile ja käskis Pauluse sisse tuua .
44025007	Kui ta kohale jõudis , kogunesid tema ümber Jeruusalemmast alla tulnud juudid , kes esitasid tema vastu palju ja tõsiseid süüdistusi , mille kohta nad ei suutnud tuua tõendeid .
44025008	Aga Paulus ütles enda kaitseks : ” Ma pole teinud mingit pattu ei juutide Seaduse ega templi ega keisri vastu . ”
44025009	Kuna Festus soovis võita juutide poolehoidu , vastas ta Paulusele : ” Kas sa tahad minna üles Jeruusalemma ja lasta seal enda üle neis asjus minu ees kohut mõista ? ”
44025010	Aga Paulus ütles : ” Ma seisan keisri kohtunikutooli ees , kus minu üle peab kohut mõistetama . Ma pole juutidele midagi halba teinud , nagu sa ka ise väga hästi tead .
44025011	Kui ma olen tõepoolest kurjategija ja olen teinud midagi , mis on surma väärt , ei palu ma surmast pääsemist ; aga kui minu vastu esitatud süüdistustel pole mingit alust , ei või keegi mind nende meeleheaks neile üle anda . Ma soovin , et minu üle mõistaks kohut keiser ! ”
44025012	Siis Festus , olles rääkinud oma nõunikega , vastas : ” Keisri kohtumõistmist sa oled soovinud , keisri ette sa ka lähed ! ”
44025013	Kui nüüd oli möödunud mõni päev , tulid kuningas Agrippa ja Berenike Kaisareasse Festuse juurde viisakusvisiidile .
44025014	Kuna nad veetsid seal mitu päeva , tõi Festus Pauluse loo kuninga ette , öeldes : ” Siin on üks mees , kelle Felix on vangi jätnud ,
44025015	ja kui ma olin Jeruusalemmas , rääkisid mulle temast juutide peapreestrid ja vanemad , paludes tema süüdimõistmist .
44025016	Ent ma vastasin neile , et roomlastel pole tavaks kedagi kellegi meeleheaks üle anda , enne kui süüdistatav on kohtunud näost näkku oma süüdistajatega ja saanud seoses esitatud kaebusega võimaluse enda kaitseks kõnelda .
44025017	Kui nad siis siia kokku tulid , ei viivitanud ma , vaid istusin järgmisel päeval kohtunikutoolile ja käskisin selle mehe sisse tuua .
44025018	Süüdistajad astusid ette , kuid ei pannud talle süüks midagi kurja , nagu ma olin eeldanud .
44025019	Neil olid temaga lihtsalt mingid vaidlused seoses nende jumaluse kummardamisega ja seoses kellegi surnud Jeesusega , keda Paulus väitis elavat .
44025020	Olles seega nõutu , mida nende vaidluste suhtes ette võtta , küsisin ma , kas ta ei tahaks minna Jeruusalemma ja lasta enda üle seal neis asjus kohut mõista .
44025021	Aga kui Paulus palus , et teda peetaks kinni , kuni Tema Majesteet otsuse teeb , siis ma käskisingi teda kinni pidada seni , kuni ma ta keisri juurde saadan . ”
44025022	Siis ütles Agrippa Festusele : ” Ka mina tahaksin seda meest kuulda . ” Tema lausus : ” Homme saad sa teda kuulda . ”
44025023	Järgmisel päeval tulidki Agrippa ja Berenike suure toredusega ja astusid vastuvõtusaali koos väeülematega ja linna väljapaistvate meestega , ning kui Festus käsu andis , toodi Paulus sisse .
44025024	Ja Festus ütles : ” Kuningas Agrippa ja kõik mehed , kes olete koos meiega ! Te näete seda meest , kelle pärast on minu poole pöördunud üheskoos kogu juutide hulk nii Jeruusalemmas kui ka siin , karjudes , et ta ei peaks ellu jääma .
44025025	Kuid ma olen aru saanud , et ta pole teinud midagi , mis oleks surma väärt . Kui ta siis ise soovis Tema Majesteedi kohtumõistmist , otsustasin ma ta sinna saata .
44025026	Ent mul pole oma isandale tema kohta kirjutada midagi kindlat . Seepärast tõin ma ta teie ette , ja eriti sinu ette , kuningas Agrippa , et mul pärast juurdlust oleks midagi kirjutada .
44025027	Sest mulle ei tundu mõistlik vangi edasi saata , ilma et ma teataksin , milles teda süüdistatakse . ”
44026001	Agrippa ütles Paulusele : ” Sul on luba enda eest rääkida . ” Siis Paulus sirutas oma käe ja hakkas enda kaitseks kõnelema :
44026002	” Ma olen õnnelik , kuningas Agrippa , et saan täna siin , sinu ees , võtta enda kaitseks sõna kõigis neis asjus , milles juudid mind süüdistavad ,
44026003	eriti kuna sa oled kõigi juudi kommete ja vaidlusküsimuste asjatundja . Seepärast palun ma sind , et sa mu kannatlikult ära kuulaksid .
44026004	Mis nüüd puutub minu eluviisi noorusest alates , nagu ma elasin algusest peale oma rahva hulgas ja Jeruusalemmas , siis kõik juudid ,
44026005	kes on mind pikka aega tundnud , teavad , kui nad vaid soovivad seda tunnistada , et ma elasin variseri elu , järgides meie religiooni kõige rangema sekti õpetusi .
44026006	Ja ometi seisan ma nüüd kohtu ees , kuna ma loodan näha selle tõotuse täitumist , mille Jumal andis meie esiisadele ;
44026007	kusjuures ka meie kaksteist suguharu loodavad , et see tõotus täitub , osaledes ööd ja päevad hoolsalt tema pühas teenistuses . Juudid süüdistavad mind selle lootuse pärast , oo kuningas .
44026008	Miks peetakse teie hulgas uskumatuks seda , et Jumal surnuid üles äratab ?
44026009	Tõsi , minagi arvasin endamisi , et ma pean igal viisil naatsaretlase Jeesuse nimele vastupanu osutama ;
44026010	mida ma ka tegin Jeruusalemmas , ja ma panin palju pühi inimesi vanglatesse , kuna olin saanud peapreestritelt selleks voli ; ja kui neid taheti hukata , andsin ma oma hääle nende vastu .
44026011	Ja karistades neid palju kordi kõigis sünagoogides , üritasin ma sundida neid usust lahti ütlema ; ja kuna ma olin nende vastu päris pöörane , läksin ma koguni nii kaugele , et kiusasin neid taga teisteski linnades .
44026012	Kui ma olin kõige sellega ametis ja läksin peapreestritelt saadud voli ja korraldusega parasjagu Damaskusesse ,
44026013	nägin ma keskpäeval tee peal , oo kuningas , päikesest eredamat valgust säramas taevast minu ümber ja mu teekaaslaste ümber .
44026014	Ja kui me kõik olime maha kukkunud , kuulsin ma , kuidas üks hääl mulle heebrea keeles ütles : ’ Saulus , Saulus , miks sa mind taga kiusad ? Sul läheb raskeks , kui sa astla vastu pidevalt takka üles lööd . ’
44026015	Aga ma ütlesin : ’ Kes sa oled , Isand ? ’ Ja Issand vastas : ’ Mina olen Jeesus , keda sa taga kiusad .
44026016	Kuid tõuse ja seisa oma jalgadel . Sest ma olen teinud end sulle nähtavaks sellepärast , et valida sind teenijaks ja tunnistajaks , et sa kuulutaksid nii seda , mida sa oled näinud , kui ka seda , mida ma sulle endaga seoses veel näitan ;
44026017	seejuures päästan ma sind selle rahva käest ja teiste rahvaste käest , kelle juurde ma sind saadan
44026018	avama nende silmi , pöörama neid pimedusest valguse poole ja Saatana võimu alt Jumala poole , et nad saaksid patud andeks ja pärandi nende seas , kes on pühitsetud oma usu läbi minusse . ’
44026019	Seepärast , kuningas Agrippa , ei olnud ma sõnakuulmatu taevase nägemuse suhtes ,
44026020	vaid andsin kõigepealt nii neile , kes on Damaskuses , kui ka neile , kes on Jeruusalemmas , ja üle kogu Judeamaa ja rahvastele edasi sõnumi , et nad peaksid oma patte kahetsema ja pöörduma Jumala poole , tehes tegusid , mis kahetsusega kokku sobivad .
44026021	Nende asjade pärast võtsid juudid mu templis kinni ja üritasid mind tappa .
44026022	Ent kuna ma olen saanud abi Jumalalt , annan ma tänase päevani tunnistust nii väikestele kui ka suurtele ega ütle midagi muud kui seda , mis Prohvetite ja Moosese järgi pidi toimuma ,
44026023	et Kristusel tuli kannatada ja ta pidi esimese surmast ülesäratatuna kuulutama valgust nii sellele rahvale kui ka teistele rahvastele . ”
44026024	Kui ta nüüd seda enda kaitseks rääkis , ütles Festus valju häälega : ” Sa hakkad hulluks minema , Paulus ! Suur õpetatus ajab sind hulluks ! ”
44026025	Aga Paulus ütles : ” Ma ei hakka sugugi hulluks minema , ekstsellents Festus , vaid räägin tõe ja terve mõistuse sõnu .
44026026	Tegelikult on need asjad kuningale hästi teada , ja nii võin ma temale neist vabalt rääkida ; sest ma olen veendunud , et midagi sellest ei jää talle märkamata , ei ole see ju kuskil nurgas toimunud .
44026027	Kuningas Agrippa , kas sa usud prohveteid ? Ma tean , et sa usud . ”
44026028	Kuid Agrippa ütles Paulusele : ” Natuke aega veel , ja sa veenad mind saama kristlaseks . ”
44026029	Seepeale ütles Paulus : ” Ma sooviksin Jumalalt , kulugu selleks natuke või palju aega , et mitte ainult sina , vaid ka kõik need , kes mind täna kuulavad , saaksid niisuguseks , nagu minagi olen , ainult ilma nende ahelateta . ”
44026030	Siis tõusis kuningas püsti ning koos temaga tõusid maavalitseja , Berenike ja need , kes nendega istusid .
44026031	Ja läinud eemale , hakkasid nad omavahel rääkima : ” See inimene ei tee midagi , mis oleks surma või ahelaid väärt . ”
44026032	Lisaks ütles Agrippa Festusele : ” Selle inimese oleks võinud vabaks lasta , kui ta poleks soovinud , et keiser tema üle kohut mõistab . ”
44027001	Kui nüüd oli otsustatud , et me purjetame Itaaliasse , andsid nad Pauluse ja mõned muud vangid üle Juliuse-nimelisele ohvitserile Augustuse väeüksusest .
44027002	Olles läinud Adramüttionist tulnud laevale , mis pidi purjetama Aasia provintsi rannikul asuvatesse paikadesse , heiskasime purjed . Koos meiega oli makedoonlane Aristarhos Tessaloonikast .
44027003	Ja järgmisel päeval me maabusime Siidonis , ning Julius kohtles Paulust lahkelt ja inimlikult ning lubas tal sõprade juurde minna , et need tema eest hoolitseksid .
44027004	Ja kui me olime sealt merele läinud , purjetasime Küprose varjus , sest tuuled olid vastu ;
44027005	ja me sõitsime üle avamere Kiliikiast ja Pamfüüliast mööda ning jõudsime Lüükias asuvasse Mürra sadamasse .
44027006	Aga seal leidis ohvitser Aleksandriast tulnud laeva , mis suundus Itaaliasse , ja ta pani meid selle pardale .
44027007	Seejärel , olles üsna palju päevi aeglaselt edasi purjetanud ja läbi raskuste Knidoseni jõudnud , sest tuul ei lasknud meid edasi , purjetasime Kreeta varjus Salmoone lähedal ,
44027008	ja sõitnud raskustega piki rannikut , jõudsime ühte paika , mida hüütakse Heaks Sadamaks , mille lähedal on Lasaia linn .
44027009	Et möödunud oli märkimisväärselt palju aega ja laevasõit oli nüüdseks ohtlikuks muutunud , sest isegi lepituspäeva paast oli juba möödas , andis Paulus soovituse ,
44027010	öeldes neile : ” Mehed , ma näen , et laevasõit ähvardab tuua kaasa kahju ja suuri kaotusi mitte üksnes lastile ja laevale , vaid ka meie hingedele . ”
44027011	Ohvitser aga võttis kuulda pigem kaptenit ja laevaomanikku kui seda , mida Paulus ütles .
44027012	Kuna sadam oli ületalve jäämiseks ebamugav , soovitas enamik sealt edasi purjetada , et püüda kuidagi jõuda talveks Foiniksisse , Kreeta sadamasse , mis on lahti kirde ja kagu poole .
44027013	Pealegi , kui hakkas puhuma õrn lõunatuul , arvasid nad , et nende eesmärk on sama hästi kui saavutatud , ning nad hiivasid ankru ja hakkasid piki Kreeta rannikut edasi sõitma .
44027014	Ent ei läinud kaua , kui tõusis tormituul , mida nimetatakse Kirdemaruks .
44027015	Kuna see kiskus laeva kõvasti kaasa ja laevanina polnud võimalik vastu tuult hoida , andsime järele ja lasime end tuulel kanda .
44027016	Siis me sõitsime ühe väikse saare varjus , mida nimetatakse Kaudaks , ja siiski suutsime ahtri taga oleva paadi hädavaevu kätte saada .
44027017	Ent kui nad olid selle pardale vinnanud , hakkasid nad laeva ümbert kinni siduma , et seda tugevdada , ja kuna nad kartsid Sürtis madalikule joosta , lasid nad purje hoidva varustuse alla ja jätsid end tuule ajada .
44027018	Aga kuna maru meid kõvasti vintsutas , hakkasid nad järgmisel päeval laeva kergendama ;
44027019	ja kolmandal päeval viskasid nad oma käega ära laeva taglase köied .
44027020	Kui nüüd päevade kaupa polnud näha päikest ega tähti , ja meie ümber möllas tugev maru , hakkas lõpuks kustuma igasugune lootus , et võiksime pääseda .
44027021	Ja kui nad olid pikka aega söömata olnud , tõusis Paulus nende keskel püsti ja ütles : ” Mehed , te oleksite pidanud mu nõuannet igal juhul kuulda võtma ja Kreetalt mitte merele minema , siis oleks see kahju ja kaotus olemata olnud .
44027022	Ometi kutsun ma teid nüüd üles olema julged , sest mitte ükski hing teie seast ei hukku , ainult laev puruneb .
44027023	Sest täna öösel seisis minu juures selle Jumala ingel , kellele ma kuulun ja kelle pühas teenistuses ma osalen ,
44027024	ning ütles : ’ Ära karda , Paulus . Sa pead seisma keisri ees , ja vaata , Jumal on kinkinud sulle kõik need , kes on koos sinuga laevas . ’
44027025	Seepärast , mehed , olge julged , sest ma usun Jumalat , et kõik läheb täpselt nii , nagu mulle on öeldud .
44027026	Ent meid paisatakse kaldale mingi saare juures . ”
44027027	Kui nüüd saabus neljateistkümnes öö ja meid pillutati Aadria merel siia-sinna , hakkas meremeestele südaööl tunduma , et nad lähenevad mingile maale .
44027028	Ja nad mõõtsid sügavust ning leidsid selle olevat kakskümmend sülda ; liikunud seejärel veidi maad edasi , loodisid nad uuesti ning leidsid selle olevat viisteist sülda .
44027029	Ja kuna kartsime , et võime kuskil karidele paiskuda , heitsid nad ahtrist välja neli ankrut ja jäid ootama , et päev juba tuleks .
44027030	Ent kui meremehed üritasid hakata laevalt põgenema ja paadi merre lasid , teeseldes , otsekui kavatseksid nad vöörist ankruid alla lasta ,
44027031	ütles Paulus ohvitserile ja sõduritele : ” Kui need mehed ei jää laeva , ei või te pääseda . ”
44027032	Siis raiusid sõdurid paadi köied läbi ja lasid sel minna .
44027033	Enne päeva koitu ergutas Paulus kõiki toitu võtma , öeldes : ” Täna on juba neljateistkümnes päev , mil te ootate ja olete ilma söömata ega ole võtnud endale midagi .
44027034	Seepärast ma ergutan teid toitu võtma , kuna see on teie endi huvides ; sest mitte kellegi teie peast ei lähe kaotsi üht juuksekarvagi . ”
44027035	Seda öelnud , võttiski ta leiva , tänas Jumalat nende kõigi ees ning murdis ja hakkas sööma .
44027036	Nüüd muutusid kõik rõõmsaks ja hakkasid samuti toitu võtma .
44027037	Ühtekokku oli meid aga laeval kakssada seitsekümmend kuus hinge .
44027038	Kui nad olid küllalt söönud , asusid nad laeva kergendama , heites nisu üle parda merre .
44027039	Kui lõpuks päev saabus , ei tundnud nad ära , mis maa see on , aga nad nägid üht liivarannaga lahte , kuhu nad otsustasid kui vähegi võimalik laeva ajada .
44027040	Niisiis raiusid nad ankrud ära ja lasksid need merre vajuda , samal ajal sidusid nad lahti tüürimõlade kinnitused , ja seadnud eespurje tuulde , suundusid nad ranna poole .
44027041	Kui nad sattusid leetseljakule , mida meri igast küljest uhtus , jooksis laev madalikule ja jäi vööri pidi kinni ning püsis liikumatult paigal , ahter aga hakkas lainete käes purunema .
44027042	Siis võtsid sõdurid nõuks vangid ära tappa , et ükski neist ujudes põgenema ei pääseks .
44027043	Kuid ohvitser , kes tahtis Paulust päästa , takistas neid seda kavatsust ellu viimast . Ja ta käskis neil , kes oskavad ujuda , hüpata merre ja esimestena kaldale minna
44027044	ning ülejäänutel neile järgneda kas plankude või muude laevatükkide abil . Ja nii juhtus , et kõik pääsesid tervelt maale .
44028001	Ja kui me olime kaldale pääsenud , saime teada , et seda saart nimetatakse Maltaks .
44028002	Sealsed võõrast keelt rääkivad inimesed olid meie vastu erakordselt lahked ja inimlikud ; nad tegid tule üles ja võtsid meid kõiki abivalmilt vastu , kuna sadas vihma ja oli külm .
44028003	Aga kui Paulus korjas kokku sületäie hagu ja selle tulle pani , tuli sealt kuumuse tõttu välja rästik ja hakkas tema kätte kinni .
44028004	Kui kohalikud inimesed märkasid tema käe küljes rippumas seda mürgist elukat , ütlesid nad üksteisele : ” See mees on kindlasti mõrvar , ja kuigi tal õnnestus pääseda merest , ei lase Õiglus tal elama jääda . ”
44028005	Ent tema raputas mürgise eluka tulle ega saanud mingit viga .
44028006	Aga nad ootasid , et ta läheb põletikust paiste või langeb äkitselt surnuna maha . Kui nad olid tükk aega oodanud ja nägid , et temaga ei juhtu midagi halba , muutsid nad meelt ja hakkasid rääkima , et ta on jumal .
44028007	Selle koha lähedal olid saare tähtsaima mehe Publiuse maad ning ta võttis meid külalislahkelt vastu ja võõrustas heatahtlikult kolm päeva .
44028008	Juhtus aga nii , et Publiuse isa lamas maas , kannatades palaviku ja düsenteeria käes , ja Paulus läks tema juurde sisse ning palvetas , pani oma käed tema peale ja tegi ta terveks .
44028009	Pärast seda juhtumit hakkasid tema juurde tulema ka ülejäänud saareelanikud , kellel oli haigusi , ja nad said terveks .
44028010	Ja nad ka austasid meid paljude kingitustega , ja kui me olime merele minemas , panid nad meile kuhjaga kaasa kõike , mida vaja .
44028011	Kolm kuud hiljem purjetasime ära ühe Aleksandria laevaga , mis oli saarel talvitanud ja mille vöörikaunistuseks olid ” Zeusi pojad ” .
44028012	Ja me jõudsime Sürakuusa sadamasse , kuhu jäime kolmeks päevaks ,
44028013	aga sealt läksime kaarega edasi ja saabusime Reegiumi . Ja päev hiljem hakkas puhuma lõunatuul ning teisel päeval me jõudsime Puteolisse .
44028014	Siit me leidsime vendi ja nad palusid meil jääda nende juurde seitsmeks päevaks ; ja siis me suundusime Rooma poole .
44028015	Saanud meist kuulda , tulid sealsed vennad meile vastu Appiuse turuväljakule ja Kolme Trahteri juurde ning neid nähes tänas Paulus Jumalat ja sai julgust .
44028016	Kui me lõpuks Rooma jõudsime , lubati Paulusel omaette elama asuda koos sõduriga , kes teda valvas .
44028017	Ent kolm päeva hiljem kutsus ta kokku juutide tähtsamad mehed . Kui need olid kogunenud , ütles ta neile : ” Mehed , vennad , ehkki ma pole teinud midagi rahva ega meie esiisade kommete vastu , on mind Jeruusalemmast vangina toodud ja roomlaste kätte antud .
44028018	Ja kui need olid mind üle kuulanud , tahtsid nad mind vabaks lasta , sest ma polnud teinud midagi , mis oleks surma väärt .
44028019	Aga kui juudid sellele muudkui vastu rääkisid , olin ma sunnitud paluma keisri kohtumõistmist , aga mitte selleks , et mul oleks milleski oma rahvast süüdistada .
44028020	Just selleks ma palusingi , et võiksin teid näha ja teiega rääkida , sest Iisraeli lootuse pärast on see ahel mu ümber . ”
44028021	Nad ütlesid talle : ” Me pole Judeast sinu kohta kirju saanud , samuti pole ükski siia tulnud vendadest sinust midagi halba teatanud või rääkinud .
44028022	Kuid meie arvates on kohane kuulda sinu enda käest , mida sa mõtled , sest meile on tõesti teada , et selle sekti vastu räägitakse kõikjal . ”
44028023	Nüüd leppisid nad temaga kokku ühe päeva ja siis tulid nad veel suurema hulgana tema elukohta . Ja ta selgitas neile asja , andes hommikust õhtuni põhjalikult tunnistust Jumala kuningriigist ja esitades veenvaid argumente Jeesuse kohta nii Moosese seadusest kui ka Prohvetitest .
44028024	Ja mõned hakkasid räägitut uskuma , teised aga ei uskunud .
44028025	Kuna nad olid eri meelt , hakkasid nad ära minema , kuid Paulus ütles veel seda : ” Püha vaim on prohvet Jesaja kaudu teie esiisadele tabavalt öelnud :
44028026	’ Mine selle rahva juurde ja ütle : ” Kuuldes te kuulete , aga ometi ei saa aru , ning vaadates te vaatate , aga ometi ei näe .
44028027	Sest selle rahva süda on läinud tuimaks , ja nad on oma kõrvadega kuulnud , ilma et oleks kuulda võtnud , ja nad on oma silmad sulgenud , et nad iial oma silmadega ei näeks ja kõrvadega ei kuuleks ja südamega aru ei saaks ega pöörduks tagasi , et mina nad terveks teeksin ” . ’
44028028	Seetõttu olgu teile teada , et sõnum sellest , kuidas Jumal toob pääste , on saadetud rahvastele ; ja nemad võtavad seda kindlasti kuulda . ”
44028030	Nii jäi ta tervelt kaheks aastaks oma üürielamusse ja võttis lahkesti vastu kõiki , kes tema juurde tulid ,
44028031	kuulutas neile Jumala kuningriiki ja õpetas Issand Jeesus Kristusest , kõneldes täie julgusega , ilma et miski oleks teda takistanud .
45001001	Paulus , Jeesus Kristuse ori ja kutsutud apostel , eraldatud kuulutama Jumala head sõnumit ,
45001002	mida ta on varem pühakirjas tõotanud oma prohvetite kaudu
45001003	ja mis puudutab tema Poega , kes liha poolest põlvnes Taaveti seemnest ,
45001004	aga kes tunnistati pühaduse vaimu väega Jumala Pojaks surmast ülestõusmise kaudu — jah , Jeesus Kristusest , meie Issandast ,
45001005	kelle kaudu meile osutati ärateenimata heldust ja anti apostliamet , et tema nime pärast ilmutaksid usust tulenevat kuulekust kõik rahvad ,
45001006	kelle hulgas ka teie olete need , kes on kutsutud kuuluma Jeesus Kristusele — ,
45001007	kõigile Roomas olevaile Jumala armastatuile , kutsutud pühadele : Ärateenimata heldust ja rahu teile Jumalalt , meie Isalt , ja Issand Jeesus Kristuselt !
45001008	Kõigepealt ma tänan oma Jumalat Jeesus Kristuse kaudu teie kõigi pärast , kuna teie usust räägitakse kogu maailmas .
45001009	Sest Jumal , kelle pühas teenistuses ma kogu oma vaimuga osalen seoses hea sõnumiga tema Pojast , on mu tunnistaja , kuidas ma lakkamata mainin teid alati oma palvetes ,
45001010	anudes , et kui on kuidagi võimalik , õnnestuks mul nüüd Jumala tahtel viimaks teie juurde tulla .
45001011	Sest ma igatsen teid näha , et jagada teile vaimset andi teie kinnitamiseks ;
45001012	või pigem , et võiksime teie keskel saada vastastikku julgustust üksteise usu , nii teie kui ka minu oma kaudu .
45001013	Aga ma ei taha , et teil jääks teadmata , vennad , et ma olen palju kordi kavatsenud tulla teie juurde — ent mind on takistatud kuni praeguseni — , et saada mingit vilja ka teie seas nii nagu ülejäänud rahvaste seas .
45001014	Ma olen nii kreeklaste kui ka barbarite , nii tarkade kui ka mõistmatute võlglane :
45001015	seepärast olen agar kuulutama head sõnumit ka teile , kes olete Roomas .
45001016	Sest ma ei häbene head sõnumit ; see on tegelikult Jumala vägi päästeks igaühele , kes usub , esmalt juudile , aga ka kreeklasele ;
45001017	sest selles saab ilmsiks Jumala õiglus usu tõttu ja usu heaks , just nagu on kirjutatud : ” Aga õige saab elu usu kaudu . ”
45001018	Sest Jumala viha saab ilmsiks taevast kõikide jumalakartmatute ja ülekohtuste inimeste vastu , kes ülekohtusel viisil tõde maha suruvad ,
45001019	kuna see , mida Jumala kohta võib teada , on nende hulgas avalik , sest Jumal on selle neile avalikuks teinud .
45001020	Sest tema nähtamatud omadused , nii tema igavene jõud kui ka jumalikkus , on maailma loomisest alates selgelt nähtavad , kuna neid võib tähele panna selle kaudu , mis on valmistatud , nii et neil pole mingit vabandust ;
45001021	sest ehkki nad tundsid Jumalat , ei austanud nad teda kui Jumalat ega tänanud teda , vaid muutusid oma arutlustes tühimeelseks ja nende mõistmatu süda jäi pimedusse .
45001022	Kuigi nad kinnitasid , et on targad , said nad rumalaks
45001023	ja asendasid kadumatu Jumala auhiilguse sellega , mis sarnaneb kuju poolest kaduva inimese ja lindude ja neljajalgsete olendite ja roomajatega .
45001024	Seepärast andis Jumal nad nende südame himusid mööda ebapuhtuse võimusesse , et nad häbistaksid omaenda keha .
45001025	Sellised inimesed vahetasid Jumala tõe vale vastu ning jumaldasid ja teenisid loodut Looja asemel , kes on õnnistatud igavesti . Aamen .
45001026	Seetõttu andis Jumal nad häbiväärsete seksuaalsete ihade võimusesse , sest nende naised vahetasid loomulikud vahekorrad loomuvastastega
45001027	ja samamoodi loobusid mehed loomulikest vahekordadest naisega ning süttisid oma iharuses üksteisest , mehed meestest , tehes rõvedust ja saades ise täielikult kätte tasu , mis nad oma eksimuse eest pidid saama .
45001028	Ja kuna nad ei tahtnud Jumalat täpselt tunda , andis Jumal nad sellise mõttelaadi võimusesse , mida ta heaks ei kiida , tegema seda , mis pole kohane ,
45001029	sest nad olid täis kõiksugust ülekohut , kurjust , saamahimu , halba , täis kadedust , mõrvamist , riidu , pettust , pahatahtlikkust , nad olid sosistajad ,
45001030	laimajad , Jumala vihkajad , jultunud , üleolevad , iseteadvad , leidlikud halba tegema , sõnakuulmatud vanematele ,
45001031	ilma arusaamiseta , lepingu rikkujad , ilma loomupärase kiindumuseta , halastamatud .
45001032	Ehkki nad teavad vägagi hästi seda Jumala õigusnormi , et need , kes selliseid asju teevad , on surma väärt , ei jätka nad mitte üksnes selle tegemist , vaid on ka ühel nõul nendega , kes nii teevad .
45002001	Seepärast pole sul mingit vabandust , oh inimene , kui sa kohut mõistad , ole sa kes tahes ; sest milles sa mõistad kohut teise üle , selles mõistad sa ka iseenda hukka , kuna sina , kes sa mõistad kohut , teed ise neidsamu asju .
45002002	Me ju teame , et Jumala kohtuotsus , mis on kooskõlas tõega , on nende vastu , kes selliseid asju teevad .
45002003	Aga kas sa arvad , oh inimene , kes sa mõistad kohut nende üle , kes teevad selliseid asju , ja siiski teed ise sedasama , et sa pääsed Jumala kohtumõistmise eest ?
45002004	Või kas sa põlgad tema lahkuse ja kannatlikkuse ja pikameelsuse rikkust , kuna sa ei tea , et Jumala lahkus püüab suunata sind oma patte kahetsema ?
45002005	Aga oma kanguse ja mittekahetseva südamega kogud sa viha enda peale vihapäevaks , mil saab ilmsiks Jumala õiguspärane kohtuotsus .
45002006	Ja ta tasub igaühele tema tegude järgi :
45002007	igavest elu neile , kes otsivad auhiilgust ja au ja kadumatust , tehes vastupidavalt seda , mis on hea ;
45002008	ent neile , kes on riiakad ega kuuletu tõele , vaid kuuletuvad ülekohtule , viha ja raevu ,
45002009	raskusi ja kitsikust , iga inimese hinge peale , kes teeb halba , juudile esmalt , aga ka kreeklasele ;
45002010	kuid auhiilgust ja au ja rahu igaühele , kes teeb head , juudile esmalt , aga ka kreeklasele .
45002011	Sest Jumala juures ei ole erapoolikust .
45002012	Näiteks kõik , kes tegid pattu ilma seaduseta , ka hukkuvad ilma seaduseta ; aga kõigi nende üle , kes tegid pattu seaduse all , mõistetakse kohut seaduse järgi .
45002013	Sest mitte seaduse kuuljad ei ole õiged Jumala ees , vaid õigeks mõistetakse seaduse järgijad .
45002014	Sest millal iganes teistest rahvastest inimesed , kellel pole seadust , loomu poolest järgivad seadust , on nad , kuigi neil pole seadust , ise endale seaduseks .
45002015	Just nemad näitavad , et seaduse olemus on kirjutatud nende südamesse , kuna nende südametunnistus tunnistab koos nendega , ja nende omad mõtted kas süüdistavad või õigustavad neid .
45002016	See juhtub päeval , mil Jumal mõistab Kristus Jeesuse kaudu kohut inimeste salajaste asjade üle selle hea sõnumi kohaselt , mida ma kuulutan .
45002017	Kui sa nüüd nimetad ennast juudiks ja toetud seadusele ja tunned uhkust Jumala üle
45002018	ning tead tema tahet ja kiidad heaks selle , mis on väärtuslik , kuna sulle on suuliselt õpetatud Seadust ,
45002019	ja sa oled veendunud , et oled pimedate teejuht , valguseks neile , kes on pimeduses ,
45002020	mõistmatute juhataja , pisikeste laste õpetaja , ning sa mõistad Seaduses leiduvate teadmiste ja tõe põhiolemust ,
45002021	siis kas sina , kes sa teist õpetad , iseennast ei õpeta ? Kas sina , kes kuulutad : ” Ära varasta ” , ise varastad ?
45002022	Kas sina , kes ütled : ” Ära riku abielu ” , ise rikud abielu ? Kas sina , kes väljendad jälestust ebajumalate vastu , ise röövid templeid ?
45002023	Kas sina , kes tunned uhkust seaduse üle , ise häbistad Jumalat , astudes Seadusest üle ?
45002024	Sest ” teie pärast teotatakse Jumala nime rahvaste seas ” , just nagu on kirjutatud .
45002025	Ümberlõikamisest on tegelikult kasu ainult siis , kui sa toimid seaduse järgi ; ent kui sa oled seadusest üleastuja , siis on sinu ümberlõigatusest saanud ümberlõikamatus .
45002026	Kui nüüd ümberlõikamatu täidab Seaduse õigeid nõudeid , eks arvestata tema ümberlõikamatus siis ümberlõigatuseks ?
45002027	Ja täites Seadust , mõistab sünni poolest ümberlõikamatu kohut sinu üle , kes sa , olgugi et sul on kirjalik seadustekogu ja sa oled ümber lõigatud , astud seadusest üle .
45002028	Sest juut pole ju see , kes on seda väliselt , ja ümberlõigatus pole ju see , mis on väliselt liha küljes .
45002029	Juut on hoopis see , kes on seda sisemiselt , ja tema ümberlõigatus on südame ümberlõigatus vaimu kaudu ja mitte kirjaliku seadustekogu kaudu . Selline inimene saab kiituse mitte inimestelt , vaid Jumalalt .
45003001	Mille poolest on siis juut teistest üle või mis kasu on ümberlõikamisest ?
45003002	Väga palju igas mõttes . Kõigepealt see , et nende hoolde on usaldatud Jumala pühad sõnumid .
45003003	Milles siis on asi ? Kui mõned ei ilmutanud usku , kas nende usupuudus saab siis teha tühjaks Jumala ustavuse ?
45003004	Mitte mingil juhul ! Aga Jumalat peetagu tõemeelseks , kuigi iga inimene leitakse olevat valetaja , nagu on ka kirjutatud : ” Et sa osutuksid õigeks oma sõnades ja saaksid võidu , kui sinu üle kohut mõistetakse . ”
45003005	Ent kui meie patusus toob esile Jumala teede õigsuse , mida me siis ütleme ? Kas Jumal on ebaõiglane , kui ta oma viha välja valab ? ( Ma räägin nagu inimene . )
45003006	Mitte mingil juhul ! Kuidas Jumal muidu maailma üle kohut mõistaks ?
45003007	Ent kui minu vale tõttu on Jumala tõde tulnud veelgi selgemini esile tema auks , miks mind siis kohtus ikka veel patuseks tunnistatakse ?
45003008	Ja miks mitte öelda nii , nagu meid valelikult süüdistatakse ja nagu mõned väidavad meid ütlevat : ” Tehkem halba , et sellest tuleks head ” ? Sellistele langetatakse õiglane kohtuotsus .
45003009	Mis me siis arvame ? Kas meie oleme paremas olukorras ? Sugugi mitte ! Sest me oleme eespool esitanud süüdistuse , et nii juudid kui ka kreeklased on kõik patu all ,
45003010	nagu on kirjutatud : ” Ei ole ühtki õiget inimest , mitte ainsatki ;
45003011	pole kedagi , kellel oleks mõistmist , pole kedagi , kes otsiks Jumalat .
45003012	Kõik on kaldunud kõrvale , nad on kõik üheskoos saanud kõlbmatuks ; pole kedagi , kes oleks lahke , pole ühtainsatki . ”
45003013	” Nende kurk on lahtine haud , nad on petnud oma keelega . ” ” Madude mürk on nende huulte taga . ”
45003014	” Ja nende suu on täis needmist ja kibedaid sõnu . ”
45003015	” Nende jalad on kiired valama verd . ”
45003016	” Hävitus ja häda on nende teedel
45003017	ning nad ei ole tundnud rahu teed . ”
45003018	” Ei ole Jumala kartust nende silme ees . ”
45003019	Me ju teame , et kõik , mida Seadus ütleb , seda ütleb see neile , kes on Seaduse all , et iga suu suletaks ja kogu maailm vääriks karistust Jumala ees .
45003020	Seepärast ei mõisteta seaduse tegude alusel tema ees õigeks mitte ühtki liha , sest seadus annab täpsed teadmised patu kohta .
45003021	Aga nüüd on tehtud avalikuks , et õigeks Jumala ees võib saada sõltumata seadusest , nagu selle kohta annavad tunnistust Seadus ja Prohvetid ;
45003022	jah , õigeks Jumala ees võib saada usu kaudu Jeesus Kristusesse ja see on kõigi nende jaoks , kellel on usk . Sest siin ei ole mingit vahetegemist .
45003023	Sest kõik on pattu teinud ega suuda peegeldada Jumala auhiilgust ,
45003024	ning see on kingitus , et nad mõistetakse õigeks tema ärateenimata helduse tõttu , vabastuse kaudu lunahinna alusel , mille maksis Kristus Jeesus .
45003025	Jumal andis ta ohvriks , mis lepitab tema veresse uskumise kaudu . Seda selleks , et näidata omaenda õiglust , sest Jumal andestas minevikus tehtud patud , ilmutades tollal kannatlikkust ;
45003026	et näidata omaenda õiglust praegusel ajal , et ta võiks olla õige ka siis , kui ta mõistab õigeks inimese , kes usub Jeesusesse .
45003027	Kus on siis kiitlemine ? See on välistatud . Millise seaduse kaudu ? Kas tegude seaduse kaudu ? Ei , vaid usu seaduse kaudu .
45003028	Sest me arvame , et inimene mõistetakse õigeks usu alusel sõltumata seaduse tegudest .
45003029	Või kas ta on ainult juutide Jumal ? Kas ta pole ka teistest rahvastest inimeste Jumal ? Jah , ka teistest rahvastest inimeste ,
45003030	nii tõesti kui Jumal on üks , ja tema mõistab ümberlõigatud õigeks usu tulemusena ja ümberlõikamatud õigeks nende usu kaudu .
45003031	Kas me siis tühistame seaduse oma usuga ? Mitte mingil juhul ! Vastupidi , me kinnitame seadust .
45004001	Kuna see on nii , mida me siis ütleme oma lihase esiisa Aabrahami kohta ?
45004002	Kui näiteks Aabraham oleks mõistetud õigeks tegude põhjal , oleks tal alust kiidelda , kuid mitte Jumala ees .
45004003	Sest mida pühakiri ütleb ? ” Aabraham näitas üles usku Jehoovasse ja see arvestati talle õiguseks . ”
45004004	Aga töötegija puhul ei suhtuta palka mitte kui ärateenimata heldusse , vaid kui võlasse .
45004005	Seevastu sellele , kes tööd ei tee , vaid usub temasse , kes mõistab jumalakartmatu õigeks , arvestatakse tema usk õiguseks .
45004006	Nagu ka Taavet räägib sellise inimese õnnest , kellele Jumal arvestab õiguse sõltumata tegudest :
45004007	” Õnnelikud on need , kelle seadusetud teod on andeks antud ja kelle patud on kinni kaetud ;
45004008	õnnelik on mees , kelle pattu Jehoova arvesse ei võta . ”
45004009	Kas see õnn saab siis osaks ümberlõigatutele või ka ümberlõikamatutele ? Sest me ütleme : ” Aabrahami usk arvestati talle õiguseks . ”
45004010	Mis olukorras seda siis arvestati ? Kui ta oli ümberlõigatud või ümberlõikamata ? Ta ei olnud siis ümberlõigatud , vaid ümberlõikamata .
45004011	Ja ta sai tundemärgi , nimelt ümberlõikamise kui pitseri õige seisundi kohta , mis tuleneb usust , mis tal oli juba ümberlõikamatuna , et ta oleks kõigi nende isa , kes usuvad ümberlõikamatuna , et neid arvestataks õigeks ,
45004012	ja ümberlõigatud järglaste isa , mitte ainult nende , kes hoiavad kinni ümberlõikamisest , vaid ka nende , kes käivad korralikult selle usu jälgedes , mis oli meie isal Aabrahamil , kui ta oli ümberlõikamata .
45004013	Sest mitte seaduse kaudu ei antud Aabrahamile ega tema seemnele tõotust , et temast saab maailma pärija , vaid see anti õiguse kaudu , mis tuleneb usust .
45004014	Sest kui pärijad on need , kes peavad kinni seadusest , on usk tehtud kasutuks ja tõotus tühistatud .
45004015	Tegelikult kutsub Seadus esile viha , ent kus pole seadust , seal pole ka üleastumist .
45004016	Seetõttu anti see usu tulemusena , ärateenimata helduse alusel , et tõotus oleks kindel kogu tema seemnele , mitte ainult neile , kes peavad kinni Seadusest , vaid ka neile , kes peavad kinni Aabrahami usust . ( Tema on meie kõigi isa ,
45004017	nagu on kirjutatud : ” Ma olen määranud sind paljude rahvaste isaks . ” ) See juhtus Tema ees , kellesse ta uskus , Jumala ees , kes teeb surnud elavaks ja räägib olematutest asjadest , otsekui oleksid need juba olemas .
45004018	Kuigi lootuseks polnud alust , oli tal siiski lootusele toetuv usk , et temast võib saada paljude rahvaste isa , nagu oli öeldud : ” Nii saab olema sinu seeme . ”
45004019	Ja ehkki ta ei jäänud usus nõrgaks , mõtles ta oma keha peale , mis oli juba sama hästi kui surnud , kuna ta oli umbes sada aastat vana , samuti ka Saara surnud emaüsa peale .
45004020	Ent Jumala tõotuse pärast ei kõikunud ta usupuuduses , vaid sai usu kaudu vägevaks , andes Jumalale au
45004021	ja olles täiesti veendunud , et mida Jumal on tõotanud , seda on ta ka suuteline tegema .
45004022	Sellepärast ” see arvestati talle õiguseks ” .
45004023	Seda , et ” see arvestati talle ” , ei kirjutatud aga üksnes tema pärast ,
45004024	vaid ka meie pärast , kellele see peab arvestatama , sest me usume temasse , kes äratas surmast üles Jeesuse , meie Issanda .
45004025	Ta loovutati meie väärsammude pärast ja äratati üles , et meid mõistetaks õigeks .
45005001	Seepärast , et meid on nüüd usu tulemusena õigeks mõistetud , siis olgu meil rahu Jumalaga meie Issanda Jeesus Kristuse kaudu ,
45005002	kelle kaudu meile on avanenud ligipääs usu abil , et kogeda seda ärateenimata heldust , mis meile nüüd osaks saab ; ja juubeldagem lootuses saada Jumala auhiilguse osaliseks .
45005003	Ja mitte ainult selles , vaid juubeldagem ka raskustes , kuna me teame , et raskused toovad vastupidavuse ,
45005004	vastupidavus omakorda heakskiidetud seisundi , heakskiidetud seisund omakorda lootuse ,
45005005	ja lootus ei valmista pettumust , sest Jumala armastus on välja valatud meie südamesse püha vaimu kaudu , mis meile on antud .
45005006	Kristus ju suri , kui me alles nõrgad olime , jumalakartmatute inimeste eest määratud ajal .
45005007	Sest vaevalt läheb keegi surma õige inimese eest , ehk küll hea inimese eest keegi isegi söandaks surra .
45005008	Ent Jumal soovitab meile oma armastust sellega , et Kristus suri meie eest , kui me olime alles patused .
45005009	Siis seda enam , kuna me oleme nüüd õigeks mõistetud tema vere läbi , päästetakse meid tema kaudu viha eest .
45005010	Sest kui meid lepitati Jumalaga tema Poja surma kaudu , kui me olime alles vaenlased , siis seda enam nüüd , mil oleme lepitatud , päästetakse meid tema elu läbi .
45005011	Ja see pole veel kõik , vaid me juubeldame ka seoses Jumalaga meie Issanda Jeesus Kristuse kaudu , kelle kaudu me oleme nüüd saanud lepituse .
45005012	Seepärast , just nagu ühe inimese kaudu patt tuli maailma ja patu kaudu surm , nii on surm kandunud kõigisse inimestesse , sest nad kõik on pattu teinud . . .
45005013	Sest patt oli maailmas juba enne Seadust , kuid pattu ei panda kellelegi süüks , kui pole seadust .
45005014	Sellest hoolimata valitses surm kuningana Aadamast kuni Mooseseni isegi nende üle , kes ei olnud pattu teinud samasuguse üleastumisega nagu Aadam , kes sarnaneb temaga , kes pidi tulema .
45005015	Kuid kingitusega pole lugu nõnda , nagu oli väärsammuga . Sest kui ühe inimese väärsammu tõttu paljud surid , siis Jumala ärateenimata heldus ja tema kingitus koos ärateenimata heldusega selle ühe inimese , Jeesus Kristuse kaudu , tõi paljudele võrreldamatut kasu .
45005016	Samuti ei ole selle kingitusega lugu nõnda , nagu juhtus siis , kui too üks inimene patustas . Sest kohtuotsus , mis järgnes ühele väärsammule , tõi süüdimõistmise , kuid kingitus , mis järgnes paljudele väärsammudele , tõi õigeksmõistmise .
45005017	Sest kui ühe inimese väärsammu tõttu valitses surm kuningana tolle ühe kaudu , siis seda enam hakkavad need , kellele saab osaks külluslik ärateenimata heldus ja õige seisund kui kingitus , elama ja valitsema kuningatena selle ühe , Jeesus Kristuse kaudu .
45005018	Seega siis , nagu ühe väärsammu tagajärjeks oli igasuguste inimeste süüdimõistmine , nii saavad ka ühe õigeksmõistmiseni viinud teo tulemusena igasugused inimesed õigeks mõistetud eluks .
45005019	Sest just nagu ühe inimese sõnakuulmatuse kaudu said paljud patuseks , nii saavad ka selle ühe kuulekuse kaudu paljud õigeks .
45005020	Seadus aga tuli kõrvale , et väärsammud rohkeneksid . Ent kus patt rohkenes , seal rohkenes ärateenimata heldus veelgi enam .
45005021	Mille jaoks ? Selleks , et nagu patt on valitsenud kuningana koos surmaga , nii valitseks ka ärateenimata heldus kuningana õiguse kaudu , eesmärgiga tuua igavene elu Jeesus Kristuse , meie Issanda kaudu .
45006001	Mida me siis ütleme ? Kas jätkame patustamist , et ärateenimata heldust oleks rohkesti ?
45006002	Mitte mingil juhul ! Kuna me oleme patule surnud , kuidas me siis saame enam selles elada ?
45006003	Või kas te ei tea , et me kõik , kes oleme ristitud Kristus Jeesusesse , oleme ristitud tema surmasse ?
45006004	Seega me oleme tema surmasse ristimise kaudu maetud koos temaga , et nagu Kristus äratati surmast üles Isa auhiilguse kaudu , nii elaksime meiegi uut elu .
45006005	Sest kui me oleme saanud temaga ühtseks tema surma sarnasuses , siis kindlasti saame temaga ühtseks ka tema ülestõusmise sarnasuses ;
45006006	sest me teame , et meie vana isiksus löödi postile koos temaga , et meie patune keha ei valitseks meie üle , ja et me poleks enam patu orjad .
45006007	Sest kes on surnud , on oma patust õigeks mõistetud .
45006008	Pealegi , kui oleme surnud koos Kristusega , siis usume , et hakkame ka elama koos temaga .
45006009	Sest me teame , et nüüd , kus Kristus on surmast üles äratatud , ta enam ei sure ; surm ei ole enam tema isand .
45006010	Sest surma , mis ta suri , suri ta patu kõrvaldamiseks ühe korra ja alatiseks , aga elu , mis ta elab , elab ta Jumalale .
45006011	Nii ka teie : arvake end olevat küll surnud patule , aga elavat Jumalale Kristus Jeesuse läbi .
45006012	Seepärast ärge laske patul enam valitseda kuningana oma surelikus kehas , nii et teil tuleks kuuletuda selle himudele .
45006013	Samuti ärge andke enam oma kehaliikmeid patule ülekohtu relvadeks , vaid andke end Jumalale nagu need , kes olid surnud ja on nüüd elavad , ning oma kehaliikmed Jumalale õiguse relvadeks .
45006014	Sest patt ei tohi olla teie isand , kuna te pole seaduse all , vaid ärateenimata helduse all .
45006015	Mis järelduse me siis teeme ? Kas hakkame pattu tegema , kuna me ei ole seaduse , vaid ärateenimata helduse all ? Mitte mingil juhul !
45006016	Kas te ei tea , et kui te annate end kellelegi orjaks , et talle kuuletuda , siis selle orjad te olete , kuna te kuuletute talle — kas patu orjad surmaks või kuulekuse orjad õiguseks ?
45006017	Kuid tänu olgu Jumalale , et te olite küll patu orjad , aga olete saanud südamest kuulekaks sellist laadi õpetusele , millele teid üle anti .
45006018	Jah , kuna teid vabastati patu käest , siis olete saanud õiguse orjadeks .
45006019	Ma kasutan inimestele tuttavaid mõisteid teie liha nõrkuse pärast : nagu te andsite oma kehaliikmed orjadeks ebapuhtusele ja seadusetusele , et teha seadusetuid tegusid , nii andke oma kehaliikmed nüüd orjadeks õigusele , et teha pühasid tegusid .
45006020	Sest kui te olite patu orjad , siis olite õiguse suhtes vabad .
45006021	Mis siis oli teie vili tol ajal ? Teod , mida te nüüd häbenete . Selliste asjade lõpptulemus on surm .
45006022	Nüüd aga , kuna teid on vabastatud patu käest , kuid te olete saanud Jumala orjadeks , on teie viljaks pühadus ja selle lõpptulemus on igavene elu .
45006023	Sest palk , mille patt maksab , on surm , kuid kingitus , mille Jumal annab , on igavene elu Kristus Jeesuse , meie Issanda kaudu .
45007001	Kas te siis ei tea , vennad ( ma ju räägin neile , kes tunnevad seadust ) , et Seadus on inimese isand senikaua , kui ta elab ?
45007002	Näiteks seob seadus abielunaise oma mehe külge , kuni see elab , aga kui ta mees sureb , saab naine oma mehe seaduse alt vabaks .
45007003	Seega nimetataks naist abielurikkujaks , kui ta saaks oma mehe eluajal teise mehe omaks . Aga kui mees sureb , on naine tema seaduse alt vaba , nii et ta pole abielurikkuja , kui ta saab teise mehe omaks .
45007004	Niisiis , mu vennad , te surite Seadusele Kristuse keha kaudu , et võiksite saada teise omaks , selle omaks , kes äratati üles surmast , et me kannaksime vilja Jumalale .
45007005	Sest kui me elasime liha järgi , mõjutasid meie kehaliikmeid patused kired , mis tulid esile Seaduse kaudu , et me kannaksime vilja surmale .
45007006	Aga nüüd me oleme saanud Seaduse alt vabaks , sest me oleme surnud sellele , mis meid kõvasti kinni hoidis , et oleksime orjad uues mõttes , vaimu kaudu , ja mitte vanas mõttes , kirjaliku seadustekogu kaudu .
45007007	Mida me siis ütleme ? Kas Seadus on patt ? Mitte mingil juhul ! Ma poleks ju patust midagi teadnud , kui poleks olnud Seadust ; ja näiteks ei oleks ma teadnud midagi saamahimust , kui Seadus poleks öelnud : ” Sa ei tohi himustada . ”
45007008	Aga patt , saades käsu kaudu võimaluse , kutsus minus esile igasugust saamahimu , sest ilma seaduseta oli patt surnud .
45007009	Õigupoolest elasin ma kord ilma seaduseta ; aga kui tuli käsk , sai patt jälle elavaks , kuid mina surin .
45007010	Ja ma leidsin , et käsk , mis pidi viima ellu , viis hoopis surma .
45007011	Sest patt , saades käsu kaudu võimaluse , eksitas mind ja tappis mu käsu kaudu .
45007012	Ent Seadus iseenesest on püha ning käsk on püha ja õiglane ja hea .
45007013	Kas siis see , mis on hea , sai mulle surmaks ? Mitte mingil juhul ! Ent patt sai , et see tuleks esile patuna , tuues mulle surma selle kaudu , mis on hea , et patt saaks käsu läbi veelgi patusemaks .
45007014	Sest me teame , et Seadus on vaimne , kuid mina olen lihalik , müüdud patu alla .
45007015	Sest ma ei mõista , mida ma teen . Sest mida ma tahan , seda ma ei tee ; aga mida ma vihkan , seda ma teen .
45007016	Ent kui ma teen seda , mida ma ei taha , siis ma möönan , et Seadus on hea .
45007017	Aga nüüd ei tee seda enam mina , vaid patt , mis minus elab .
45007018	Sest ma tean , et minus , see on minu lihas , ei ela midagi head ; sest tahtma olen ma küll suuteline , aga tegema seda , mis on hea , ma suuteline pole .
45007019	Sest head , mida ma tahan , ma ei tee , aga halba , mida ma ei taha , teen ma aina .
45007020	Kui ma nüüd teen seda , mida ma ei taha , siis ei tee seda enam mina , vaid patt , mis minus elab .
45007021	Niisiis leian ma enda puhul selle seaduse , et kui ma tahan teha seda , mis on õige , on minus seda , mis on halb .
45007022	Sisemise inimese poolest on mul Jumala seaduse üle tõesti hea meel ,
45007023	aga oma kehaliikmetes näen ma teist seadust , mis sõdib mu mõistuse seaduse vastu ja viib mind vangi patu seaduse alla , mis on mu liikmetes .
45007024	Küll ma olen armetu inimene ! Kes päästab mind sellest kehast , mis peab sedasi surema ?
45007025	Tänu olgu Jumalale Jeesus Kristuse , meie Issanda kaudu ! Seega siis oma mõistusega olen ma Jumala seaduse ori , aga oma lihaga patu seaduse ori .
45008001	Seepärast ei saa need , kes on ühtsed Kristus Jeesusega , hukkamõistu osaliseks .
45008002	Sest vaimu seadus , selle vaimu , mis annab Kristus Jeesusega seotud elu , on vabastanud teid patu ja surma seadusest .
45008003	Sest kuna Seadus oli võimetu , olles nõrk liha tõttu , siis Jumal , saates omaenda Poja patuse liha sarnasuses ja patu kõrvaldamiseks , mõistis patu hukka lihas ,
45008004	et Seaduse õiged nõuded oleksid täidetud meis , kes me ei käi mitte liha järgi , vaid vaimu järgi .
45008005	Sest need , kes käivad liha järgi , suunavad oma mõtted lihalikele asjadele , aga need , kes käivad vaimu järgi , vaimsetele asjadele .
45008006	Sest liha mõtteviis tähendab surma , aga vaimu mõtteviis tähendab elu ja rahu ;
45008007	sest liha mõtteviis tähendab vaenu Jumalaga , kuna liha ei allu Jumala seadusele ega saagi alluda .
45008008	Seega need , kes käivad kooskõlas lihaga , ei saa olla Jumalale meelepärased .
45008009	Kuid teie ei käi kooskõlas lihaga , vaid kooskõlas vaimuga , kui Jumala vaim tõesti elab teis . Aga kellel pole Kristuse vaimu , see ei kuulu talle .
45008010	Ent kui Kristus on teiega ühtne , on keha tõesti surnud patu pärast , vaim aga annab elu õigeksmõistmise pärast .
45008011	Kui nüüd teis elab selle vaim , kes äratas surmast üles Jeesuse , siis teeb see , kes Kristus Jeesuse surmast üles äratas , elavaks ka teie surelikud kehad oma vaimu kaudu , mis teis elab .
45008012	Niisiis , vennad , lasub meil kohustus , kuid mitte liha suhtes , et elada liha järgi ;
45008013	sest kui te elate liha järgi , siis te kindlasti surete ; aga kui te vaimu abil patused teod surmate , siis saate elu .
45008014	Sest kõik , keda juhib Jumala vaim , on Jumala pojad .
45008015	Sest te ei ole saanud mitte orjuse vaimu , mis tekitaks jälle kartust , vaid vaimu , mille kaudu Jumal on teid lapsendanud oma poegadeks , mis paneb meid hüüdma : ” Abba , Isa ! ”
45008016	See vaim ise tunnistab koos meie vaimuga , et me oleme Jumala lapsed .
45008017	Kui me siis oleme lapsed , oleme ka pärijad : Jumala enda pärijad , aga Kristuse kaaspärijad , kui me kannatame koos temaga , et meid koos temaga ka austataks .
45008018	Seega ma arvan , et praeguse aja kannatused ei ole midagi võrreldes selle auhiilgusega , mis meie puhul ilmsiks saab .
45008019	Ootab ju loodu pikisilmi Jumala poegade ilmsikssaamist .
45008020	Sest loodu allutati tühisusele , mitte omal tahtel , vaid tema tahtel , kes selle allutas , kuid anti lootus ,
45008021	et ka loodu ise vabastatakse kaduvuse orjusest ja saab Jumala laste aulise vabaduse .
45008022	Sest me teame , et kogu loodu aina ägab üheskoos ja on valudes praeguseni .
45008023	Lisaks sellele ka me ise , kel on uudsevili , nimelt vaim , jah , meie ise ägame sisimas , oodates samal ajal pikisilmi enda lapsendamist Jumala poegadeks , vabanemist oma kehast lunastuse alusel .
45008024	Sest meid päästeti selles lootuses ; ent lootus , mida nähakse , pole ju lootus , sest kui keegi midagi näeb , kas ta siis enam loodab seda ?
45008025	Aga kui me loodame seda , mida me ei näe , siis me ootame seda vastupidavusega .
45008026	Niisamuti tuleb ka vaim meile appi meie nõrkustes , sest kui meil on vajadus palvetada , ei tea me , mille eest tuleks palvetada , aga vaim ise kostab meie eest meie sõnatutes ägamistes .
45008027	Siiski teab südamete uurija , mis on vaimu siht , sest see kostab kooskõlas Jumala tahtega pühade eest .
45008028	Me ju teame , et Jumal teeb kõik oma teod nii , et need toimiksid kooskõlaliselt nende heaks , kes armastavad Jumalat , nende heaks , kes on kutsutud tema eesmärgi kohaselt ;
45008029	sest need , keda ta on esmalt tunnustanud , on ta ka ette määranud saama kujult oma Poja sarnaseks , et tema oleks esmasündinu paljude vendade seas .
45008030	Keda ta aga on ette määranud , neid on ta ka kutsunud ; ja keda ta on kutsunud , need on ta ka õigeks mõistnud . Lõpuks , keda ta on õigeks mõistnud , neid on ta ka austanud .
45008031	Mida me siis selle kohta ütleme ? Kui Jumal on meie poolt , kes on meie vastu ?
45008032	Tema , kes ei säästnud isegi oma Poega , vaid andis ta meie kõigi eest , miks ta ei peaks siis koos temaga meile lahkesti andma ka kõike muud ?
45008033	Kes esitab süüdistuse Jumala valitute vastu ? Jumal on see , kes nad õigeks mõistab .
45008034	Kes mõistab nad hukka ? Kristus Jeesus on see , kes suri , või pigem see , kes surmast üles äratati , kes on Jumala paremal käel ja kes ka kostab meie eest .
45008035	Kes lahutab meid Kristuse armastusest ? Kas raskused või kitsikus või tagakiusamine või nälg või alastiolek või oht või mõõk ?
45008036	Nagu on kirjutatud : ” Sinu pärast saadetakse meid surma kogu päev , meid on arvatud tapalambaiks . ”
45008037	Vastupidi , me saavutame kõiges selles täieliku võidu tema kaudu , kes meid on armastanud .
45008038	Sest ma olen veendunud , et ei surm ega elu ega inglid ega valitsused ega käesolev ega tulev ega väed
45008039	ega kõrgus ega sügavus ega mis tahes muu loodu suuda meid lahutada Jumala armastusest , mis on Kristus Jeesuses , meie Issandas .
45009001	Ma räägin tõtt Kristuses ; ma ei valeta , kuna mu südametunnistus tunnistab koos minuga pühas vaimus ,
45009002	et mul on suur kurbus ja lakkamatu valu südames .
45009003	Sest ma sooviksin , et mind ennast lahutataks Kristusest otsekui neetut mu vendade , mu lihaste sugulaste asemel ,
45009004	kes on iisraellased , kes lapsendati Jumala poegadeks ja kellele kuuluvad auhiilgus ja lepingud ning kellele anti Seadus ja püha teenistus ja tõotused ;
45009005	kellele kuuluvad esiisad ja kellest Kristus põlvnes liha poolest . Jumal , kes on üle kõige , olgu õnnistatud igavesti . Aamen .
45009006	Kuid see pole nii , nagu oleks Jumala sõna tühjaks osutunud . Sest mitte kõik , kes põlvnevad Iisraelist , pole tegelikult ” Iisrael ” .
45009007	Samuti pole nad kõik seetõttu lapsed , et nad on Aabrahami seeme , vaid : ” ’ Sinu seemneks ’ nimetatakse teda , kes tuleb Iisaki kaudu . ”
45009008	See tähendab , et lihased lapsed pole tegelikult Jumala lapsed , vaid seemneks arvatakse need , kes on lapsed tõotuse järgi .
45009009	Sest tõotuse sõna oli selline : ” Sel ajal ma tulen ja Saaral saab olema poeg . ”
45009010	Kuid mitte üksnes tol korral , vaid ka siis , kui Rebeka üsas eostusid kaksikud ühest mehest , Iisakist , meie esiisast :
45009011	sest kui need polnud veel sündinud ega teinud midagi head või halba — et Jumala eesmärk valiku suhtes ei sõltuks tegudest , vaid Temast , kes kutsub — ,
45009012	öeldi talle : ” Vanem saab noorema orjaks . ”
45009013	Nagu on kirjutatud : ” Ma armastasin Jaakobit , aga Eesavit ma vihkasin . ”
45009014	Mida me siis ütleme ? Kas Jumala juures on ebaõiglust ? Mitte mingil juhul !
45009015	Sest ta ütleb Moosesele : ” Ma halastan , kelle peale ma halastan , ja olen kaastundlik , kelle vastu ma olen kaastundlik . ”
45009016	Seega ei sõltu valik siis sellest , kes tahab , ega sellest , kes jookseb , vaid Jumalast , kes halastab .
45009017	Ütleb ju pühakiri vaaraole : ” Just sel põhjusel lasin ma sul jääda , et võiksin seoses sinuga näidata oma jõudu ja et mu nime kuulutataks kogu maa peal . ”
45009018	Seega ta halastab , kellele tahab , kuid laseb muutuda kangekaelseks , kellel tahab .
45009019	Selle peale sa ütled mulle : ” Miks ta siis veel laidab ? Sest kes on suutnud vastu panna tema tahtele ? ”
45009020	Oh inimene , kes sa õigupoolest oled , et räägid vastu Jumalale ? Kas voolitud asi ütleb oma voolijale : ” Miks sa mind selliseks tegid ? ”
45009021	Kas siis pottsepal pole savi üle voli , et teha samast kamakast üks anum auväärseks kasutuseks , aga teine mitteauväärseks kasutuseks ?
45009022	Kui nüüd Jumal , ehkki ta tahtis näidata oma viha ja teha tuntuks oma jõudu , sallis suure kannatlikkusega vihaanumaid , mis olid valmistatud hävituse jaoks ,
45009023	et ta võiks teha teatavaks oma auhiilguse rikkuse halastusanumatele , mis ta juba enne valmistas au jaoks ,
45009024	nimelt meile , keda ta ei kutsunud mitte ainult juutide seast , vaid ka rahvaste seast , mis siis sellest ?
45009025	See on nii , nagu ta ka Hooseas ütleb : ” Ma nimetan ’ oma rahvaks ’ neid , kes polnud mu rahvas , ja ’ armsaks ’ teda , kes polnud mulle armas ;
45009026	ja selles paigas , kus neile öeldi : ’ Teie ei ole minu rahvas ’ , nimetatakse neid ’ elava Jumala poegadeks ’ . ”
45009027	Lisaks hüüab Jesaja Iisraeli kohta : ” Isegi kui Iisraeli poegade arv oleks nagu mereliiv , pääseb vaid jääk .
45009028	Sest Jehoova korraldab maa peal arunõudmise , mis on lõplik ja kiire . ”
45009029	Samuti , nagu Jesaja on varem öelnud : ” Kui vägede Jehoova poleks jätnud meile seemet , oleksime saanud Soodoma sarnaseks ja meid oleks tehtud Gomorra sarnaseks . ”
45009030	Mida me siis ütleme ? Seda , et ehk küll teistest rahvastest inimesed ei taotlenud õigust , said nad õiguse kätte , selle õiguse , mis tuleneb usust ;
45009031	ent Iisrael , kes küll taotles õiguse seadust , ei ulatunud seaduseni .
45009032	Mis põhjusel ? Kuna ta ei taotlenud seda usu kaudu , vaid otsekui tegude kaudu . Nad komistasid vastu ” komistuskivi ” ,
45009033	nagu on kirjutatud : ” Vaata , ma panen Siionisse komistuskivi ja pahameelekalju , kuid kes rajab oma usu sellele , ei pea pettuma . ”
45010001	Vennad , minu südamesoov ja anuv palve Jumala poole nende eest on tõesti see , et nad pääseksid .
45010002	Sest ma tunnistan neile , et nad on innukad Jumala suhtes , kuid seda mitte kooskõlas täpsete teadmistega ;
45010003	sest kuna nad ei tunne Jumala õigust , vaid üritavad kinnitada enda oma , ei ole nad alistunud Jumala õigusele .
45010004	Sest Kristus on Seaduse lõpp , et igaühele , kes näitab üles usku , saaks osaks õigus .
45010005	Sest Mooses kirjutab , et inimene , kes on pidanud kinni Seaduse õigusest , saab elu selle kaudu .
45010006	Aga usust tuleneva õiguse kohta on öeldud nii : ” Ära ütle oma südames : ’ Kes tõuseb taevasse ? ’ , see tähendab Kristust alla tooma ;
45010007	või ’ Kes laskub sügavikku ? ’ , see tähendab Kristust surmast üles tooma . ”
45010008	Ent mida pühakiri ütleb ? ” Sõna on su lähedal , sinu suus ja sinu südames ” ; see tähendab usu ” sõna ” , mida me kuulutame .
45010009	Sest kui sa avalikult tunnistad seda ’ oma suus olevat sõna ’ , et Jeesus on Issand , ja oma südames usud , et Jumal äratas ta surmast üles , siis sind päästetakse .
45010010	Sest südamega usutakse , et saada õigeks , kuid suuga antakse avalikult tunnistust päästeks .
45010011	Sest pühakiri ütleb : ” Mitte ükski , kes rajab oma usu temale , ei pea pettuma . ”
45010012	Pole ju mingit vahet juudil ja kreeklasel , sest kõigil on sama Isand , kes on rikas kõigi nende heaks , kes teda appi hüüavad .
45010013	Sest ” igaüks , kes hüüab appi Jehoova nime , päästetakse ” .
45010014	Ent kuidas nad saavad hüüda appi teda , kellesse nad ei ole uskunud ? Ja kuidas nad saavad uskuda temasse , kellest nad ei ole kuulnud ? Ja kuidas nad saavad kuulda , kui keegi ei kuuluta ?
45010015	Ja kuidas nad saavad kuulutada , kui neid ei ole läkitatud ? Nagu on kirjutatud : ” Kui kaunid on nende jalad , kes kuulutavad head sõnumit headest asjadest ! ”
45010016	Siiski mitte kõik ei kuuletunud heale sõnumile . Sest Jesaja ütleb : ” Jehoova , kes on uskunud sellesse , mida meilt on kuuldud ? ”
45010017	Seega järgneb usk kuuldule . Kuulda saadakse aga Kristuse kohta räägitavate sõnade kaudu .
45010018	Siiski ma küsin : kas nad siis ei ole kuulnud ? Õigupoolest ju ” üle kogu maa kostis nende hääl ja asustatud maa äärteni nende sõnad ” .
45010019	Siiski ma küsin : kas siis Iisrael ei teadnud ? Esmalt ütleb Mooses : ” Ma teen teid kiivaks nende kaudu , kes ei ole rahvas ; ma sütitan teis ägeda viha rumala rahva kaudu . ”
45010020	Ent Jesaja on väga julge ja ütleb : ” Mind leidsid need , kes mind ei otsinud ; ma sain avalikuks neile , kes minu järele ei küsinud . ”
45010021	Aga Iisraeli kohta ta ütleb : ” Kogu päeva olen ma sirutanud oma käsi rahva poole , kes on sõnakuulmatu ja räägib vastu . ”
45011001	Ma küsin siis : kas Jumal heitis oma rahva kõrvale ? Mitte mingil juhul ! Sest ka mina olen iisraellane , Aabrahami seemnest , Benjamini suguharust .
45011002	Jumal ei heitnud kõrvale oma rahvast , keda ta esmalt oli tunnustanud . Kas te siis ei tea , mida pühakiri ütleb seoses Eelijaga , kui see Iisraeli pärast kaevates Jumalat anub ?
45011003	” Jehoova , nad on tapnud sinu prohvetid , nad on maha lõhkunud sinu altarid , ja mina üksi olen järele jäänud , ja nad püüavad võtta mu hinge . ”
45011004	Kuid mida ütleb talle Jumala teadaanne ? ” Ma olen jätnud endale alles seitse tuhat meest , kes ei ole põlvitanud Baali ees . ”
45011005	Nii on siis praeguselgi ajal esile tulnud jääk ärateenimata helduse alusel tehtud valiku järgi .
45011006	Kui see nüüd on ärateenimata helduse tõttu , siis pole see enam tegude alusel ; muidu ei oleks ju ärateenimata heldus enam ärateenimata heldus .
45011007	Mis me siis arvame ? Iisrael pole saavutanud seda , mida ta innukalt taotleb , valitud aga on selle saavutanud . Ülejäänud olid muutunud tuimaks ;
45011008	nagu on kirjutatud : ” Jumal on andnud neile sügava une vaimu , silmad , mis ei näe , ja kõrvad , mis ei kuule , kuni tänase päevani . ”
45011009	Samuti ütleb Taavet : ” Nende lauast saagu neile püünis ja lõks ja komistuskivi ja kättemaks ;
45011010	nende silmad saagu pimedaks , et need ei näeks , ja suru alati kummargile nende selg . ”
45011011	Seepärast ma küsin : kas nad komistasid nii , et langesid täielikult ? Mitte mingil juhul ! Pigem on nende eksisammu tõttu saanud teistest rahvastest inimestele osaks pääste , et neid kiivaks teha .
45011012	Kui nüüd nende eksisamm tähendab rikkust maailmale ja nende kahanemine tähendab rikkust teistest rahvastest inimestele , kui palju enam tähendab seda siis nende täielik arv !
45011013	Nüüd ma räägin teile , teistest rahvastest inimestele . Kuna ma olen tõesti rahvaste apostel , austan ma oma teenistust ,
45011014	kui ma vaid võiksin kuidagi teha kiivaks need , kes on mu oma liha , ja mõned neist päästa .
45011015	Sest kui nende kõrvaleheitmine tähendab maailmale lepitust , mida muud tähendab siis nende vastuvõtmine kui mitte surmast ellutulemist ?
45011016	Peale selle , kui uudseviljaks peetav osa on püha , siis on seda ka kogu tainas ; ja kui juur on püha , siis on seda ka oksad .
45011017	Ent kui mõned oksad murti ära , ja sind , ehkki sa oled metsik oliivipuu , poogiti nende vahele ning sa said osa oliivipuu rammusast juurest ,
45011018	siis ära kelgi okste ees . Kui sa aga kelgid nende ees , siis mõtle : sina pole see , kes kannab juurt , vaid juur kannab sind .
45011019	Sa ütled seepeale : ” Oksad murti ära , et mind külge poogitaks . ”
45011020	Täitsa õige ! Nad murti ära usupuuduse pärast , kuid sina seisad usu abil . Ära mõtle enam kõrgilt , vaid karda .
45011021	Sest kui Jumal ei säästnud loomulikke oksi , siis ei säästa ta sindki .
45011022	Vaata seepärast Jumala lahkust ja rangust . Neile , kes langesid , saab osaks rangus , kuid sulle Jumala lahkus , kui sa jääd tema lahkusesse ; muidu raiutakse sindki maha .
45011023	Ka nemad , kui nad ei jää oma usupuudusesse , poogitakse külge , sest Jumal suudab nad uuesti külge pookida .
45011024	Sest kui sind lõigati ära loomult metsiku oliivipuu küljest ja poogiti loomuvastaselt aedoliivipuu külge , siis kui palju enam poogitakse loomulikud oksad nende oma oliivipuu külge !
45011025	Ma ju ei taha , vennad , jätta teid teadmatusse selle püha saladuse suhtes , et te poleks arukad iseenda silmis : et osa iisraellasi on muutunud tuimaks , kuni täielik arv teistest rahvastest inimesi on sisse tulnud ,
45011026	ja sel viisil päästetakse kogu Iisrael . Nii nagu on kirjutatud : ” Vabastaja tuleb Siionist ja saadab Jaakobist minema jumalakartmatud tavad .
45011027	Ja see on minupoolne leping nendega , kui ma võtan ära nende patud . ”
45011028	Tõsi küll , hea sõnumi seisukohalt on nad vaenlased teie heaks , kuid Jumala valiku seisukohalt on nad armastatud oma esiisade pärast .
45011029	Jumal ei kahetse ju oma ande ega kutsumist .
45011030	Sest nagu teie olite kord Jumalale sõnakuulmatud , nüüd aga on teile nende sõnakuulmatuse tõttu halastatud ,
45011031	nii on ka nemad olnud nüüd sõnakuulmatud , mille tulemusena teile on halastatud , et ka nende peale nüüd halastataks .
45011032	Sest Jumal on pannud nad kõik kinni sõnakuulmatuse alla , et ta võiks nende kõigi peale halastada .
45011033	Oo , kui sügavad on Jumala rikkus ja tarkus ja teadmised ! Kui väljauurimatud on tema kohtuotsused ja äraarvamatud tema teed !
45011034	Sest ” kes on jõudnud Jehoova meele tundmiseni või kes on saanud talle nõuandjaks ” ?
45011035	Või ” kes on talle esmalt midagi andnud , nii et tal tuleks see tagasi maksta ” ?
45011036	Sest tema käest ja tema läbi ja tema pärast on kõik asjad . Temale olgu au igavesti . Aamen .
45012001	Seega ma anun teid Jumala kaastundlikkuse pärast , vennad , et te annaksite oma keha elavaks , pühaks , Jumalale meelepäraseks ohvriks ; niiviisi te osalete pühas teenistuses , kasutades oma mõtlemisvõimet .
45012002	Ja ärge enam muganduge nende asjade järgi , mis on iseloomulikud sellele ajastule , vaid muutuge teistsuguseks , uuendades oma meelt , et te teeksite endale selgeks , mis on Jumala hea ja meelepärane ja täiuslik tahe .
45012003	Sest mulle osutatud ärateenimata helduse alusel ütlen ma igaühele teist , et ta ei mõtleks endast rohkem , kui on vaja mõelda ; vaid ta mõelgu nii , et sellest ilmneks terve mõistus , igaüks nõnda , nagu Jumal talle usku on jaganud .
45012004	Sest nagu meil on ühes kehas palju liikmeid , kuid kõigil liikmetel pole sama otstarve ,
45012005	nii meiegi , kuigi meid on palju , oleme üks keha ühenduses Kristusega , ühekaupa võttes aga liikmed , mis kuuluvad üksteisega kokku .
45012006	Kuna meil nüüd on vastavalt meile osaks saanud ärateenimata heldusele erisuguseid ande : olgu prohvetikuulutused , siis rääkigem prohvetlikult , vastavalt meile jagatud usule ;
45012007	või olgu mingi teenistus , siis olgem selles teenistuses ; või kes õpetab , see õpetagu edasi ;
45012008	või kes manitseb , see manitsegu edasi ; kes teistele jagab , tehku seda helde südamega ; kes juhatab , tehku seda tõesti hoolsalt ; kes osutab halastust , tehku seda rõõmsa meelega .
45012009	Teie armastus ärgu olgu silmakirjalik . Jälestage kurja , klammerduge hea külge .
45012010	Olgu teil vennalikus armastuses hell kiindumus üksteise vastu . Üksteise austamises olge algatajaks pooleks .
45012011	Ärge olge loiud oma tegemistes . Olge vaimu mõjul tulised . Orjake Jehoovat .
45012012	Olge rõõmsad lootuses . Pidage vastu raskustes . Olge püsivad palves .
45012013	Jagage pühadega vastavalt nende vajadustele . Püüdke alati olla külalislahked .
45012014	Õnnistage aina neid , kes teid taga kiusavad ; õnnistage ja ärge needke .
45012015	Rõõmustage koos rõõmsatega , nutke koos nutjatega .
45012016	Suhtuge teistesse samamoodi , nagu te suhtute endasse ; ärge mõelge kõrgilt , vaid laske end juhtida alandlikkusel . Ärge saage arukaks iseenda silmis .
45012017	Ärge tasuge kellelegi kurja kurjaga . Püüdke teha seda , mis on hea kõigi inimeste silmis .
45012018	Kui võimalik , nii palju kui teist oleneb , olge rahumeelsed kõigi inimestega .
45012019	Ärge makske ise kätte , armsad , vaid jätke ruumi vihale , sest on kirjutatud : ” Kättemaks on minu päralt ; mina tasun kätte , ütleb Jehoova . ”
45012020	Ent ” kui sinu vaenlasel on nälg , toida teda ; kui tal on janu , anna talle juua ; sest seda tehes sa kuhjad tuliseid süsi tema pea peale ” .
45012021	Ära lase kurjal võitu saada enda üle , vaid võida kuri alati ära heaga .
45013001	Iga hing allugu kõrgematele võimudele , sest pole muud võimu kui Jumalalt ; olemasolevad võimud on oma suhtelistel positsioonidel Jumala seatuina .
45013002	Seega , kes paneb vastu võimule , on võtnud seisukoha Jumala korralduse vastu ; neid , kes on võtnud seisukoha selle vastu , tabab kohtumõistmine .
45013003	Sest valitsejad ei ole hirmuks headele tegudele , vaid halbadele . Kas sa siis tahad , et sul ei oleks vaja tunda hirmu võimu ees ? Tee aina head , ja sa saad temalt kiita ;
45013004	sest ta on Jumala teener sinu heaks . Aga kui sa teed halba , siis tunne hirmu : ta ei kanna mõõka asjata ; ta on ju Jumala teener , kättemaksja , kes valab viha välja selle peale , kes teeb halba .
45013005	Seega on teil mõjuv põhjus alluda mitte ainult selle viha pärast , vaid ka oma südametunnistuse pärast .
45013006	Seetõttu te maksate ka makse ; sest nad on Jumala sulased , teenides pidevalt just sel eesmärgil .
45013007	Andke kõigile seda , mis on teie kohus : maksu sellele , kes nõuab maksu ; lõivu sellele , kes nõuab lõivu ; kartust sellele , kes nõuab kartust ; au sellele , kes nõuab au .
45013008	Ärgu olgu teil kellelegi võlgu midagi muud kui ainult armastust üksteise vastu ; sest kes armastab oma kaasinimest , on seaduse täitnud .
45013009	Sest seadused ” Sa ei tohi abielu rikkuda , sa ei tohi mõrvata , sa ei tohi varastada , sa ei tohi himustada ” ja mis tahes muu käsk on võetud kokku selle sõnaga : ” Sa pead armastama oma ligimest nagu iseennast . ”
45013010	Armastus ei tee ligimesele kurja ; seega on armastus seaduse täitmine .
45013011	Samuti tehke seda seepärast , et te teate , milline aeg see on , et teil on juba käes tund unest ärgata , sest nüüd on meie pääste lähemal kui siis , kui me usklikuks saime .
45013012	Öö hakkab mööda saama , päev on lähedale jõudnud . Heitkem seepärast endalt pimeduse teod ja riietugem valguse relvadega .
45013013	Elagem sündsalt nagu päeva ajal , mitte metsikutes pidudes ega joomingutes , mitte sugulises kõlvatuses ega häbitus käitumises , mitte riius ega kiivuses ,
45013014	vaid riietuge Issand Jeesus Kristusega ja ärge tehke plaane lihalike himude rahuldamiseks .
45014001	Võtke vastu see , kelle usus on nõrku kohti , kuid ärge langetage otsuseid sisemiste kõhkluste kohta .
45014002	Üks usub , et ta võib süüa kõike , aga kes on nõrk , sööb taimetoitu .
45014003	Kes sööb , ärgu vaadaku ülalt alla sellele , kes ei söö , ja kes ei söö , ärgu mõistku kohut selle üle , kes sööb , sest Jumal on tema vastu võtnud .
45014004	Kes oled sina , et sa mõistad kohut kellegi teise majateenri üle ? Tema oma isand otsustab , kas ta seisab või langeb . Tõesti , teda hoitakse püsti , sest Jehoova võib teda püsti hoida .
45014005	Ühe meelest on üks päev tähtsam kui teine ; teise meelest on kõik päevad ühesugused ; igaüks olgu täiesti veendunud oma arvamuses .
45014006	Kes peab mingit päeva , peab seda Jehoova auks . Nii ka see , kes sööb , sööb Jehoova auks , sest ta tänab Jumalat ; ja kes ei söö , ei söö Jehoova auks , ja siiski ta tänab Jumalat .
45014007	Tegelikult ei ela keegi meist üksnes iseendale , ja keegi ei sure üksnes iseendale ;
45014008	sest kui me elame , siis elame Jehoovale , ja kui me sureme , siis sureme Jehoovale . Seega , kas me siis elame või sureme , me kuulume Jehoovale .
45014009	Sest selleks Kristus suri ja sai jälle elavaks , et ta oleks nii surnute kui ka elavate Isand .
45014010	Aga miks sa oma venna üle kohut mõistad ? Või miks sa oma vennale ülalt alla vaatad ? Sest me kõik astume Jumala kohtunikutooli ette ;
45014011	on ju kirjutatud : ” ’ Nii tõesti kui ma elan , ’ ütleb Jehoova , ’ iga põlv peab painduma minu ees ja iga keel peab tunnustama avalikult Jumalat ’ . ”
45014012	Niisiis tuleb meil igaühel enda kohta Jumalale aru anda .
45014013	Seepärast ärgem mõistkem enam kohut üksteise üle , vaid pigem otsustage mitte panna venna ette komistuskivi ega anda põhjust vääratamiseks .
45014014	Ma tean ja olen veendunud Issand Jeesuse kaudu , et miski pole ebapuhas iseenesest ; ainult siis , kui keegi peab midagi ebapuhtaks , on see talle ebapuhas .
45014015	Sest kui su vend saab toidu pärast kurvaks , ei käi sa enam kooskõlas armastusega . Ära hukuta oma toiduga seda , kelle eest Kristus suri .
45014016	Ärge siis lubage , et kõigest sellest heast , mida te teete , räägitaks halvustavalt .
45014017	Sest Jumala kuningriik ei tähenda söömist ega joomist , vaid õigust ja rahu ja rõõmu püha vaimu läbi .
45014018	Sest kes selles suhtes orjab Kristust , on meelepärane Jumalale ja tunnustatud inimeste keskel .
45014019	Niisiis taotlege seda , mis edendab rahu , ja seda , mis on vastastikku ülesehitav .
45014020	Lakka maha kiskumast Jumala kätetööd pelgalt toidu pärast . On tõsi , et kõik on puhas , kuid inimesele on kahjuks , kui ta annab süües põhjust komistamiseks .
45014021	On väga hea , kui sa ei söö liha ega joo veini ega tee midagi sellist , mis on su vennale komistuseks .
45014022	See usk , mis sul on , olgu sinu ja Jumala vaheline asi . Õnnelik on see , kes ei mõista enda üle kohut selle pärast , mida ta heaks kiidab .
45014023	Ent kui tal on süües kahtlusi , on ta juba hukka mõistetud , sest ta ei söö usust . Aga kõik , mis ei ole usust , on patt .
45015001	Ent meie , kes me oleme tugevad , peaksime kandma nende nõrkusi , kes pole tugevad , ja mitte taotlema seda , mis meeldib meile endile .
45015002	Igaüks meist olgu oma ligimesele meele järele , tehes head , et teda üles ehitada .
45015003	Sest Kristuski ei taotlenud seda , mis meeldib talle endale ; vaid nagu on kirjutatud : ” Nende solvangud , kes solvasid sind , on langenud minu peale . ”
45015004	Sest kõik , mis on varem kirjutatud , on kirjutatud meile õpetuseks , et meil vastupidavuse ja pühakirja lohutuse kaudu oleks lootust .
45015005	Andku nüüd Jumal , kes teid vastupidavaks teeb ja lohutab , et teie keskel oleks samasugune meelelaad , nagu oli Kristus Jeesusel ,
45015006	et te üksmeelselt ja ühest suust ülistaksite meie Issanda Jeesus Kristuse Jumalat ja Isa .
45015007	Seepärast võtke üksteist vastu , nagu ka Kristus on meid vastu võtnud , Jumala auks .
45015008	Sest ma ütlen , et tegelikult sai Kristus ümberlõigatute teenijaks Jumala tõemeelsuse huvides , et kinnitada tõotusi , mis Ta oli andnud nende esiisadele ,
45015009	ja et rahvad ülistaksid Jumalat tema halastuse eest ; nagu on kirjutatud : ” Seepärast ma tunnistan sind avalikult rahvaste seas ja kiidan muusikaga sinu nime . ”
45015010	Ja taas ütleb ta : ” Olge rõõmsad , te rahvad , koos tema rahvaga . ”
45015011	Ja veel : ” Kiitke Jehoovat , kõik rahvad , ja kõik hõimud kiitku teda . ”
45015012	Ja taas ütleb Jesaja : ” Tuleb Iisai juur ja tuleb see , kes tõuseb valitsema rahvaste üle ; tema peale panevad rahvad oma lootuse . ”
45015013	Jumal , kes annab lootuse , täitku teid kõige rõõmu ja rahuga teie usu kaudu , et teil oleks küllaga lootust püha vaimu jõu abil .
45015014	Minagi olen veendunud teie suhtes , mu vennad , et te olete ka täis headust , nii nagu te olete täidetud kõigi teadmistega , ja et te suudate üksteist ka manitseda .
45015015	Siiski ma kirjutan teile otsekohesemalt mõne asja kohta , justkui teile uuesti meelde tuletades , selle ärateenimata helduse pärast , mida Jumal mulle on osutanud ,
45015016	et ma võiksin olla Kristus Jeesuse teenija rahvaste heaks , osaledes Jumala hea sõnumi pühas töös , selleks et ohvriand , nimelt need rahvad , osutuksid meelepäraseks , olles püha vaimuga pühitsetud .
45015017	Seepärast on mul Kristus Jeesuse järgijana põhjust juubeldada seoses sellega , mis puudutab Jumalat .
45015018	Sest ma ei söanda rääkida millestki muust kui sellest , mida Kristus on teostanud minu kaudu , et rahvad oleksid kuulekad , minu sõna ja teo läbi
45015019	ning tundemärkide ja ennete väega ning püha vaimu väega ; nii et ma olen alates Jeruusalemmast kõikjal selles piirkonnas kuni Illyricumini välja põhjalikult kuulutanud head sõnumit Kristusest .
45015020	Nõnda olen seadnud tõesti endale eesmärgiks mitte kuulutada head sõnumit seal , kus Kristuse nime juba teatakse , et ma ei ehitaks kellegi teise vundamendile ;
45015021	vaid nagu on kirjutatud : ” Need , kellele pole tema kohta midagi teada antud , saavad näha , ja need , kes pole kuulnud , hakkavad aru saama . ”
45015022	Seepärast ongi mind palju kordi takistatud teie juurde tulemast .
45015023	Aga nüüd , kui mul enam pole puutumata territooriumit neis paigus ja ma olen mitmeid aastaid igatsenud tulla teie juurde ,
45015024	loodan ma väga , et kui olen teel Hispaaniasse , näen ma teid ja te saadate mind natuke maad , pärast seda kui olen esmalt saanud mõnda aega teie seltsis viibida .
45015025	Kuid nüüd kavatsen ma minna Jeruusalemma , et teenida pühasid .
45015026	Sest need , kes on Makedoonias ja Ahhaias , on meelsasti jaganud oma vara annetamiseks Jeruusalemma pühade hulgas olevatele vaestele .
45015027	Tõsi , nad tegid seda meelsasti , aga nad olid ju ka nende võlglased ; sest kui rahvad on saanud osa nende vaimsetest väärtustest , siis on ka nende kohus teenida neid ainelise varaga .
45015028	Kui ma olen sellega lõpule jõudnud ja selle annetuse turvaliselt neile viinud , lähen ma teie kaudu Hispaaniasse .
45015029	Pealegi ma tean , et kui ma teie juurde tulen , siis tulen rikkalike õnnistustega Kristuselt .
45015030	Ma manitsen nüüd teid , vennad , meie Issanda Jeesus Kristuse läbi ja vaimust tuleneva armastuse läbi , et te pingutaksite koos minuga , paludes Jumalat minu eest ,
45015031	et ma pääseksin uskmatute käest Judeas ja et mu teenistus Jeruusalemma heaks oleks pühadele meelepärane ,
45015032	nii et kui ma Jumala tahtel rõõmuga teie juurde jõuan , leiaksin teiega koos olles kosutust .
45015033	Jumal , kes annab rahu , olgu teie kõikidega . Aamen .
45016001	Ma tutvustan teile Foibet , meie õde , kes teenib Kenkrea koguduses ,
45016002	et te võtaksite ta vastu Issandas pühadele väärilisel viisil ja oleksite talle abiks , kui ta teid milleski peaks vajama , sest ta ise on olnud kaitsjaks paljudele , ka mulle endale .
45016003	Andke mu tervitused edasi minu kaastöölistele Kristus Jeesuses , Priskale ja Akvilale ,
45016004	kes on minu hinge pärast oma kaela ohtu seadnud , ja kellele pole tänulik mitte üksnes mina , vaid ka kõik rahvaste kogudused ;
45016005	ja tervitage kogudust , mis on nende majas . Tervitage mu armast Epainetost , kes on Aasia uudsevili Kristusele .
45016006	Tervitage Maarjat , kes on teie heaks palju vaeva näinud .
45016007	Tervitage mu sugulasi ja kaasvange Andronikost ja Juniast , kellel on hea maine apostlite silmis ja kes on järginud Kristust kauem kui mina .
45016008	Andke mu tervitused edasi Ampliatusele , mu armsale Issandas .
45016009	Tervitage Urbanust , meie kaastöölist Kristuses , ja mu armast Stahhüst .
45016010	Tervitage Apellest , kes on saanud heakskiidu Kristuses . Tervitage Aristobulose majarahvast .
45016011	Tervitage mu sugulast Heroodioni . Tervitage Narkissose majarahvast , kes on Issandas .
45016012	Tervitage Trüfainat ja Trüfoosat , naisi , kes teevad kõvasti tööd Issandas . Tervitage meie armast Persist , sest see naine on näinud palju vaeva Issandas .
45016013	Tervitage Ruufust , äravalitut Issandas , ja tema ema , kes on ka mulle nagu ema .
45016014	Tervitage Asünkritost , Flegonit , Hermest , Patrobast , Hermast ja vendi , kes on koos nendega .
45016015	Tervitage Filologost ja Juuliat , Neereust ja tema õde ning Olümpast ja kõiki pühasid , kes on koos nendega .
45016016	Tervitage üksteist püha suudlusega . Kõik Kristuse kogudused tervitavad teid .
45016017	Ma manitsen nüüd teid , vennad , et peaksite silmas neid , kes põhjustavad lahknemisi ja on teistele komistuseks , mis kõik on vastuolus selle õpetusega , mida te olete õppinud , ja väldiksite neid .
45016018	Sellised inimesed pole mitte meie Isanda Kristuse , vaid oma kõhu orjad ; ning libeda jutu ja meelitava kõnega eksitavad nad lihtsameelsete südameid .
45016019	Teie kuulekust on ju kõik tähele pannud . Seepärast olen ma teie üle rõõmus . Aga ma tahan , et te oleksite targad hea suhtes , kuid süütud kurja suhtes .
45016020	Ja Jumal , kes annab rahu , purustab Saatana peatselt teie jalge all . Meie Issanda Jeesuse ärateenimata heldus olgu teiega .
45016021	Teid tervitavad mu kaastööline Timoteos ning samuti mu sugulased Luukius ja Jaason ja Soosipatros .
45016022	Mina , Tertius , kes ma selle kirja olen kirja pannud , tervitan teid Issandas .
45016023	Teid tervitab Gaius , kes on minu ja ka terve koguduse võõrustaja . Teid tervitab Erastos , linna varahoidja , ning samuti tema vend Kvartus .
45016025	Aga sellele , kes võib teid kinnitada kooskõlas hea sõnumiga , mida ma räägin , ja kooskõlas sellega , mida kuulutatakse Jeesus Kristusest , sedamööda , kuidas ilmutatakse püha saladust , millest on pikka aega vaikitud ,
45016026	kuid on tehtud nüüd avalikuks ja antud teada prohvetlike kirjutiste kaudu kõigile rahvastele igavese Jumala käsu kohaselt , et edendada usust tulenevat kuulekust ,
45016027	Jumalale , kes on ainsana tark , olgu au igavesti Jeesus Kristuse kaudu . Aamen .
46001001	Paulus , kutsutud Jumala tahtel Jeesus Kristuse apostliks , ja meie vend Soostenes
46001002	Jumala kogudusele , kes on Korintoses , teile , kes olete pühitsetud ühtsuses Kristus Jeesusega , kutsutud pühadele , koos kõigiga , kes hüüavad kõikjal appi meie Issanda Jeesus Kristuse nime , kes on nende ja meie Issand :
46001003	Ärateenimata heldust ja rahu teile Jumalalt , meie Isalt , ja Issand Jeesus Kristuselt !
46001004	Ma tänan alati Jumalat teie eest Jumala ärateenimata helduse pärast , mida teile on osutatud Kristus Jeesuse kaudu ;
46001005	et te olete saanud seoses temaga kõigiti rikkaks , sealhulgas täieliku rääkimisoskuse ja täielike teadmiste poolest ,
46001006	kuna tunnistus Kristusest on teie seas kindlalt juurdunud ,
46001007	nii et teil ei jää puudu mitte ühestki annist , samal ajal kui te ootate innukalt meie Issanda Jeesus Kristuse ilmumist .
46001008	Samuti teeb ta teid lõpuni kindlaks , et teie vastu ei saaks esitada ühtki süüdistust meie Issanda Jeesus Kristuse päeval .
46001009	Jumal on ustav , tema , kes on teid kutsunud kuuluma ühte tema Poja Jeesus Kristuse , meie Issandaga .
46001010	Ma manitsen teid nüüd , vennad , meie Issanda Jeesus Kristuse nimel , et te kõik räägiksite kooskõlaliselt ja et teie seas ei oleks lahknemisi , vaid et te oleksite ühte liidetud samas meeles ja samas mõtteviisis .
46001011	Sest Kloe pere kaudu sai mulle teie kohta teatavaks , mu vennad , et teie seas on lahkhelisid .
46001012	Ma pean silmas seda , et igaüks teist ütleb : ” Mina järgin Paulust ” , ” Aga mina Apollost ” , ” Aga mina Keefast ” , ” Aga mina Kristust . ”
46001013	Kristus on jagatud mitmeks . Kas siis Paulus löödi teie eest postile ? Või kas teid ristiti Pauluse nimel ?
46001014	Ma olen tänulik , et ma pole ristinud teie seast kedagi peale Krispuse ja Gaiuse ,
46001015	nii et keegi ei saa öelda , et teid on ristitud minu nimel .
46001016	Jah , ma ristisin ka Stefanase majarahva . Ülejäänute kohta ma ei tea , et ma kedagi muud oleksin ristinud .
46001017	Sest Kristus ei saatnud mind mitte ristima , vaid kuulutama head sõnumit , ja seda mitte tarkade kõnega , et Kristuse piinaposti ei tehtaks kasutuks .
46001018	Sest jutt piinapostist on rumalus neile , kes hukkuvad , aga meile , kes päästetakse , on see Jumala jõud .
46001019	Sest on kirjutatud : ” Ma hävitan tarkade tarkuse ja lükkan kõrvale intelligentsete intelligentsuse . ”
46001020	Kus on tark ? Kus kirjatundja ? Kus selle ajastu väitleja ? Kas Jumal ei ole mitte teinud maailma tarkust rumaluseks ?
46001021	Sest kuigi maailm oma tarkuse kaudu ei jõudnud Jumala tundmiseni , arvas Jumal oma tarkuses heaks selle rumaluse kaudu , mida kuulutatakse , päästa need , kes usuvad .
46001022	Sest juudid paluvad tundemärke ja kreeklased otsivad tarkust ;
46001023	kuid meie kuulutame postile löödud Kristust , kes on juutidele komistuskivi , rahvastele aga rumalus ;
46001024	ent kutsututele , nii juutidele kui ka kreeklastele , on Kristus Jumala jõud ja Jumala tarkus .
46001025	Sest Jumala ” rumalus ” on targem kui inimesed ja Jumala ” nõrkus ” on tugevam kui inimesed .
46001026	Sest te näete endi kutsumisest , vennad , et ei ole kutsutud palju inimlikust seisukohast tarku , mitte palju vägevaid , mitte palju kõrgest soost ;
46001027	vaid Jumal on valinud need , kes on maailmas rumalad , et häbistada tarku , ja Jumal on valinud need , kes on maailmas nõrgad , et häbistada neid , kes on tugevad ;
46001028	ja Jumal on valinud need , kes on maailmas alamast soost ja kellele vaadatakse ülalt alla , selle , mis midagi ei ole , et teha lõpp sellele , mis midagi on ,
46001029	et ükski inimene ei kiitleks Jumala ees .
46001030	Aga tänu temale te olete ühtsed Kristus Jeesusega , kes on meile saanud Jumala tarkuseks , samuti õiguseks ja pühitsuseks ja vabastuseks lunastuse alusel ;
46001031	et oleks nii , nagu on kirjutatud : ” Kes kiitleb , kiidelgu seoses Jehoovaga . ”
46002001	Ja seega ei tulnud ka mina , vennad , kui ma tulin teie juurde , kuulutama teile Jumala püha saladust muljetavaldava kõne või tarkusega .
46002002	Sest ma otsustasin teie hulgas mitte teada millestki muust kui ainult Jeesus Kristusest , ja temast postile lööduna .
46002003	Ja ma tulin teie juurde nõrkuses ja kartuses ning suure värinaga ;
46002004	ja mu kõne ja see , mida ma kuulutasin , ei olnud veenvate ja tarkade sõnadega , vaid vaimu ja jõu avaldumisega ,
46002005	et teie usk ei põhineks mitte inimeste tarkusel , vaid Jumala jõul .
46002006	Me räägime nüüd tarkusest nende hulgas , kes on küpsed , kuid mitte selle ajastu tarkusest ega selle ajastu valitsejate omast , kes peavad hävima .
46002007	Me räägime hoopis pühas saladuses väljenduvast Jumala tarkusest , peidetud tarkusest , mille Jumal määras ette enne ajastuid meie auks .
46002008	Selle tarkuse tundmiseni pole jõudnud ükski selle ajastu valitsejatest , sest kui nad oleksid seda tundnud , poleks nad aulist Issandat postile löönud .
46002009	Ent nagu on kirjutatud : ” Silm pole näinud ja kõrv pole kuulnud , samuti pole inimese südamesse tõusnud seda , mis Jumal on valmistanud neile , kes teda armastavad . ”
46002010	Sest meile on Jumal selle ilmutanud oma vaimu kaudu , kuna vaim uurib kõike , koguni Jumala sügavusi .
46002011	Sest kes inimestest teab inimese mõtteid kui ainult inimese vaim , mis on temas ? Samuti ei tea keegi Jumala mõtteid kui ainult Jumala vaim .
46002012	Aga meie ei ole saanud maailma vaimu , vaid vaimu , mis on Jumalalt , et me saaksime aru sellest , mida Jumal meile lahkesti on andnud .
46002013	Neid asju me ka räägime , mitte inimtarkuse õpetatud sõnadega , vaid vaimu õpetatud sõnadega , seostades vaimseid asju vaimsete sõnadega .
46002014	Ent maine inimene ei võta vastu neid asju , mis on seotud Jumala vaimuga , sest need on temale rumalus ja ta ei suuda jõuda nende tundmiseni , sest nende üle tuleb otsustada vaimselt .
46002015	Ent vaimne inimene otsustab küll kõigi asjade üle õigesti , aga tema enda üle ei otsusta õigesti ükski inimene .
46002016	Sest ” kes on jõudnud Jehoova meele tundmiseni , et ta võiks teda õpetada ” ? Aga meil on Kristuse meel .
46003001	Ja nii , vennad , ei saanud ma teile rääkida nagu vaimsetele inimestele , vaid nagu lihalikele inimestele , otsekui pisikestele lastele Kristuses .
46003002	Ma toitsin teid piimaga ega andnud teile süüa midagi toekamat , sest te polnud veel küllalt tugevad . Ega te õigupoolest praegugi küllalt tugevad ole ,
46003003	sest te olete ikka veel lihalikud . Sest kui teie seas on kiivust ja riidu , kas te pole siis lihalikud ega tegutse nii nagu inimesed ?
46003004	Sest kui üks ütleb : ” Mina järgin Paulust ” , aga teine ütleb : ” Mina Apollost ” , kas te pole siis sellised nagu teisedki inimesed ?
46003005	Kes on siis Apollos ? Jah , kes on Paulus ? Teenijad , kelle kaudu te olete saanud usklikuks , nii nagu Issand igaühele töö andis .
46003006	Mina istutasin , Apollos kastis , aga Jumal pani kasvama ;
46003007	nii et istutaja ega kastja pole midagi , vaid Jumal , kes paneb kasvama .
46003008	Istutaja ja kastja on üks , kuid kumbki saab tasu oma vaevanägemise järgi .
46003009	Sest me oleme Jumala kaastöölised . Teie olete Jumala põllumaa , Jumala ehitus .
46003010	Ärateenimata heldust mööda , mida Jumal mulle on osutanud , rajasin ma otsekui tark töödejuhataja vundamendi , aga keegi teine ehitab sellele . Ent igaüks jälgigu , kuidas ta sellele ehitab .
46003011	Sest keegi ei saa rajada muud vundamenti peale selle , mis on rajatud — see on Jeesus Kristus .
46003012	Kui nüüd keegi ehitab sellele vundamendile midagi kullast , hõbedast , kalliskividest , puust , heinast , õlgedest ,
46003013	saab igaühe töö avalikuks , kuna see päev toob selle selgelt välja , sest see saab tules ilmsiks ; ja tuli ise proovib läbi , milline on igaühe töö .
46003014	Kui kellegi töö , mis ta sellele on ehitanud , jääb püsima , saab ta tasu ;
46003015	kui kellegi töö põleb ära , kannatab ta kahju , aga ta ise pääseb ; ometi , kui nii läheb , toimub see otsekui läbi tule .
46003016	Kas te ei tea , et te olete Jumala tempel ja et teie sees elab Jumala vaim ?
46003017	Kui keegi hävitab Jumala templi , hävitab Jumal tema , sest Jumala tempel on püha , ja see tempel olete teie .
46003018	Ärgu ükski ennast petku : kui keegi teist arvab , et ta on tark sellel ajastul , siis saagu ta rumalaks , et ta saaks targaks .
46003019	Sest selle maailma tarkus on Jumala silmis rumalus ; on ju kirjutatud : ” Tema püüab kinni targad nende kavaluses . ”
46003020	Ja jälle : ” Jehoova teab , et tarkade arutlused on tühised . ”
46003021	Seepärast ärgu ükski kiidelgu inimeste üle ; sest kõik kuulub teile ,
46003022	olgu Paulus või Apollos või Keefas või maailm või elu või surm või käesolev või tulev — kõik kuulub teile ;
46003023	teie omakorda kuulute Kristusele ; Kristus omakorda kuulub Jumalale .
46004001	Inimesed pidagu meid Kristuse alamateks ja Jumala pühade saladuste majapidajateks .
46004002	Kusjuures neilt , kes on majapidajad , oodatakse , et nad leitaks olevat ustavad .
46004003	Aga see on minule väga tühine asi , kui mind peaksite uurima teie või mõni inimeste kohus . Koguni ma ise ei uuri ennast .
46004004	Sest ma ei tea , et oleksin midagi valesti teinud . Ometi ei mõisteta mind õigeks selle põhjal , vaid Jehoova on see , kes mind uurib .
46004005	Seepärast ärge mõistke millegi üle kohut enne õiget aega , kui tuleb Issand , kes toob salajased asjad pimedusest valguse kätte ja teeb südamete kavatsused avalikuks , ning siis saab igaüks Jumalalt väärilise kiituse .
46004006	Nüüd , vennad , olen ma neid asju kohaldanud enda ja Apollose kohta teie heaks , et te õpiksite meie näite varal seda reeglit : ” Ära mine üle selle , mis on kirjutatud ” , et ükski teist ei läheks ennast täis ega peaks üht teisest paremaks .
46004007	Sest mis tõstab sind teisest kõrgemale ? Tõesti , mis on sinul , mida sa poleks saanud ? Aga kui sa nüüd oled selle saanud , miks sa siis hoopled , otsekui poleks sa seda saanud ?
46004008	Kas teil on juba olemas kõik , mida te tahate ? Kas te olete juba rikkad ? Kas te olete hakanud kuningatena valitsema ilma meieta ? Ma tõepoolest soovin , et te oleksite hakanud kuningatena valitsema , et meiegi võiksime koos teiega kuningatena valitseda .
46004009	Sest mulle paistab , et Jumal on meid , apostleid , toonud välja viimastena otsekui surmale määratuid , sest me oleme saanud teatrietenduseks maailmale ja inglitele ja inimestele .
46004010	Meie oleme Kristuse pärast rumalad , aga teie olete Kristuses arukad ; meie oleme nõrgad , aga teie olete tugevad ; teie olete hea mainega , aga meie oleme autud .
46004011	Kuni praeguse tunnini me oleme aina näljas ja ka janus ja ebapiisavalt riides ja läbi pekstud ja kodutud
46004012	ning rügame , tehes tööd omaenda kätega . Kui meid sõimatakse , siis me õnnistame ; kui meid kiusatakse taga , siis me kannatame ära ;
46004013	kui meid mustatakse , siis me palume lahkete sõnadega ; me oleme praeguseni saanud otsekui maailma rämpsuks , kõige saastaks .
46004014	Ma ei kirjuta seda teie häbistamiseks , vaid et manitseda teid kui oma armsaid lapsi .
46004015	Sest kuigi teil võib olla kümme tuhat kasvatajat Kristuses , pole teil kindlasti palju isasid ; sest Kristus Jeesuses olen mina saanud teie isaks hea sõnumi kaudu .
46004016	Seetõttu ma anun teid : võtke mind eeskujuks .
46004017	Sellepärast saadan ma teie juurde Timoteose , kuna ta on mu armas ja ustav laps Issandas ; ja tema tuletab teile meelde minu meetodid , mida ma kasutan Kristus Jeesuse teenistuses , nii nagu ma õpetan kõikjal , igas koguduses .
46004018	Mõned on ennast täis läinud , justkui ma ei tulekski teie juurde .
46004019	Aga ma tulen teie juurde peagi , kui Jehoova tahab , ja siis saab mulle teatavaks mitte see , mida need ennast täis inimesed räägivad , vaid nende vägi .
46004020	Sest Jumala kuningriik ei seisne mitte sõnades , vaid väes .
46004021	Mida te tahate ? Kas ma tulen teie juurde vitsaga või armastusega ja tasaduse vaimuga ?
46005001	Tegelikult on kuulda , et teie hulgas on hoorust , ja veel sellist hoorust , mida ei ole isegi rahvaste hulgas , et ühel mehel on oma isa naine .
46005002	Ja kas te olete ennast täis , selle asemel et kurvastada ning saata endi keskelt ära mees , kes sellise teo tegi ?
46005003	Mina omalt poolt , kuigi ma keha poolest viibin eemal , aga vaimu poolest viibin kohal , olen juba , otsekui viibiksin kohal , langetanud otsuse selle mehe üle , kes on niiviisi toiminud ,
46005004	et meie Issanda Jeesuse nimel — kui te tulete kokku , samuti minu vaim koos meie Issanda Jeesuse väega —
46005005	tuleb teil selline mees anda üle Saatanale , liha hävitamiseks , et vaim võiks pääseda Issanda päeval .
46005006	Teie hooplemise põhjus pole hea . Kas te ei tea , et natuke juuretist paneb hapnema kogu taina ?
46005007	Kõrvaldage vana juuretis , et te oleksite uus tainas , nagu te oletegi hapnemata . Sest tõesti , meie paasatall Kristus on ohverdatud .
46005008	Pidagem siis püha mitte vana juuretisega ega halbuse ja kurjuse juuretisega , vaid siiruse ja tõe hapnemata leibadega .
46005009	Oma kirjas ma kirjutasin teile , et te lõpetaksite läbikäimise hoorajatega ,
46005010	see ei tähenda üleüldiselt selle maailma hoorajate või ahnetega ja väljapressijate või ebajumalakummardajatega . Muidu tuleks teil maailmast päris ära minna .
46005011	Ent nüüd ma kirjutan teile , et te lõpetaksite läbikäimise igaühega , keda nimetatakse vennaks ning kes on hooraja või ahne või ebajumalakummardaja või sõimaja või joodik või väljapressija ; sellisega ärge koos isegi mitte sööge .
46005012	Sest mis on minul tegemist kohtumõistmisega nende üle , kes on väljaspool ? Kas te mitte ei mõista kohut nende üle , kes on seespool ,
46005013	samal ajal kui Jumal mõistab kohut nende üle , kes on väljaspool ? ” Eemaldage pahategija endi keskelt . ”
46006001	Kas keegi teie hulgast , kellel on kaebust teise vastu , söandab minna kohtusse ülekohtuste meeste ette ja mitte pühade ette ?
46006002	Või kas te ei tea , et pühad hakkavad maailma üle kohut mõistma ? Ja kui teil tuleb kohut mõista maailma üle , kas te siis ei kõlba langetama otsuseid väga tühiste asjade üle ?
46006003	Kas te ei tea , et me hakkame mõistma kohut inglite üle ? Miks siis mitte selle elu asjade üle ?
46006004	Kui teil on nüüd vaja langetada otsuseid selle elu asjade üle , siis kas te tõesti seate endale kohtunikeks neid , kellele koguduses ülalt alla vaadatakse ?
46006005	Ma räägin seda , et teil oleks häbi . Kas tõesti pole teie hulgas ühtki tarka meest , kes suudaks mõista kohut oma vendade vahel ,
46006006	vaid vend läheb kohtusse vennaga , ja pealegi uskmatute ette ?
46006007	See tähendab teile tõepoolest täielikku lüüasaamist , et te üksteisega kohut käite . Miks te pigem ei lase endale ülekohut teha ? Miks te pigem ei lase ennast tüssata ?
46006008	Teie aga hoopis teete ülekohut ja tüssate , ja kannatajateks on pealegi vennad .
46006009	Kas te siis ei tea , et ülekohtused ei päri Jumala kuningriiki ? Ärge petke ennast . Ei hoorajad ega ebajumalakummardajad ega abielurikkujad ega mehed , keda peetakse loomuvastastel eesmärkidel , ega mehed , kes magavad meestega ,
46006010	ega vargad ega ahned ega joodikud ega sõimajad ega väljapressijad ei päri Jumala kuningriiki .
46006011	Ja ometi olid mõned teist sellised . Aga te olete puhtaks pestud , aga te olete pühitsetud , aga te olete õigeks mõistetud meie Issanda Jeesus Kristuse nimel ja meie Jumala vaimuga .
46006012	Kõik on mulle lubatud , aga kõigest pole kasu . Kõik on mulle lubatud , aga ma ei lase millelgi enda üle võimust saada .
46006013	Toit on kõhu jaoks ja kõht toidu jaoks , kuid Jumal teeb lõpu nii ühele kui ka teisele . Aga keha pole hooruse jaoks , vaid Issanda jaoks ; ja Issand on keha jaoks .
46006014	Ent Jumal oma jõuga äratas üles Issanda ja äratab surmast üles meidki .
46006015	Kas te ei tea , et teie kehad on Kristuse liikmed ? Kas ma võtan siis Kristuse liikmed ja teen nad prostituudi liikmeteks ? Mitte mingil juhul !
46006016	Kas te siis ei tea , et kes ühendab end prostituudiga , on temaga üks keha ? Sest ” need kaks ” , ütleb ta , ” saavad üheks lihaks ” .
46006017	Aga kes ühendab end Issandaga , on temaga üks vaim .
46006018	Põgenege hooruse eest ! Iga muu patt , mille inimene teeks , on väljaspool tema keha , aga kes on hooraja , teeb pattu omaenda keha vastu .
46006019	Kas te siis ei tea , et teie keha on templiks pühale vaimule , mis on teis Jumalalt ? Samuti ei kuulu te enestele ,
46006020	sest te olete kalli hinnaga ostetud . Seepärast austage Jumalat oma kehas .
46007001	Kui nüüd rääkida sellest , millest te kirjutasite , siis mehel on hea naist mitte puutuda ;
46007002	aga kuna hoorus on üldlevinud , siis olgu igal mehel oma naine ja igal naisel oma mees .
46007003	Mees täitku oma kohust naise vastu ning naine mehe vastu .
46007004	Naisel pole voli oma keha üle , vaid see on tema mehel ; samamoodi pole ka mehel voli oma keha üle , vaid see on tema naisel .
46007005	Ärge jätke teineteist sellest ilma , välja arvatud vastastikusel nõusolekul teatud ajaks , et võiksite pühendada aega palvetamisele ja siis jälle kokku tulla , et Saatan ei saaks teid aina ahvatleda teie talitsematuse pärast .
46007006	Ent võtke seda kui luba , mitte kui käsku .
46007007	Aga ma soovin , et kõik inimesed oleksid nagu mina . Siiski on igaühel oma and Jumalalt — ühel selline ja teisel teistsugune .
46007008	Nüüd ütlen ma nendele , kes pole abielus , ja lesknaistele , et neil on hea jääda nii , nagu minagi olen .
46007009	Aga kui neil pole enesevalitsust , siis nad abiellugu , sest parem on abielluda kui ihades põleda .
46007010	Abielus inimestele annan ma juhised , kuid mitte mina , vaid Issand , et naine ärgu mingu oma mehe juurest ära ,
46007011	aga kui ta siiski läheb , jäägu ta abielutuks või leppigu jälle ära oma mehega ; ja mees ärgu jätku oma naist maha .
46007012	Aga teistele ma ütlen , jah , mina , mitte Issand : kui mõnel vennal on uskmatu naine , see on aga nõus temaga koos elama , siis ta ärgu jätku naist maha ;
46007013	ja naine , kellel on uskmatu mees , see on aga nõus temaga koos elama , ärgu jätku oma meest maha .
46007014	Sest uskmatu mees on pühitsetud seotuse kaudu oma naisega ja uskmatu naine on pühitsetud seotuse kaudu vennaga ; muidu oleksid teie lapsed ju ebapuhtad , aga nüüd on nad pühad .
46007015	Ent kui uskmatu läheb ära , siis las ta läheb ; vend või õde pole sellises olukorras orjastatud , Jumal aga on kutsunud teid rahusse .
46007016	Sest kust tead sina , naine , et sa ei võiks oma meest päästa ? Või kust tead sina , mees , et sa ei võiks oma naist päästa ?
46007017	Siiski , nagu Jehoova on igaühele tema osa andnud , nii käigu igaüks , nagu Jumal teda on kutsunud . Ja selliseid korraldusi jagan ma kõigis kogudustes .
46007018	Kas keegi on kutsutud ümberlõigatuna ? Ärgu temast saagu ümberlõikamatu . Kas keegi on kutsutud ümberlõikamatuna ? Ärgu ta lasku end ümber lõigata .
46007019	Ümberlõikamine ei tähenda midagi ja ümberlõikamatus ei tähenda midagi , vaid Jumala käskudest kinnipidamine on see , mis midagi tähendab .
46007020	Mis tahes seisundis keegi on kutsutud , las ta jääb sellesse .
46007021	Kas sind kutsuti orjana ? Ära muretse selle pärast ; aga kui sa võid vabaks saada , siis pigem kasuta seda võimalust .
46007022	Sest iga Issanda teenija , kes on kutsutud orjana , on Issanda vabakslastu ; niisamuti see , kes on kutsutud vaba inimesena , on Kristuse ori .
46007023	Te olete kalli hinnaga ostetud ; ärge saage enam inimeste orjadeks .
46007024	Mis tahes olukorras keegi on kutsutud , vennad , las ta jääb sellesse , hoides oma suhteid Jumalaga .
46007025	Neitsite kohta pole mul Issandalt ühtki käsku , vaid ma ütlen oma arvamuse nagu see , kes on Issanda osutatud halastuse tõttu ustav .
46007026	Seepärast arvan ma hea olevat , pidades silmas neid raskusi , mida me praegu kogeme , et inimesel on hea jääda nii , nagu ta on .
46007027	Kas sa oled naisega seotud ? Ära püüa enam vabaks saada . Kas sa oled naisest lahti ? Ära otsi enam naist .
46007028	Aga kui sa ka abielluksid , ei teeks sa pattu . Ja kui neitsi abielluks , ei teeks ta pattu . Ent kes nii toimivad , saavad oma lihas viletsust kogeda . Kuid mina säästaksin teid sellest .
46007029	Lisaks ütlen seda , vennad , et vähe aega on järele jäänud . Nüüdsest peale need , kellel on naised , olgu , nagu neil neid polekski ,
46007030	samuti need , kes nutavad , olgu nagu need , kes ei nuta , ja need , kes rõõmustavad , nagu need , kes ei rõõmusta , ja kes ostavad , nagu need , kes midagi ei oma ,
46007031	ja kes seda maailma kasutavad , nagu need , kes ei kasuta seda täiel määral ; sest selle maailma näitelava muutub .
46007032	Ma tõesti tahan , et teil ei oleks vaja muretseda . Mees , kes pole abielus , muretseb Issandale kuuluva pärast , kuidas pälvida Issanda heakskiitu .
46007033	Kuid abielus mees muretseb maailmale kuuluva pärast , kuidas pälvida oma naise heakskiitu ,
46007034	ja ta on jagatud . Niisamuti muretseb neitsi ja naine , kes pole abielus , Issandale kuuluva pärast , et olla püha nii oma keha kui ka vaimu poolest . Ent abielus naine muretseb maailmale kuuluva pärast , kuidas pälvida oma mehe heakskiitu .
46007035	Aga seda ma ütlen teie endi kasuks , mitte et teid köidikusse panna , vaid et suunata teid selle poole , mis on kohane , ja olema püsivalt Issanda teenistuses , ilma et miski tähelepanu hajutaks .
46007036	Aga kui keegi arvab , et ta käitub sobimatult oma neitsilikkuse suhtes , ja kui ta nooruse õitseaeg on möödas ning ta peaks nii otsustama , tehku ta , mida tahab ; ta ei tee pattu . Nad abiellugu .
46007037	Aga kui keegi on oma südames kindel ega tunne selle järele vajadust , vaid tal on võim oma tahtmise üle ja ta on teinud oma südames otsuse hoida oma neitsilikkust , siis teeb ta hästi .
46007038	Niisiis ka see , kes abiellub ja oma neitsilikkusest loobub , teeb hästi , aga kes ei abiellu ja sellest ei loobu , teeb paremini .
46007039	Naine on seotud kogu selle aja , kui ta mees elab . Aga kui ta mees peaks vajuma surmaunne , on ta vaba abielluma , kellega tahab , kuid ainult Issandas .
46007040	Ent ta on õnnelikum , kui ta jääb , nagu ta on , see on minu arvamus . Muidugi ma mõtlen , et ka minul on Jumala vaim .
46008001	Mis nüüd puutub ebajumalatele ohverdatud toidusse : me teame , et meil kõigil on teadmisi . Teadmised ajavad ennast täis , aga armastus ehitab üles .
46008002	Kui keegi arvab , et tal on millegi kohta teadmised olemas , siis ei tunne ta seda ometi veel nii , nagu peaks tundma .
46008003	Aga kui keegi armastab Jumalat , siis teda Jumal tunneb .
46008004	Mis nüüd puutub ebajumalatele ohverdatud toidu söömisse , siis me teame , et ebajumal ei ole ilmaski midagi ja et ei ole muud Jumalat peale ühe .
46008005	Sest kuigi on neid , keda nimetatakse ” jumalateks ” , olgu taevas või maa peal , just nagu ongi palju ” jumalaid ” ja palju ” isandaid ” ,
46008006	on meil tegelikult üks Jumal , Isa , kellest on kõik , ja meie tema jaoks ; ja on üks Isand , Jeesus Kristus , kelle kaudu on kõik , ja meie tema kaudu .
46008007	Siiski pole neid teadmisi kõigil ; kuna mõned , kes on seniajani ebajumalatega seotud tavadega harjunud , söövad toitu just nagu ebajumalale ohverdatut , ja nende südametunnistus , mis on nõrk , rüvetub .
46008008	Aga toit ei vii meid Jumalale lähemale ; kui me ei söö , ei jää me millestki ilma , ja kui me sööme , ei saavuta me sellega midagi .
46008009	Vaadake aga , et see teie õigus ei saaks kuidagi nõrkadele komistuskiviks .
46008010	Sest kui keegi peaks nägema sind , kellel on teadmised , ebajumalatemplis külitamas ja söömas , kas siis nõrga südametunnistus ei saa sellest julgust , nii et ta hakkab sööma ebajumalatele ohverdatud toitu ?
46008011	Siis hukkub ju sinu teadmiste tõttu see , kes on nõrk , sinu vend , kelle pärast Kristus on surnud .
46008012	Aga kui te patustate niimoodi oma vendade vastu ja haavate nende nõrka südametunnistust , siis te patustate Kristuse vastu .
46008013	Seepärast , kui toit paneb mu venna komistama , ei söö ma enam mitte kunagi liha , et ma ei paneks oma venda komistama .
46009001	Kas ma pole vaba ? Kas ma pole apostel ? Kas ma pole näinud Jeesust , meie Issandat ? Kas pole teie minu töö Issandas ?
46009002	Kui ma ei ole apostel teistele , siis päris kindlasti olen ma seda teile , sest teie olete pitser , mis kinnitab minu apostliametit seoses Issandaga .
46009003	Neile , kes minu üle kohut mõistavad , ütlen ma enda kaitseks järgmist :
46009004	Kas meil pole õigust süüa ja juua ?
46009005	Kas meil pole õigust võtta naiseks ja seejärel endaga kaasa mõnd õde , nagu on teinud ka ülejäänud apostlid ja Issanda vennad ja Keefas ?
46009006	Või kas ainult Barnabasel ja minul pole õigust olla ilma palgatööta ?
46009007	Kes teenib iial sõdurina omal kulul ? Kes rajab viinamarjaistanduse ega söö selle vilja ? Või kes hoiab karja ega söö karja piima ?
46009008	Kas ma räägin seda inimeste mõõdupuude järgi ? Või kas mitte Seaduski ei ütle seda ?
46009009	Moosese seaduses on ju kirjutatud : ” Sa ei tohi siduda kinni pulli suud , kui see pahmast tallab . ” Kas siis pullid on need , kelle eest Jumal hoolitseb ?
46009010	Või kas ta ütleb seda hoopis meie pärast ? Tõepoolest , see on kirjutatud meie pärast , sest kündja peaks kündma lootuses ja rehepeksja peaks peksma reht lootuses , et ta sellest osa saab .
46009011	Kui me oleme külvanud teie juures vaimseid asju , on see siis suur asi , kui me teie juures lõikame midagi oma liha tarbeks ?
46009012	Kui teistel inimestel on teie puhul see õigus , kas siis mitte palju enam meil ? Siiski pole me seda õigust kasutanud , vaid talume kõike , et me ei oleks kuidagi takistuseks heale sõnumile Kristusest .
46009013	Kas te ei tea , et need , kes täidavad pühi ülesandeid , söövad seda , mis on templi oma , ja et need , kes pidevalt altari juures teenivad , saavad ohverdatust osa koos altariga ?
46009014	Niisamuti on Issand käskinud , et need , kes kuulutavad head sõnumit , elaksid heast sõnumist .
46009015	Ent mina pole ühtki nendest korraldustest kasutanud . Muidugi ei ole ma sellest kirjutanud seepärast , et minu puhul tuleks hakata nõnda tegema , sest mulle oleks parem surra , kui … Keegi ei saa minu kiitlemise põhjust tühjaks teha !
46009016	Kui ma nüüd head sõnumit kuulutan , pole mul põhjust sellega kiidelda , sest mu kohus on seda teha . Tõesti , häda mulle , kui ma head sõnumit ei kuulutaks !
46009017	Kui ma teen seda vabast tahtest , siis saan ma tasu ; aga kui ma teen seda vastu tahtmist , on majapidajaamet ikkagi usaldatud minu hoolde .
46009018	Mis siis on minu palk ? Et ma head sõnumit kuulutades võin levitada seda sõnumit tasuta , kasutamata kurjasti oma õigust , mis mul on seoses hea sõnumiga .
46009019	Sest ehkki ma olen kõikidest vaba , olen ma teinud end kõikide orjaks , et võidaksin seda rohkem inimesi .
46009020	Ja nii olen ma saanud juutidele otsekui juudiks , et võita juudid ; seaduse all olijatele olen ma saanud otsekui seaduse all olijaks — kuigi ma ise seaduse all ei ole — , et võita need , kes on seaduse all .
46009021	Seaduseta olijatele olen ma saanud otsekui seaduseta olijaks — ehkki ma pole ilma Jumala seaduseta , vaid olen Kristuse seaduse all — , et võita need , kes on seaduseta .
46009022	Nõrkadele olen ma saanud nõrgaks , et võita nõrgad . Ma olen saanud kõigeks igasugustele inimestele , et ma igal võimalikul viisil mõned päästaksin .
46009023	Aga kõike ma teen hea sõnumi pärast , et jagada seda teistega .
46009024	Kas te ei tea , et võidujooksus jooksevad kõik jooksjad , kuid ainult üks saab auhinna ? Jookske nii , et teie selle saate .
46009025	Pealegi , igaüks , kes võistlusest osa võtab , valitseb ennast kõiges . Nemad teevad seda muidugi selleks , et saada kaduv pärg , aga meie , et saada kadumatu pärg .
46009026	Seepärast ma ei jookse sihitult ; ma ei suuna oma hoope nii , nagu peksaksin tuult ;
46009027	vaid ma taon oma keha ja valitsen seda kui orja , et ma pärast teistele kuulutamist ise kuidagi heakskiidust ilma ei jääks .
46010001	Ma ju ei taha , vennad , et te oleksite teadmatuses selles suhtes , et meie esiisad olid kõik pilve all ja läksid kõik merest läbi
46010002	ja kõik ristiti Moosese järgijatena pilve ja mere kaudu ;
46010003	ja nad kõik sõid ühesugust vaimset toitu
46010004	ja kõik jõid ühesugust vaimset jooki . Sest nad jõid vaimsest kaljust , mis neid saatis , ja see kalju tähendas Kristust .
46010005	Siiski ei väljendanud Jumal enamikule neist oma heakskiitu , kuna nad löödi kõrbes maha .
46010006	Need sündmused on meile näideteks , et me poleks sellised , kes himustavad kahjulikke asju , nii nagu nemad himustasid .
46010007	Ärge saage ka ebajumalakummardajateks , otsekui mõned neist said , nagu on kirjutatud : ” Rahvas istus maha sööma ja jooma , ja nad tõusid üles lõbusasti aega veetma . ”
46010008	Samuti ärgem olgem hoorajad , nii nagu mõned neist hoorasid , ainult selleks et langeda , kakskümmend kolm tuhat ühe päevaga .
46010009	Ärgem ka pangem Jehoovat proovile , nagu mõned neist panid ta proovile , ainult selleks et hukkuda madude läbi .
46010010	Ärge ka olge nurisejad , nagu mõned neist nurisesid , ainult selleks et hukkuda hävitaja käe läbi .
46010011	Nendega juhtunud sündmused olid näited , ja need pandi kirja hoiatuseks meile , kellele ajastute lõpud on kätte jõudnud .
46010012	Niisiis , kes enda arvates seisab , vaadaku ette , et ta ei langeks .
46010013	Teid pole tabanud muud kiusatused kui need , mis on inimeste puhul tavalised . Aga Jumal on ustav , ja ta ei lase teil sattuda suuremasse kiusatusse , kui te suudate kanda , vaid kiusatuse korral valmistab ka väljapääsu , et te suudaksite vastu pidada .
46010014	Seepärast , mu armsad , põgenege ebajumalakummardamise eest !
46010015	Ma räägin nagu arukatele inimestele ; otsustage ise selle üle , mida ma ütlen .
46010016	Õnnistuse karikas , mida me õnnistame — kas pole see osasaamine Kristuse verest ? Leib , mida me murrame — kas pole see osasaamine Kristuse kehast ?
46010017	Kuna on üks leib , siis meie , ehkki meid on palju , oleme üks keha , sest me kõik saame osa sellest ühest leivast .
46010018	Vaadake neid , kes on Iisrael liha poolest : kas need , kes söövad ohvreid , pole osalised koos altariga ?
46010019	Mida on mul siis öelda ? Kas seda , et ebajumalale ohverdatu on midagi või et ebajumal on midagi ?
46010020	Ei , vaid ma ütlen , et mida rahvad ohverdavad , seda nad ohverdavad deemonitele ja mitte Jumalale ; ja ma ei taha , et teil oleks osa deemonitega .
46010021	Te ei või juua Jehoova karikast ja deemonite karikast ; te ei või süüa ” Jehoova lauast ” ja deemonite lauast .
46010022	Või ” kas me ärgitame Jehoovat kiivusele ” ? Kas oleme temast tugevamad ?
46010023	Kõik on lubatud , aga kõigest pole kasu . Kõik on lubatud , aga kõik ei ehita üles .
46010024	Igaüks otsigu aina mitte oma kasu , vaid teise kasu .
46010025	Sööge kõike , mida lihaturul müüakse , esitamata küsimusi südametunnistuse pärast ;
46010026	sest ” Jehoovale kuulub maa ja kõik , mis seda täidab ” .
46010027	Kui keegi uskmatuist kutsub teid ja te soovite minna , sööge kõike , mida teie ette pannakse , esitamata küsimusi südametunnistuse pärast .
46010028	Aga kui keegi peaks teile ütlema : ” See siin on ohvriks toodud ” , siis ärge sööge selle inimese pärast , kes seda teatas , ja südametunnistuse pärast .
46010029	Siinkohal ei räägi ma mitte sinu , vaid teise inimese südametunnistusest . Sest miks peaks teise inimese südametunnistus mõistma kohut minu vabaduse üle ?
46010030	Kui mina söön tänades , miks peaks keegi rääkima minust põlastavalt millegi pärast , mille eest ma tänan ?
46010031	Seepärast , kas te siis sööte või joote või teete midagi muud , tehke kõike Jumala auks .
46010032	Hoiduge saamast komistuskiviks nii juutidele , kreeklastele kui ka Jumala kogudusele ,
46010033	nii nagu minagi olen kõigile inimestele kõiges meele järele ega otsi oma , vaid paljude kasu , et nad päästetaks .
46011001	Võtke mind eeskujuks , nii nagu mina võtan Kristuse .
46011002	Nüüd ma kiidan teid , sest te peate mind meeles kõigis asjades ja hoiate kõvasti kinni traditsioonidest , nagu ma olen need teile edasi andnud .
46011003	Aga ma tahan , et te teaksite , et iga mehe pea on Kristus , naise pea omakorda on mees , Kristuse pea omakorda on Jumal .
46011004	Iga mees , kes palvetab või prohvetlikult räägib kaetud peaga , häbistab oma pead ;
46011005	kuid iga naine , kes palvetab või prohvetlikult räägib katmata peaga , häbistab oma pead , sest see on sama hea , nagu oleks tal pea paljaks aetud .
46011006	Sest kui naine oma pead ei kata , siis ta lõigaku ka oma juuksed lühikeseks ; aga kui naisele on häbiks juuksed lühikeseks lõigata või pea paljaks ajada , siis ta katku pea .
46011007	Sest mehel pole tarvis oma pead katta , kuna ta on Jumala kujutis ja au ; aga naine on mehe au .
46011008	Sest mees ei ole naisest , vaid naine on mehest ;
46011009	ja pealegi ei loodud meest naise pärast , vaid naine mehe pärast .
46011010	Seetõttu , ja ka inglite pärast , peaks naine kandma peas allumise märki .
46011011	Siiski , seoses Issandaga pole naist ilma meheta ega meest ilma naiseta .
46011012	Sest nii nagu naine on mehest , nõnda on ka mees naise läbi ; aga kõik on Jumalast .
46011013	Otsustage ise : kas naisel on sobiv palvetada Jumala poole katmata peaga ?
46011014	Kas mitte teie loomuski ei õpeta , et kui mehel on pikad juuksed , on see talle häbiks ,
46011015	aga kui naisel on pikad juuksed , on see talle auks ? Sest juuksed on talle antud peakatte asemel .
46011016	Ent kui keegi paistab kippuvat vaidlema , pooldades mõnda teist kommet , siis ühtki teist meil ei ole , samuti pole seda Jumala kogudustel .
46011017	Kuid neid juhiseid andes ei kiida ma teid , sest kui te kokku tulete , toob see rohkem kahju kui kasu .
46011018	Sest kõigepealt olen ma kuulnud , et kui te kogudusena kokku tulete , on teie seas lahknemisi ; ja mingil määral ma usun seda .
46011019	Sest sektegi peab teie seas olema , et saaksid avalikuks ka need , kellel on Jumala heakskiit .
46011020	Niisiis , kui te ühte paika kokku tulete , siis pole võimalik süüa Issanda õhtusööki .
46011021	Sest enne selle söömist võtab igaüks ette oma õhtusöögi , nii et üks on näljane , aga teine on joobnud .
46011022	Kas teil tõesti pole maju , kus süüa ja juua ? Või kas te põlgate Jumala kogudust ja häbistate neid , kellel midagi pole ? Mida ma teile ütleksin ? Kas peaksin teid kiitma ? Selle eest ma teid küll ei kiida .
46011023	Sest ma sain Issandalt selle , mille ma andsin edasi ka teile , et Issand Jeesus sel ööl , kui ta pidi ära antama , võttis leiva ,
46011024	ja olles tänanud , murdis seda ning ütles : ” See tähendab minu keha , mis antakse teie eest . Tehke seda jätkuvalt minu mälestuseks . ”
46011025	Samal kombel toimis ta pärast õhtusööki karikaga ja ütles : ” See karikas tähendab uut lepingut minu vere alusel . Tehke seda jätkuvalt , nii sageli kui te sellest joote , minu mälestuseks . ”
46011026	Sest nii sageli kui te seda leiba sööte ja sellest karikast joote , kuulutate jätkuvalt Issanda surma , kuni ta tuleb .
46011027	Seetõttu , kes sööb seda leiba või joob Issanda karikast vääritul viisil , sellel on süü seoses Issanda keha ja verega .
46011028	Esmalt uurigu inimene end läbi ja tehku kindlaks , et ta on seda väärt , ja siis söögu ta seda leiba ja joogu sellest karikast .
46011029	Sest kes sööb ja joob , see sööb ja joob endale hukkamõistuks , kui ta ei saa aru selle keha tähendusest .
46011030	Seepärast ongi teie seas palju nõrku ja põdejaid ja õige mitmed magavad surmaund .
46011031	Aga kui me uuriksime järele , millised me oleme , ei mõistetaks meie üle kohut .
46011032	Ent kui meie üle kohut mõistetakse , siis distsiplineerib meid Jehoova , et meid ei mõistetaks hukka koos maailmaga .
46011033	Niisiis , mu vennad , kui te tulete kokku , et süüa seda õhtusööki , siis oodake üksteist .
46011034	Kui keegi on näljane , söögu ta kodus , et teid kokku tulles hukka ei mõistetaks . Kuid ülejäänud asjad ajan ma joonde siis , kui tulen .
46012001	Mis nüüd vaimuandidesse puutub , vennad , siis ei taha ma jätta teid teadmatusse .
46012002	Te teate , et kui te veel teistest rahvastest inimeste hulka kuulusite , tõmmati teid kaasa kummardama neid hääletuid ebajumalaid , nagu teiega tõepoolest juhtuski .
46012003	Seepärast tahan ma , et te teaksite , et mitte keegi , kes räägib Jumala vaimu mõjul , ei ütle : ” Jeesus on neetud ! ” ja keegi ei saa öelda : ” Jeesus on Issand ! ” , kui vaid püha vaimu mõjul .
46012004	Ande on mitmesuguseid , kuid vaim on sama ;
46012005	ja teenistusülesandeid on mitmesuguseid , ent Issand on sama ;
46012006	ja toimimisviise on mitmesuguseid , ent sama on Jumal , kes teostab seda kõike kõigis inimestes .
46012007	Aga vaimu avaldumine on antud igaühele kasulikul eesmärgil .
46012008	Näiteks , ühele on vaimu kaudu antud tarkusega rääkimise and , teisele sama vaimu kaudu teadmistega rääkimise and ,
46012009	kellelegi sama vaimu kaudu usk , kellelegi tervendamisannid selle ühe vaimu kaudu ,
46012010	ja veel kellelegi vägevate tegude tegemine , kellelegi prohvetlikult rääkimine , kellelegi inspireeritud sõnumite eristamine , kellelegi erisugused keeled ja kellelegi keelte tõlkimine .
46012011	Aga kõige selle kaudu toimib üks ja seesama vaim , jagades igaühele nii , nagu tahab .
46012012	Sest nagu keha on üks , kuid sellel on palju liikmeid , ja kõik selle keha liikmed , ehkki neid on palju , on üks keha , nii on ka Kristus .
46012013	Sest meid kõiki ristiti tõesti ühe vaimu kaudu üheks kehaks , olgu me juudid või kreeklased , orjad või vabad , ning meid kõiki joodeti ühe vaimuga .
46012014	Sest keha pole ju üks liige , vaid palju liikmeid .
46012015	Kui jalg ütleks : ” Kuna mina pole käsi , pole ma osa kehast ” , kas ta siis sellepärast pole osa kehast ?
46012016	Ja kui kõrv ütleks : ” Kuna mina pole silm , pole ma osa kehast ” , kas ta siis sellepärast pole osa kehast ?
46012017	Kui kogu keha oleks silm , kuhu jääks siis kuulmine ? Kui kõik oleks kuulmine , kuhu jääks siis haistmine ?
46012018	Aga nüüd on Jumal kehaliikmed oma kohale asetanud , igaühe neist , nii nagu talle meeldis .
46012019	Kui nad kõik oleksid üks liige , kuhu jääks siis keha ?
46012020	Ent nüüd on palju liikmeid , kuid siiski üks keha .
46012021	Silm ei või öelda käele : ” Mul pole sind vaja ” või jälle pea jalgadele : ” Mul pole teid vaja . ”
46012022	Vastupidi , needki kehaliikmed , mis näivad olevat nõrgemad , on vajalikud ,
46012023	ja neid kehaosi , mis on meie arvates vähem auväärsed , me ümbritseme suurema austusega , ja nii saavad meie näotud kehaosad seda nägusamaks ,
46012024	samal ajal kui meie nägusad kehaosad ei vaja midagi . Aga Jumal pani keha kokku nõnda , et ta andis rohkem au sellele kehaosale , millel oli sellest puudu ,
46012025	nii et kehas ei oleks mingit lahknemist , vaid et selle liikmed üksteise eest samasugust hoolt kannaksid .
46012026	Ja kui üks liige kannatab , siis kannatavad kõik teised liikmed koos temaga ; või kui üht liiget austatakse , siis rõõmustavad kõik teised liikmed koos temaga .
46012027	Teie olete aga Kristuse keha , ja üksikult võttes selle liikmed .
46012028	Ja Jumal on seadnud kogudusse mitmesugused liikmed : esiteks apostlid , teiseks prohvetid , kolmandaks õpetajad ; siis vägevad teod , siis tervendamisannid , abi osutamise , juhatamisoskused , erisugused keeled .
46012029	Ega kõik ole apostlid ? Ega kõik ole prohvetid ? Ega kõik ole õpetajad ? Ega kõik tee vägevaid tegusid ?
46012030	Ega kõigil ole tervendamisande ? Ega kõik räägi keeli ? Ega kõik tõlgi ?
46012031	Aga taotlege innukalt suuremaid ande . Ja ma näitan teile veel tee , mis on üle kõige .
46013001	Kui ma räägiksin inimeste ja inglite keeli , aga mul poleks armastust , oleksin ma kumisev vask või kõlisev simbel .
46013002	Ja kui mul oleks prohvetlikult rääkimise and ning ma tunneksin kõiki pühi saladusi ja teaksin kõike ning kui mul oleks kogu usk , nii et võiksin mägesid teisale paigutada , aga mul poleks armastust , ei oleks ma mitte keegi .
46013003	Ja kui ma annaksin kogu oma vara teiste toitmiseks ja kui ma loovutaksin oma keha , et võiksin kiidelda , aga mul poleks armastust , ei tooks see mulle mingit tulu .
46013004	Armastus on kannatlik ja lahke . Armastus ei ole kade , see ei hoople , ei lähe ennast täis ,
46013005	ei käitu sündsusetult , ei taotle oma huve , ei ärritu . See ei pea arvet halva kohta .
46013006	See ei tunne rõõmu ülekohtust , kuid rõõmustab koos tõega .
46013007	See talub kõike , usub kõike , loodab kõike , peab vastu kõiges .
46013008	Armastus ei kao kunagi . Aga olgu prohvetlikult rääkimise and , see jäetakse kõrvale ; olgu keelte and , see lakkab ; olgu teadmised , need jäetakse kõrvale .
46013009	Sest meie teadmised on poolikud ja meie prohvetlik rääkimine on poolik ,
46013010	aga kui tuleb see , mis on täielik , siis jäetakse kõrvale see , mis on poolik .
46013011	Kui ma olin pisike laps , siis ma rääkisin nagu pisike laps , mõtlesin nagu pisike laps , arutlesin nagu pisike laps ; aga nüüd , kus ma olen saanud meheks , olen ma jätnud kõrvale selle , mis on iseloomulik pisikesele lapsele .
46013012	Sest praegu me näeme metallpeeglis ähmast kujutist , kuid siis näeme selgelt . Praegu on mu teadmised poolikud , aga siis on need sama täpsed , nagu on teadmised minu kohta .
46013013	Ent nüüd jäävad usk , lootus , armastus , need kolm ; aga suurim neist on armastus .
46014001	Pürgige armastuse poole , ent taotlege innukalt ka vaimuande , eelistatavalt prohvetlikku rääkimist .
46014002	Sest kes räägib mingis võõras keeles , ei räägi inimestele , vaid Jumalale , sest keegi ei kuula teda , vaid ta räägib vaimu mõjul pühi saladusi .
46014003	Ent kes räägib prohvetlikult , see ehitab üles ja julgustab ja lohutab inimesi oma sõnadega .
46014004	Kes räägib mingis keeles , ehitab üles iseennast , aga kes räägib prohvetlikult , ehitab üles kogudust .
46014005	Ma küll sooviksin , et te kõik räägiksite keeli , kuid ma eelistan , et te räägiksite prohvetlikult . Tõesti , kes räägib prohvetlikult , on suurem sellest , kes räägib keeli . Sest kui too ei tõlgi , ei ehita see kogudust üles .
46014006	Aga nüüd , vennad , kui ma peaksin tulema teie juurde , rääkides keeli , mida head ma sellega teile teeksin , kui ma ei räägiks teile kas ilmutuse või teadmiste või prohvetikuulutuse või õpetuse kaudu ?
46014007	On ju niisamuti elutute pillidega , mis teevad häält , olgu flööt või harf ; kui need ei tekitaks eri kõrgusega helisid , kuidas siis teataks , mida flöödil või harfil mängitakse ?
46014008	Sest tõepoolest , kui pasun annab ebaselget signaali , kes siis hakkab valmistuma lahinguks ?
46014009	Sama lugu on ka siis , kui te oma keelega ei kõnele nii , et sellest oleks kerge aru saada ; kuidas siis teataks , mida te räägite ? Te räägiksite ju tuulde .
46014010	Maailmas on nii palju erisuguse kõlaga keeli , ja siiski pole ükski neist ilma tähenduseta .
46014011	Kui ma siis ei saa aru keele tähendusest , olen ma rääkijale võõramaalane ja rääkija on võõramaalane minule .
46014012	Nii ka teie , kuna te otsite innukalt vaimuande , taotlege neid rohkesti koguduse ülesehitamiseks .
46014013	Seepärast palvetagu see , kes räägib mingis keeles , et ta võiks tõlkida .
46014014	Sest kui ma mingis keeles palvetan , on see minu vaimuand , mis palvetab , aga mu mõistus on viljatu .
46014015	Mida siis tuleb teha ? Ma palvetan vaimuanniga , aga palvetan ka mõistusega . Ma laulan kiitust vaimuanniga , aga laulan kiitust ka mõistusega .
46014016	Ent kui sa tood kiitust vaimuanniga , siis kuidas saab see , kes istub tavainimese koha peal , öelda ” aamen ” sinu tänusõnade peale , kuna ta ju ei tea , mida sa ütled ?
46014017	Tõsi , sa tänad hästi , aga teist see üles ei ehita .
46014018	Ma tänan Jumalat , et ma räägin rohkem keeli kui teie kõik .
46014019	Sellegipoolest räägiksin ma koguduses pigem viis sõna oma mõistusega , et võiksin ka teisi suuliselt õpetada , kui kümme tuhat sõna mingis keeles .
46014020	Vennad , ärge saage väikesteks lasteks arusaamisvõime poolest , vaid olge pisikesed lapsed kurjuse suhtes ; ent arusaamisvõime poolest saage täiskasvanuks .
46014021	Seaduses on kirjutatud : ” ’ Võõramaalaste keeltega ja võõraste huultega ma räägin sellele rahvale , ja isegi siis ei võta nad mind kuulda , ’ ütleb Jehoova . ”
46014022	Järelikult pole keeled tundemärgiks usklikele , vaid uskmatutele , samal ajal kui prohvetlikult rääkimine pole uskmatutele , vaid usklikele .
46014023	Seepärast , kui terve kogudus tuleb kokku ühte paika ja kõik räägivad keeli ning sisse tulevad tavainimesed või uskmatud , kas nad siis ei ütle , et te olete hullud ?
46014024	Aga kui te kõik räägite prohvetlikult ja sisse tuleb mõni uskmatu või tavainimene , siis saab ta neilt kõigilt noomida , kõik uurivad teda hoolega ;
46014025	tema südame saladused saavad avalikuks , nii et ta langeb silmili maha ja kummardab Jumalat , kuulutades : ” Jumal on tõesti teie seas . ”
46014026	Mida siis tuleb teha , vennad ? Kui te kokku tulete , siis on ühel laul , teisel on õpetus , kellelgi on ilmutus , kellelgi on keel , kellelgi on tõlge . Kõik toimugu ülesehitamiseks .
46014027	Ja kui keegi räägib mingis keeles , siis rääkigu kaks või kõige rohkem kolm , ja kordamööda , ning üks tõlkigu .
46014028	Aga kui tõlki ei ole , siis ta vaikigu koguduses ning rääkigu iseendale ja Jumalale .
46014029	Samuti rääkigu kaks või kolm prohvetit ja teised selgitagu välja , mida see tähendab .
46014030	Aga kui keegi teine , kes seal istub , saab ilmutuse , siis esimene vaikigu .
46014031	Sest te võite kõik ükshaaval prohvetlikult rääkida , et kõik võiksid õppida ja saada julgustust .
46014032	Ja prohvetite vaimuannid peavad olema prohvetite kontrolli all .
46014033	Sest Jumal ei ole korratuse , vaid rahu Jumal . Nagu kõigis pühade kogudustes ,
46014034	las naised kogudustes vaikivad , sest neil pole lubatud kõnelda , vaid nad allugu , nii nagu Seadus ütleb .
46014035	Kui nad siis tahavad midagi teada saada , las nad küsivad kodus oma meestelt , sest naisele on häbiks koguduses kõnelda .
46014036	Või kas Jumala sõna lähtus teist või jõudis üksnes teieni ?
46014037	Kui keegi mõtleb , et ta on prohvet või et tal on vaimuand , siis ta tunnustagu seda , millest ma teile kirjutan , sest see on Issanda käsk .
46014038	Aga kui keegi tahab olla teadmatuses , siis ta jääbki teadmatusse .
46014039	Niisiis , mu vennad , taotlege innukalt prohvetlikku rääkimist , ometi ärge keelake rääkida ka keeli .
46014040	Aga kõik toimugu sündsalt ja korra järgi .
46015001	Nüüd , vennad , tuletan ma teile meelde hea sõnumi , mida ma teile kuulutasin , mille te ka vastu võtsite ja milles te ka püsite .
46015002	Selle läbi teid ka päästetakse — sõnade kaudu , millega ma kuulutasin teile seda head sõnumit , kui te sellest kõvasti kinni hoiate , või muidu olete küll ilmaaegu usklikuks saanud .
46015003	Sest esimeste asjade hulgas andsin ma teile edasi selle , mille sain ka ise , et Kristus suri meie pattude eest vastavalt pühakirjale ;
46015004	ja et ta maeti , jah , et ta on üles äratatud kolmandal päeval vastavalt pühakirjale ;
46015005	ja et ta ilmus Keefasele , seejärel neile kaheteistkümnele .
46015006	Pärast seda ilmus ta ühekorraga rohkem kui viiesajale vennale , kellest enamik on veel praegugi elus , kuid mõned on vajunud surmaunne .
46015007	Seejärel ilmus ta Jaakobusele , siis kõigile apostlitele ;
46015008	aga kõige viimaks ilmus ta ka minule otsekui enneaegselt sündinule .
46015009	Sest ma olen apostlitest kõige väiksem ja mind ei kõlba apostliks nimetadagi , kuna ma kiusasin taga Jumala kogudust .
46015010	Aga Jumala ärateenimata helduse tõttu olen ma see , kes ma olen . Ja see ärateenimata heldus , mida ta mulle on osutanud , ei ole olnud ilmaasjata , vaid ma olen neist kõigist rohkem vaeva näinud , kuid siiski mitte mina , vaid Jumala ärateenimata heldus , mis on minuga .
46015011	Ent olgu mina või nemad , nii me kuulutame ja nii te olete uskunud .
46015012	Kui nüüd Kristusest kuulutatakse , et ta on surmast üles äratatud , kuidas siis mõned teie seast ütlevad , et surnute ülestõusmist ei olegi ?
46015013	Kui surnute ülestõusmist tõesti ei ole , siis pole ka Kristust üles äratatud .
46015014	Aga kui Kristust pole üles äratatud , siis on meie kuulutamine asjatu ja meie usk on asjatu .
46015015	Pealegi leitakse meid siis olevat Jumala valetunnistajad , sest me oleme tunnistanud Jumala vastu , et ta äratas üles Kristuse , keda ta aga pole üles äratanud , kui surnuid tegelikult üles ei äratata .
46015016	Sest kui surnuid üles ei äratata , siis pole ka Kristust üles äratatud .
46015017	Lisaks , kui Kristust pole üles äratatud , on teie usk kasutu ; te olete alles oma pattude sees .
46015018	Niisamuti on siis hukkunud needki , kes on vajunud surmaunne ühtsena Kristusega .
46015019	Kui me oleme lootnud Kristusele ainult selles elus , siis oleme kõigist inimestest kõige haletsusväärsemad .
46015020	Ent Kristus on tõesti surmast üles äratatud , uudseviljana nende hulgast , kes on vajunud surmaunne .
46015021	Sest kuna surm on inimese kaudu , on ka surnute ülestõusmine inimese kaudu .
46015022	Sest nõnda nagu kõik surevad Aadamas , nii tehakse ka kõik elavaks Kristuses .
46015023	Aga igaüks oma järjekorras : Kristus uudseviljana , pärastpoole need , kes kuuluvad Kristusele , tema juuresoleku ajal .
46015024	Seejärel , lõpus , annab ta kuningriigi üle oma Jumalale ja Isale , kui ta on kõrvaldanud kogu valitsuse ja kogu võimu ja väe .
46015025	Sest ta peab valitsema kuningana , kuni Jumal on pannud kõik vaenlased tema jalgade alla .
46015026	Viimse vaenlasena peab kõrvaldatama surm .
46015027	Sest Jumal ” alistas kõik tema jalgade alla ” . Aga kui ta ütleb , et ’ kõik on alistatud ’ , siis on ilmne , et erandiks on see , kes kõik temale alistas .
46015028	Aga kui kõik saab temale alistatud , siis alistub ka Poeg ise sellele , kes kõik temale alistas , et Jumal oleks kõik kõigile .
46015029	Mida saavutaksid muidu need , keda ristitakse selleks , et surra ? Kui surnuid üldse üles ei äratata , miks neid siis ristitakse selleks , et olla surnud ?
46015030	Miks ka meie iga tund ohus oleme ?
46015031	Iga päev olen ma surmaga silmitsi . See on sama kindel nagu see , et ma rõõmustan teie üle , vennad , Kristus Jeesuses , meie Issandas .
46015032	Kui ma olen võidelnud Efesoses metsloomadega nagu teised inimesed , mis kasu on mul sellest ? Kui surnuid üles ei äratata , siis ” söögem ja joogem , sest homme me sureme ” .
46015033	Ärge laske end eksitada . Halb seltskond rikub kasulikud harjumused .
46015034	Virguge kainusele , tehes seda , mis on õige , ja ärge tehke harjumuslikult pattu , sest mõned ei tunne Jumalat . Ma räägin , et te häbeneksite .
46015035	Ometi ütleb mõni : ” Kuidas surnud üles äratatakse ? Jah , millise kehaga nad tulevad ? ”
46015036	Sa mõistmatu ! Mida sa külvad , ei saa elavaks muidu , kui see esmalt ei sure ;
46015037	ja see , mida sa külvad , pole keha , mis sellest areneb , vaid paljas tera , olgu see siis nisu või midagi muud ;
46015038	aga Jumal annab sellele keha , nii nagu ta on tahtnud , ja igale seemnele tema oma keha .
46015039	Kõik liha ei ole sama liha , vaid inimeste liha on isesugune ja veiste liha on isesugune ja lindude liha on isesugune ja kalade oma isesugune .
46015040	Ja on taevaseid kehasid ning maiseid kehasid , kuid taevaste kehade hiilgus on teistsugune kui maiste kehade oma .
46015041	Päikese hiilgus on isesugune ja kuu hiilgus on isesugune ja tähtede hiilgus on isesugune ; tegelikult on ka tähe ja tähe hiilgusel vahe .
46015042	Niisamuti on surnute ülestõusmisega . Külvatakse kaduvuses , üles äratatakse kadumatuses .
46015043	Külvatakse autuses , üles äratatakse hiilguses . Külvatakse nõrkuses , üles äratatakse väes .
46015044	Külvatakse füüsiline keha , üles äratatakse vaimne keha . Kui on olemas füüsiline keha , siis on olemas ka vaimne .
46015045	Nii on ka kirjutatud : ” Esimene inimene Aadam sai elavaks hingeks . ” Viimane Aadam sai vaimuks , kes annab elu .
46015046	Ometi pole esimene see , mis on vaimne , vaid see , mis on füüsiline , pärastpoole tuleb see , mis on vaimne .
46015047	Esimene inimene on maast ja tehtud põrmust , teine inimene on taevast .
46015048	Milline on põrmust tehtu , sellised on ka teised , kes on põrmust tehtud ; ja milline on taevane , sellised on ka teised taevased .
46015049	Ja nõnda nagu meil on olnud põrmust tehtu kuju , nii saab meil olema ka taevase kuju .
46015050	Ent seda ma ütlen , vennad , et liha ja veri ei saa pärida Jumala kuningriiki , samuti ei päri kaduvus kadumatust .
46015051	Vaata , ma ütlen teile püha saladuse : me kõik ei vaju surmaunne , kuid meid kõiki muudetakse ,
46015052	ühe hetkega , ühe silmapilguga , viimase pasuna ajal . Sest pasun hüüab ja surnud äratatakse üles kadumatutena ja meid muudetakse .
46015053	Sest see kaduv peab riietuma kadumatusega ja see surelik riietuma surematusega .
46015054	Kui aga see kaduv riietub kadumatusega ja surelik riietub surematusega , siis lähevad täide sõnad , mis on kirjutatud : ” Surm on neelatud igaveseks . ”
46015055	” Surm , kus on sinu võit ? Surm , kus on sinu astel ? ”
46015056	Astel , mis põhjustab surma , on patt , aga patu jõud tuleb Seadusest .
46015057	Kuid tänu olgu Jumalale , sest ta annab meile võidu meie Issanda Jeesus Kristuse kaudu !
46015058	Seega , mu armsad vennad , saage kindlaks , vankumatuks , ja olgu teil alati palju tegemist Issanda töös , teades , et teie vaevanägemine Issanda teenistuses ei ole asjatu .
46016001	Ent mis puutub korjandusse pühade heaks , siis tehke teie niisamuti , nagu ma andsin juhtnöörid Galaatia kogudustele .
46016002	Igal nädala esimesel päeval pangu igaüks teist oma kodus midagi tagavaraks kõrvale vastavalt oma jõukusele , et korjandust ei hakataks tegema alles siis , kui ma kohale jõuan .
46016003	Aga kui ma tulen , saadan ma need mehed , kellele te oma kirjades heakskiidu annate , et nad viiksid teie lahke anni Jeruusalemma .
46016004	Ent kui ka minul on sobiv sinna minna , siis nad tulevad koos minuga .
46016005	Aga ma tulen teie juurde siis , kui olen läinud läbi Makedoonia , sest ma tulen Makedoonia kaudu .
46016006	Ja võib-olla ma peatun teie juures või jään koguni talveks , et te võiksite mind natuke maad saata , kuhu tahes ma siis edasi lähen .
46016007	Sest ma ei taha teid näha nüüd ainult mööda minnes , vaid loodan jääda teie juurde mõneks ajaks , kui Jehoova lubab .
46016008	Aga Efesosse ma jään kuni nädalatepühani ;
46016009	sest mulle on avanenud suur uks tegutsemiseks , kuid on ka palju vastaseid .
46016010	Ent kui saabub Timoteos , siis vaadake , et tal ei oleks vaja midagi karta teie seas , sest ta teeb Jehoova tööd nagu minagi .
46016011	Ärgu seepärast keegi vaadaku talle ülalt alla . Saatke rahus teda natuke maad , et ta võiks tulla siia minu juurde , sest ma ootan teda koos vendadega .
46016012	Mis nüüd puutub meie vend Apollosesse , siis ma anusin teda väga , et ta tuleks teie juurde koos vendadega , ja siiski polnud tal mingit tahtmist tulla praegu ; aga ta tuleb , kui tal tekib võimalus .
46016013	Püsige ärkvel , seiske kindlalt usus , olge mehised , saage vägevaks .
46016014	Kõik teie teod sündigu armastuses .
46016015	Nüüd ma manitsen teid , vennad : te teate , et Stefanase majarahvas on Ahhaia uudsevili ja et nad on asunud pühade teenistusse .
46016016	Alluge teiegi jätkuvalt niisugustele inimestele ja igaühele , kes teeb koostööd ning näeb vaeva .
46016017	Aga ma rõõmustan Stefanase ja Fortunatuse ja Ahhaikose kohaloleku üle , kuna nad on korvanud selle , et teid siin pole .
46016018	Sest nad on virgutanud minu ja teie vaimu . Seepärast tunnustage selliseid mehi .
46016019	Aasia kogudused saadavad teile tervitusi . Akvila ja Priska koos nende majas oleva kogudusega saadavad teile südamlikke tervitusi Issandas .
46016020	Kõik vennad tervitavad teid . Tervitage üksteist püha suudlusega .
46016021	Siin on minu , Pauluse tervitus , omaenda käega .
46016022	Kes pole kiindunud Issandasse , olgu neetud . Oo , meie Issand , tule !
46016023	Issand Jeesuse ärateenimata heldus olgu teiega !
46016024	Minu armastus olgu teie kõikidega , kes olete ühtsed Kristus Jeesusega !
47001001	Paulus , Kristus Jeesuse apostel Jumala tahte järgi , ja meie vend Timoteos Korintoses olevale Jumala kogudusele ja kõigile pühadele , kes on kogu Ahhaias :
47001002	Ärateenimata heldust ja rahu teile Jumalalt , meie Isalt , ja Issand Jeesus Kristuselt !
47001003	Õnnistatud olgu meie Issanda Jeesus Kristuse Jumal ja Isa , hella halastuse Isa ja kogu lohutuse Jumal ,
47001004	kes lohutab meid kõigis meie raskustes , et me suudaksime lohutada neid , kes on mis tahes raskustes , selle lohutusega , millega Jumal meid endid lohutab .
47001005	Sest nagu meil on rohkesti kannatusi Kristuse pärast , nii saame ka rohkesti lohutust Kristuse kaudu .
47001006	Kui me nüüd oleme raskustes , siis on see teile lohutuseks ja päästeks ; või kui meid lohutatakse , siis on see teile lohutuseks , mis aitab teil vastu pidada samades kannatustes , mida kannatame ka meie .
47001007	Ja seega on meie lootus teie suhtes kõikumatu , kuna me teame , et nii nagu te saate osa kannatustest , samamoodi saate osa ka lohutusest .
47001008	Sest me ei taha , et teile oleks teadmata , vennad , milliseid raskusi me kogesime Aasia provintsis , kuidas me olime äärmise pinge all üle oma jõu , nii et me olime väga ebakindlad isegi oma ellujäämise suhtes .
47001009	Õigupoolest tundsime sisimas , et meid on surma mõistetud . See oli selleks , et me ei loodaks mitte iseendi peale , vaid Jumala peale , kes surnud üles äratab .
47001010	Ta päästis meid surmaohust ja päästab veel ; ja meil on lootus tema peale , et ta päästab meid ka edaspidi .
47001011	Teiegi saate meid aidata , anudes meie eest , kuna meile antakse lahkesti seda , mida paljud paluvad . Selle tulemusena esitatakse meie eest palju tänupalveid .
47001012	Sest me kiitleme selle üle , mille kohta tunnistab meie südametunnistus , et me oleme tegutsenud selles maailmas , aga eriti teie suhtes , pühaduse ja jumaliku siirusega , mitte toetudes lihalikule tarkusele , vaid Jumala ärateenimata heldusele .
47001013	Sest tegelikult ei kirjuta me teile midagi muud kui seda , mida te hästi teate või ka tunnustate ; ja mida , ma loodan , te tunnustate lõpuni ,
47001014	nagu osa teist ka on tunnustanud , et te võite kiidelda meie üle , nagu ka meie teie üle meie Issanda Jeesuse päeval .
47001015	Niisiis , selle veendumusega kavatsesin ma enne tulla teie juurde , et te saaksite teist korda rõõmu tunda ,
47001016	ja olles peatunud teie juures , minna Makedooniasse ja tulla Makedooniast tagasi teie juurde ning lasta end teil natuke maad saata teel Judeasse .
47001017	Kui mul nüüd oli selline kavatsus , kas oli see siis kergemeelsus ? Või kui ma midagi kavatsen , kas ma kavatsen seda liha järgi , nii et ütleksin kord ” jah , jah ” ja siis ” ei , ei ” ?
47001018	Kuid Jumalat võib usaldada , nii et meie sõnad , mida me teile kõneleme , ei ole ” jah ” ja samas ” ei ” .
47001019	Sest Jumala Poeg Kristus Jeesus , keda me teie seas kuulutasime , see tähendab mina ja Silvaanus ja Timoteos , ei ole ” jah ” ja samas ” ei ” , vaid ” jah ” on tema puhul ” jah ” .
47001020	Sest ükskõik kui palju on Jumala tõotusi , nad kõik on tema kaudu ” jah ” . Seepärast me ütleme ka tema kaudu ” aamen ” Jumalale , et talle au tuua .
47001021	Aga see , kes tagab , et teie ja meie kuulume Kristusele , ning kes on meid võidnud , on Jumal .
47001022	Tema on ka pannud meie peale oma pitseri ja andnud meile tulevaste asjade kohta tagatise , see tähendab vaimu meie südamesse .
47001023	Ma kutsun nüüd Jumala tunnistajaks omaenda hinge vastu , et ma pole veel tulnud Korintosesse seepärast , et teid säästa .
47001024	Ma ei ütle , et me oleme isandad teie usu üle , vaid me oleme teie kaastöölised , et te võiksite olla rõõmsad , sest te seisate oma usu abil .
47002001	Ma olen ju endamisi otsustanud , et ma ei tule jälle teie juurde kurbuses .
47002002	Sest kui ma teid kurvastan , kes muu siis rõõmustaks mind kui mitte need , keda ma olen kurvastanud ?
47002003	Ja nii ma kirjutasin just seda , et kui ma tulen , ei saaks ma kurvaks nende pärast , kelle üle peaksin rõõmus olema ; sest ma olen teie kõigi suhtes veendunud , et minu rõõm on teie kõigi rõõm .
47002004	Sest südames rohkesti raskusi ja piina kogedes kirjutasin ma teile paljude pisaratega , kuid mitte selleks , et te kurvastuksite , vaid et te teaksite , kui väga ma teid armastan .
47002005	Kui nüüd keegi on põhjustanud kurbust , pole ta kurvastanud mind , vaid mingil määral — et mitte liiga karmilt öelda — teid kõiki .
47002006	Sellisele mehele piisab noomimisest , mida ta on saanud enamiku käest ,
47002007	nii et teil tuleb nüüd talle hoopis lahkelt andestada ja teda lohutada , et liigne kurbus seda meest ära ei neelaks .
47002008	Seepärast manitsen ma teid kinnitama oma armastust tema vastu .
47002009	Sest ma kirjutan ka selleks , et teada saada , kas te olete kuulekad kõiges .
47002010	Kellele tahes te midagi lahkelt andestate , sellele andestan minagi . Mis aga minusse puutub , siis mida iganes ma lahkelt olen andestanud , kui ma olen midagi lahkelt andestanud , olen ma teinud seda teie pärast Kristuse ees ;
47002011	et Saatan meid üle ei kavaldaks , sest me pole teadmatuses tema võtete suhtes .
47002012	Kui ma nüüd saabusin Troasesse kuulutama head sõnumit Kristusest ja mulle avati uks Issandas ,
47002013	ei saanud mu vaim kergendust , kuna ma ei leidnud oma venda Tiitust , kuid ma jätsin nendega hüvasti ja läksin Makedooniasse .
47002014	Aga tänu olgu Jumalale , kes alati juhib triumfirongkäigus meid ühtsetena Kristusega , ja teeb meie kaudu oma tundmise lõhna tajutavaks igal pool !
47002015	Sest Jumalale me oleme Kristuse magus lõhn nende seas , kes päästetakse , ja nende seas , kes hukkuvad ;
47002016	viimastele surma lõhn , mis viib surma , esimestele elu lõhn , mis viib ellu . Ja kes on piisavalt pädev selliseks teenistuseks ?
47002017	Meie oleme , sest me pole Jumala sõnaga äritsejad , nagu paljud seda on , vaid me räägime siiralt , jah , nagu Jumala saadetud , Jumala ees , ühes Kristusega .
47003001	Kas me hakkame jälle iseennast soovitama ? Või kas me ehk vajame , nagu mõningad , soovituskirju teie jaoks või teie käest ?
47003002	Teie ise olete meie kiri , mis on kirjutatud meie südamesse ning mida tunnevad ja loevad kõik inimesed .
47003003	Sest teie puhul on näha , et te olete Kristuse kiri , mille meie kui teenijad oleme kirjutanud , kuid mitte tindiga , vaid elava Jumala vaimuga , mitte kivitahvlitele , vaid lihastele tahvlitele , südametesse .
47003004	Nüüd on meil Kristuse kaudu selline veendumus Jumala suhtes .
47003005	Mitte et me iseendast oleksime piisavalt pädevad , arvates midagi lähtuvat meist endist , vaid meie pädevus lähtub Jumalalt ,
47003006	kes ongi meid teinud piisavalt pädevaks olema uue lepingu teenijad , mitte kirjaliku seadustekogu , vaid vaimu teenijad ; sest kirjalik seadustekogu mõistab surma , aga vaim teeb elavaks .
47003007	Lisaks , kui seadustekogu , mis on surma teenistuses ja mis uurendati tähtedega kivisse , sündis auhiilguses , nii et Iisraeli pojad ei suutnud Moosese nägu üksisilmi vaadata tema näo hiilgamise pärast , see auhiilgus aga pidi kõrvaldatama ,
47003008	miks ei peaks siis vaimu teenistusel olema veelgi suurem auhiilgus ?
47003009	Sest kui seadustekogu , mis on süüdimõistmise teenistuses , oli hiilgav , siis seda enam auhiilgust on õigeksmõistmise teenistusel .
47003010	Tegelikult isegi see , mis tehti kunagi hiilgavaks , on selles mõttes auhiilgusest ilma jäetud , et on olemas sellest veelgi suurem auhiilgus .
47003011	Sest kui see , mis pidi kõrvaldatama , seati sisse auhiilguses , siis seda enam on auhiilgust sellel , mis jääb .
47003012	Seepärast , kuna meil on selline lootus , on meil suur vabadus rääkida ,
47003013	ja me ei tee nii nagu Mooses , kes pani katte oma näole , et Iisraeli pojad ei vaataks üksisilmi selle lõpptulemust , mis pidi kõrvaldatama .
47003014	Aga nende meel oli tuimaks läinud . Sest veel tänase päevani jääb sama kate vana lepingu lugemisel ära võtmata , sest see kõrvaldatakse Kristuse kaudu .
47003015	Tegelikult kuni tänaseni , millal iganes Moosest loetakse , on kate nende südame peal .
47003016	Ent kui keegi pöördub Jehoova poole , siis võetakse kate ära .
47003017	Sest Jehoova on Vaim , ja kus on Jehoova vaim , seal on vabadus .
47003018	Ja me kõik , kui me katmata nägudega peegeldame Jehoova auhiilgust nagu peeglid , muutume kuju poolest samasuguseks , peegeldades üha rohkem auhiilgust . Niiviisi me saame täpselt selliseks , nagu Jehoova , kes on Vaim , meid teeb .
47004001	Seepärast , kuna meil on selline teenistus halastuse järgi , mida meile on osutatud , ei anna me alla ,
47004002	vaid oleme loobunud salajastest tegudest , mida tuleks häbeneda ; me ei käi kavaluses ega moonuta Jumala sõna , vaid tõe avalikuks tegemisega me soovitame end Jumala ees igale inimesele , nii et see on heaks eeskujuks nende südametunnistusele .
47004003	Kui nüüd hea sõnum , mida me kuulutame , on siiski kinni kaetud , on see kinni kaetud nende seas , kes hukkuvad ,
47004004	kelle seas selle maailma jumal on pimestanud uskmatute meeled , et nendeni ei paistaks see valgus , mida annab hiilgav hea sõnum Kristusest , kes on Jumala kuju .
47004005	Sest me ei kuuluta mitte iseendid , vaid Kristust Jeesust kui Isandat ja endid kui teie orje Jeesuse pärast .
47004006	Sest Jumal on see , kes ütles : ” Paistku valgus pimedusest ” , ja ta on hakanud särama meie südames , et valgustada seda Jumala hiilgava tundmisega Kristuse näo kaudu .
47004007	Ent meil on see aare savinõudes , et jõud , mis ületab tavapärase , oleks Jumalalt ja mitte meist endist .
47004008	Meid rõhutakse igal viisil , aga me pole nurka surutud ; me oleme segaduses , aga mitte täielikult ilma väljapääsuta ;
47004009	meid kiusatakse taga , aga me pole hätta jäetud ; meid paisatakse maha , aga me pole hävitatud .
47004010	Kõikjal , kuhu me läheme , kannatame alati oma kehas surmatoovat kohtlemist , mis sai osaks Jeesusele , et ka Jeesuse elu saaks avalikuks meie kehas .
47004011	Sest meid , kes elame , seatakse Jeesuse pärast alatasa surmaga silmitsi , et ka Jeesuse elu saaks avalikuks meie surelikus lihas .
47004012	Järelikult on surm tegev meis , elu aga teis .
47004013	Et meil nüüd on sama usu vaim kui see , millest on kirjutatud : ” Ma uskusin , seepärast ma rääkisin ” , siis meiegi usume ja seepärast me räägime ,
47004014	teades , et see , kes äratas üles Jeesuse , äratab üles ka meid koos Jeesusega ja seab meid tema ette koos teiega .
47004015	Sest kõik see on teie pärast , et külluslik ärateenimata heldus kasvaks veelgi paljude inimeste tänu tõttu Jumala austuseks .
47004016	Seetõttu me ei anna alla , vaid isegi kui meie väline inimene kulub , siis meie sisemist inimest uuendatakse kindlasti päev-päevalt .
47004017	Sest ehkki see viletsus on hetkeline ja kerge , saavutab see meile au , mille kaalukus aina kasvab ja mis on igavene ,
47004018	kuna me ei pea silmas mitte nähtavaid , vaid nähtamatuid asju . Sest nähtavad asjad on ajutised , nähtamatud aga on igavesed .
47005001	Sest me teame , et kui meie maine hoone , see telk , peaks lammutatama , siis me saame Jumalalt ehitise , mis pole kätega valmistatud , igavese hoone taevas .
47005002	Sest selles elamus me tõepoolest ägame , igatsedes väga riietuda sellega , mis on meie jaoks taevast ,
47005003	et kui me oleme tõesti sellega riietunud , ei leitaks meid olevat alasti .
47005004	Meie , kes oleme selles telgis , ägame ju rõhutuna ; sest me ei taha seda endalt mitte ära heita , vaid riietuda teisega , et elu neelaks ära selle , mis on surelik .
47005005	Kuid see , kes valmistas meid ette just selleks , on Jumal , kes andis meile tulevaste asjade kohta tagatise , see tähendab vaimu .
47005006	Seepärast me oleme alati hästi julged ja teame , et kuni meie kodu on selles kehas , viibime Issandast eemal ,
47005007	sest me käime usus , mitte nägemises .
47005008	Aga me oleme hästi julged ja eelistame viibida pigem kehast eemal ja teha oma kodu Issanda juurde .
47005009	Seepärast me ka seame endale sihiks olla temale meelepärased , olgu siis meie kodu tema juures või viibigu me temast eemal .
47005010	Sest me kõik peame saama avalikuks Kristuse kohtunikutooli ees , et igaüks saaks oma tasu selle eest , mis ta kehas olles teeb , vastavalt sellele , mida ta on teinud , olgu head või halba .
47005011	Seetõttu , teades , et Issandat peab kartma , me veename inimesi , kuid oleme saanud avalikuks Jumalale . Ent ma loodan , et me oleme saanud avalikuks ka teie südametunnistusele .
47005012	Me ei soovita endid teile uuesti , vaid anname teile põhjust kiidelda meie üle , et saaksite vastata neile , kes kiitlevad välise mulje , aga mitte südame üle .
47005013	Sest kui me olime arust ära , oli see Jumala pärast ; kui oleme mõistuse juures , on see teie pärast .
47005014	Sest armastus , mis on Kristusel , sunnib meid , kuna me oleme jõudnud sellisele järeldusele , et üks suri kõikide eest ; olid ju kõik surnud ;
47005015	ja ta suri kõikide eest , et need , kes elavad , ei elaks enam endale , vaid temale , kes nende eest suri ja üles äratati .
47005016	Seega ei tunne me nüüdsest kedagi liha poolest . Isegi kui me oleme tundnud Kristust liha poolest , siis nüüd me teda kindlasti enam nii ei tunne .
47005017	Seega , kui keegi on ühtne Kristusega , on ta uus loodu ; vanad asjad on möödunud , vaata , uued on tulnud olemasollu .
47005018	Aga kõik on Jumalalt , kes lepitas meid endaga Kristuse kaudu ja andis meile lepitusteenistuse ,
47005019	nimelt lepitas Jumal Kristuse kaudu maailma endaga ega võtnud arvesse nende väärsamme ning usaldas meile lepitussõna .
47005020	Me oleme seepärast suursaadikud Kristuse asemel , otsekui paluks Jumal tungivalt meie kaudu . Me palume Kristuse asemel : ” Laske endid lepitada Jumalaga . ”
47005021	Selle , kes oli patuta , tegi ta patuks meie eest , et me saaksime Jumala ees õigeks tema kaudu .
47006001	Töötades koos temaga , palume ka meie teid tungivalt , et te Jumala ärateenimata heldust vastu võttes ei kaotaks silmist selle eesmärki .
47006002	Sest ta ütleb : ” Meelepärasel ajal ma kuulsin sind ja päästepäeval ma aitasin sind . ” Vaata , nüüd on eriti meelepärane aeg ! Vaata , nüüd on päästepäev !
47006003	Me ei anna milleski mingit põhjust komistamiseks , et meie teenistust ei laidetaks ,
47006004	vaid me soovitame end kõiges kui Jumala teenijad : suures vastupidavuses , viletsuses , puuduses , raskustes ,
47006005	peksmistes , vanglates , rahutustes , vaevanägemistes , unetute ööde ajal , vahel ilma toiduta ,
47006006	puhtuses , teadmistes , kannatlikkuses , lahkuses , pühas vaimus , silmakirjatsematus armastuses ,
47006007	tõe rääkimises , Jumala jõus ; õigluse relvade kaudu paremas ja vasakus käes ,
47006008	aus ja häbis , halva maine ja hea maine kaudu ; kui eksitajad ja ometi tõemeelsed ,
47006009	kui tundmatud ja ometi tuntud , kui surijad ja ometi , vaata , me elame ; kui need , keda on distsiplineeritud , ja ometi mitte surmatud ,
47006010	kui kurvad , aga aina rõõmsad , kui vaesed , ent kes teevad paljusid rikkaks , kui need , kellel midagi ei ole ja kellele ometi kuulub kõik .
47006011	Meie suu on otsekohene teiega , korintlased , meie süda on avardunud .
47006012	Teil pole kitsas meie sees , vaid teie endi hell kiindumus on kitsavõitu .
47006013	Niisiis , vastutasuna omalt poolt — ma räägin nagu lastele — avarduge ka teie .
47006014	Ärge pange end ebavõrdsesse ikkesse koos uskmatutega . Sest mis ühtekuuluvusest saab rääkida õiguse ja seadusetuse puhul ? Või mis on ühist valgusel pimedusega ?
47006015	Lisaks , mis kooskõla on Kristuse ja Beliari vahel ? Või mis osa on usklikul uskmatuga ?
47006016	Ja kuidas sobib Jumala tempel kokku ebajumalatega ? Sest meie oleme elava Jumala tempel , nii nagu Jumal on öelnud : ” Ma elan nende keskel ja käin nende seas ning olen nende Jumal ja nemad on minu rahvas . ”
47006017	” ’ Seepärast tulge välja nende keskelt ja eralduge neist , ’ ütleb Jehoova , ’ ning ärge enam puudutage ebapuhast ’ ” ; ” ’ ja ma võtan teid vastu ’ ” .
47006018	” ’ Ja ma olen teile isaks ning teie olete mulle poegadeks ja tütardeks , ’ ütleb Jehoova , Kõikvõimas . ”
47007001	Niisiis , armsad , kuna meil on need tõotused , siis puhastagem ennast kõigest , mis saastab liha ja vaimu , täiustades oma pühadust Jumala kartuses .
47007002	Tehke meile ruumi oma südames . Me pole kellelegi ülekohut teinud , me pole kedagi ära rikkunud , me pole kedagi ära kasutanud .
47007003	Ma ei ütle seda selleks , et teid hukka mõista . Sest ma olen juba varem öelnud , et te olete meie südames , et surra ja elada koos meiega .
47007004	Ma olen teiega väga otsekohene . Mul on palju kiitlemist teie üle . Ma olen täis lohutust , ma tunnen ülevoolavat rõõmu kogu meie kitsikuses .
47007005	Tõsi , kui me Makedooniasse saabusime , ei leidnud meie liha mingit kergendust , vaid meid vaevati pidevalt igal moel — väljaspool olid võitlused , seespool kartused .
47007006	Sellegipoolest Jumal , kes lohutab masendunuid , lohutas meid Tiituse kohalolekuga ,
47007007	siiski mitte ainult tema kohalolekuga , vaid ka lohutusega , mis oli teda lohutanud teie juures , kuna ta tõi meile taas sõna teie igatsusest , teie sügavast kurbusest , teie innukusest minu suhtes , nii et ma rõõmustasin veel rohkem .
47007008	Seega , isegi kui ma kurvastasin teid oma kirjaga , ei tunne ma selle pärast kahju . Isegi kui ma esialgu tundsin kahju ( ma näen , et see kiri kurvastas teid , ehkki vaid lühikeseks ajaks ) ,
47007009	siis nüüd ma rõõmustan , kuid mitte seetõttu , et te lihtsalt kurvastasite , vaid et te kurvastasite kahetsuseks , sest te kurvastasite Jumalale meelepärasel viisil , ja nõnda ei kannata te meie tõttu mingit kahju .
47007010	Sest kurvastus Jumalale meelepärasel viisil saavutab kahetsuse päästeks , mille pärast ei tule kahju tunda ; selle maailma kurvastus aga toob surma .
47007011	Sest vaata , millise suure agaruse on teis tekitanud just see , et te kurvastasite Jumalale meelepärasel viisil , millise enda puhastamise , millise nördimuse , millise kartuse , millise igatsuse , millise innukuse , millise õiguse jaluleseadmise ! Te olete igas suhtes näidanud , et olete selles asjas puhtad .
47007012	Kuigi ma kirjutasin teile , ei teinud ma seda kindlasti mitte tema pärast , kes tegi ülekohut , ega ka mitte tema pärast , kellele tehti ülekohut , vaid et teie agarus meie suhtes tuleks esile teie keskel ja Jumala ees .
47007013	Seetõttu me olemegi leidnud lohutust . Ent lisaks meile osaks saanud lohutusele me rõõmustasime veel rohkem Tiituse rõõmu üle , sest te kõik olete kosutanud tema vaimu .
47007014	Sest kui ma olen temale teie kohta midagi kiideldes rääkinud , ei ole ma jäänud häbisse ; vaid nagu me teile oleme kõike rääkinud tões , nii on ka meie kiitlemine Tiituse ees osutunud tõeks .
47007015	Samuti kasvab tema hell kiindumus teie vastu veelgi , kui ta meenutab teie kõigi kuulekust , kuidas te võtsite ta vastu kartuse ja värinaga .
47007016	Ma rõõmustan , et võin tänu teile igas suhtes hästi julge olla .
47008001	Nüüd me anname teile teada , vennad , Jumala ärateenimata heldusest , mis on saanud osaks Makedoonia kogudustele ,
47008002	et suure katsumuse ajal , kui nad olid kitsikuses , tõi nende rohke rõõm ja sügav vaesus külluslikult esile nende rikkaliku heldekäelisuse .
47008003	Sest nad andsid oma jõudu mööda , jah , ma tunnistan , see oli üle nende jõu ,
47008004	kui nad meid omal soovil väga tungivalt ühtelugu palusid , et nad saaksid lahkelt anda ja osa võtta teenistusest , mis on mõeldud pühade heaks .
47008005	Ja mitte üksnes nii , nagu me olime lootnud , vaid esmajärjekorras andsid nad ennast Issandale ja meile Jumala tahtel .
47008006	See ajendas meid julgustama Tiitust , et nii nagu ta oli olnud teie juures selle lahke andmise algataja , viiks ta selle ka lõpule .
47008007	Sellegipoolest , just nagu teil on ülevoolavalt kõike : usku ja sõna ja teadmisi ja kõiksugu agarust ja meie armastust teie vastu , olge ülevoolavad ka selles lahkes andmises .
47008008	Ma ei räägi seda teile mitte käskides , vaid pean silmas teiste agarust ja soovin panna proovile teie armastuse ehtsuse .
47008009	Sest teil on teadmised meie Issanda Jeesus Kristuse ärateenimata helduse kohta , et ehkki ta oli rikas , sai ta vaeseks teie pärast , et teie saaksite rikkaks tema vaesuse tõttu .
47008010	Ja selle kohta ma esitan arvamuse : see on ju teile kasuks , kuna juba aasta tagasi te mitte lihtsalt ei asunud seda tegema , vaid ka tahtsite teha ;
47008011	nüüd viige siis see ka lõpule , et nagu teil oli valmisolek ja tahtmine seda teha , nii saaks see ka lõpule viidud , sõltuvalt sellest , mida teil on .
47008012	Sest kui esmalt on valmisolek anda , on see eriti meeldiv , kui see vastab sellele , mida inimesel on , mitte sellele , mida tal ei ole .
47008013	Sest ma ei taha öelda , et teistel peaks olema kerge , aga teil raske ;
47008014	vaid et võrdsustamise kaudu teie ülejääk võiks nüüd teha tasa selle , mis neil on puudu , selleks et ka nende ülejääk võiks teha tasa selle , mis teil on puudu , et oleks võrdsus .
47008015	Nagu on kirjutatud : ” Kellel oli palju , sellel ei olnud liiga palju , ja kellel oli vähe , sellel ei olnud liiga vähe . ”
47008016	Tänu olgu nüüd Jumalale , et ta pani samasuguse agaruse teie heaks Tiituse südamesse ,
47008017	sest ta on tõesti seda julgustust kuulda võtnud , ent olles väga agar , tuleb ta teie juurde omal soovil .
47008018	Aga me saadame temaga kaasa venna , keda kiidetakse kõigis kogudustes selle eest , mida ta teeb hea sõnumi pärast .
47008019	See pole veel kõik , vaid kogudused on ta ka määranud meie reisikaaslaseks seoses selle lahke anniga , mille eest meil tuleb hoolt kanda Issanda auks ja tõendina selle kohta , et oleme valmis teisi aitama .
47008020	Nii me väldime seda , et keegi saaks meid laita seoses selle helde annetusega , mille eest meil tuleb hoolt kanda .
47008021	Sest me ” käime sellega ümber ausalt mitte ainult Jehoova ees , vaid ka inimeste ees ” .
47008022	Peale selle me saadame nendega kaasa meie venna , kelle agarust me oleme sageli paljudes asjades näinud , kuid kes nüüd on veelgi agaram , sest ta usaldab teid väga .
47008023	Kui teil on aga mingeid küsimusi Tiituse kohta , siis tema on minu seltsiline ja kaastööline , kes seisab teie huvide eest ; või mis puutub meie vendadesse , siis nemad on koguduste apostlid ja Kristuse au .
47008024	Seepärast tõendage neile koguduste nähes oma armastuse ehtsust ja seda , et me pole kiidelnud teie üle asjata .
47009001	Mis aga pühade heaks mõeldud teenistusse puutub , siis sellest on mul ülearune teile kirjutada ,
47009002	sest ma tean teie valmidust , mistõttu ma räägin teist makedoonlastele kiideldes , et Ahhaia on nüüd juba terve aasta olnud valmis aitama , ja teie innukus on ergutanud enamikku neist .
47009003	Aga ma saadan need vennad , et meie kiitlemine teie üle selles suhtes ei osutuks tühiseks , vaid et te oleksite tõesti valmis , just nagu ma olen teie kohta korduvalt öelnud .
47009004	Muidu võib juhtuda , et kui makedoonlased tulevad koos minuga ja leiavad , et te pole valmis , siis meie — et mitte öelda teie — jääksime selle oma veendumuse pärast häbisse .
47009005	Seepärast ma pidasin vajalikuks ergutada vendi tulema teie juurde juba varem ja seadma aegsasti valmis teie eelnevalt lubatud helde and , et see oleks sel moel valmis helde annina ja mitte väljapressituna .
47009006	Aga sellega on nõnda : kes kasinasti külvab , see ka lõikab kasinasti ; ja kes rohkesti külvab , see ka lõikab rohkesti .
47009007	Igaüks toimigu nii , nagu ta on oma südames otsustanud , mitte vastu tahtmist või sunniviisil , sest Jumal armastab rõõmsat andjat .
47009008	Peale selle suudab Jumal osutada teile külluslikult kogu oma ärateenimata heldust , nii et omades alati kõike täiesti piisavalt , oleks teil rikkalikult seda , mida on vaja igaks heaks tööks .
47009009	( Nagu on kirjutatud : ” Ta on heldelt välja jaganud , ta on andnud vaestele , tema õiglus kestab igavesti . ”
47009010	Kuid tema , kes annab külluslikult seemet külvajale ja leiba söömiseks , annab ja rohkendab seemet teile külvamiseks ja suurendab teie õigluse vilja . )
47009011	Teid tehakse rikkaks kõiges , et võiksite olla kõigiti heldekäelised , mis toob meie kaudu Jumalale tänu ;
47009012	sest see teenistus ei pea üksnes külluslikult rahuldama pühade vajadusi , vaid ka olema rikas tänu poolest , mida paljud Jumalale väljendavad .
47009013	Saades selle teenistuse kaudu tõendi , ülistavad nad Jumalat , kuna te allute heale sõnumile Kristusest , nagu te seda avalikult tunnistate , ja kuna te olete heldekäeliselt teinud annetusi neile ja kõigile ;
47009014	ja teie eest palvetades igatsevad nad teie järele Jumala võrratu ärateenimata helduse tõttu , mis on teie peal .
47009015	Tänu olgu Jumalale tema kirjeldamatu kingituse eest .
47010001	Ja mina ise , Paulus , pealtnäha armetu , nagu ma teie keskel olen , anun teid Kristuse tasaduse ja lahkuse pärast , kuigi eemal viibides olen ma teiega julge .
47010002	Ma palun tõesti , et kohal olles ei peaks ma kasutama julgust sellise veendumusega , millega ma kavatsen rakendada julgeid meetmeid mõne vastu , kelle arvates me käime lihalikul kombel .
47010003	Sest kuigi me käime lihas , ei pea me sõda lihalikul kombel .
47010004	Sest meie sõjapidamise relvad ei ole lihalikud , vaid Jumala tõttu vägevad , et lükata ümber kindlusi .
47010005	Sest me lükkame ümber arutlused ja iga takistuse , mis on tõstetud Jumala tundmise vastu ; ning me vangistame iga mõtte , et teha see kuulekaks Kristusele ;
47010006	ja me oleme valmis karistama igasugust sõnakuulmatust , pärast seda kui te olete täielikult kuulekaks saanud .
47010007	Te otsustate selle põhjal , mis on silmaga näha . Kui keegi on endas kindel , et tema kuulub Kristusele , siis arvestagu ta uuesti selle tõsiasjaga , et nii nagu tema kuulub Kristusele , kuulume ka meie .
47010008	Sest kui ma ka kiitleksin ülearu selle voliga , mille Issand meile on andnud teie ülesehitamiseks ja mitte mahakiskumiseks , ei jääks ma häbisse ,
47010009	kuid ma ei taha jätta muljet , nagu tahaksin teid oma kirjadega hirmutada .
47010010	Sest nad ütlevad : ” Tema kirjad on kaalukad ja jõulised , aga tema isiklik kohalolek on nõrk ja tema kõne vilets . ”
47010011	Selline inimene võtku arvesse , et millised me oleme eemal viibides oma kirjade sõnades , sellised oleme ka tegudes , kui viibime kohal .
47010012	Sest me ei söanda end arvata mõningate hulka või võrrelda end mõningatega , kes soovitavad iseendid . Neil , kes mõõdavad end iseendaga ja võrdlevad end iseendaga , pole kindlasti arusaamist .
47010013	Mis meisse puutub , siis me ei kiitle millegagi , mis jääb väljapoole meile määratud piire , vaid sellega , mis on selle territooriumi piirides , mille Jumal meile mõõdu järgi eraldas , nii et see ulatus koguni teie juurde .
47010014	Tõesti me ei venita end üleliia , nagu poleks me teieni ulatunud , sest me olime esimesed , kes jõudsid koguni nii kaugele kui teie juurde kuulutama head sõnumit Kristusest .
47010015	Ei , me ei kiitle väljaspool meile määratud piire kellegi teise vaevanägemisega , vaid meil on lootus , et kui teie usk kasvab , saaksime seoses oma territooriumiga suureks teie keskel . Siis me saame veelgi suuremaks ,
47010016	et kuulutada head sõnumit teist kaugematele maadele ja mitte kiidelda sellega , mida on juba tehtud kellegi teise territooriumil .
47010017	” Aga kes kiitleb , kiidelgu seoses Jehoovaga . ”
47010018	Sest heaks ei kiideta mitte seda , kes ennast ise soovitab , vaid see , keda Jehoova soovitab .
47011001	Ma soovin , et te kannataksite välja minu mõningase väikse ebamõistlikkuse . Aga te ju kannatategi mind välja !
47011002	Sest ma olen teie pärast kiivas jumaliku kiivusega , kuna ma ise kihlasin teid ühe mehega , seades teid Kristuse ette puhta neitsina .
47011003	Aga ma kardan , et nagu madu võrgutas Eeva oma kavalusega , nii võidakse teiegi mõtlemine kuidagi rikkuda ja te kaotate siiruse ja puhtuse , mida Kristus väärib .
47011004	Sest kui keegi tuleb ja kuulutab mingit muud Jeesust kui see , keda meie kuulutasime , või kui te saate mingi muu vaimu kui see , mille te saite , või muu hea sõnumi kui see , mille te vastu võtsite , siis tema te kannatate kergesti välja .
47011005	Sest ma arvan , et ma pole üheski asjas osutunud kehvemaks kui teie ülivõrratud apostlid .
47011006	Aga isegi kui ma olen harimata kõnes , ei ole ma seda kindlasti mitte teadmiste poolest ; ent me oleme seda teile igati välja näidanud kõigis asjus .
47011007	Või kas ma tegin pattu , kui alandasin ennast , et teid ülendataks , kuna kuulutasin teile tasuta ja rõõmuga Jumalalt saadud head sõnumit ?
47011008	Teisi kogudusi ma riisusin , võttes neilt vastu materiaalset abi , et teenida teid ;
47011009	ja siiski , kui ma olin teie juures ja sattusin puudusesse , ei saanud ma mitte kellelegi koormaks , sest vennad , kes tulid Makedooniast , korvasid rikkalikult selle , mis mul oli puudu . Jah , ma hoidusin igapidi saamast teile koormaks ja hoidun sellest ka edaspidi .
47011010	Kuni Kristuse tõde on minus , ei tule Ahhaia aladel sellele minu kiitlemisele lõppu .
47011011	Mis põhjusel ? Kas sellepärast , et ma teid ei armasta ? Jumal teab , et armastan .
47011012	Mida ma nüüd teen , teen veelgi , et võiksin võtta ära ettekäände nendelt , kes otsivad ettekäänet selleks , et neid leitaks olevat meiega võrdsed ametis , millega nad kiitlevad .
47011013	Sest sellised inimesed on valeapostlid , petised töötegijad , kes moondavad end Kristuse apostliteks .
47011014	Ja pole ime , sest Saatan ise moondab ennast ühtelugu valguse ingliks .
47011015	Seepärast pole suur asi , kui ka tema teenrid moondavad end ühtelugu õiguse teenriteks . Aga nende lõpp tuleb nende tegude järgi .
47011016	Ma ütlen jälle : ärgu keegi arvaku , et ma olen ebamõistlik . Siiski , kui te nii arvate , võtke mind vastu isegi ebamõistlikuna , et ka mina võiksin natuke kiidelda .
47011017	Mida ma räägin , seda ma ei räägi Issanda eeskuju järgides , vaid justkui ebamõistlikult , selle liigse enesekindlusega , mis on omane kiitlemisele .
47011018	Kuna paljud kiitlevad liha järgi , siis kiitlen minagi .
47011019	Sest te kannatate rõõmuga välja ebamõistlikud , kuna te ise olete mõistlikud .
47011020	Õigupoolest te kannatate välja igaühe , kes teid orjastab , kes neelab ära ja kahmab endale selle , mis teil on , kes upitab end teist kõrgemale , kes lööb teid näkku .
47011021	Ma ütlen seda meie häbiks , nagu oleks meie positsioon olnud nõrk . Aga kui keegi teine toimib milleski julgelt — ma räägin ebamõistlikult — , toimin minagi selles julgelt .
47011022	Kas nemad on heebrealased ? Mina olen ka . Kas nemad on iisraellased ? Mina olen ka . Kas nemad on Aabrahami seeme ? Mina ka .
47011023	Kas nemad on Kristuse teenijad ? Ma vastan nagu hullumeelne , et mina olen seda veelgi väljapaistvamalt : ma olen rohkem vaeva näinud , olnud rohkem vangis , saanud ülemäära hoope , olnud sageli surmasuus .
47011024	Juutidelt olen viis korda saanud ühe hoobi vähem kui nelikümmend ,
47011025	kolm korda on mind pekstud vitstega , üks kord visatud kividega , kolm korda olen üle elanud laevahuku , veetnud öö ja päeva sügavates vetes ;
47011026	sageli rännakutel , ohus jõgedel , ohus teeröövlite käes , ohus omaenda hõimukaaslaste seas , ohus rahvaste hulgas , ohus linnas , ohus kõrbes , ohus merel , ohus valevendade keskel ,
47011027	vaevanägemises ja rügamises , sageli öösiti uneta , näljas ja janus , palju kordi söömata , külmas ja alasti .
47011028	Lisaks neile välistele asjadele tulvab minu peale päevast päeva muret kõigi koguduste pärast .
47011029	Kes on nõrk , ja minagi ei tunneks end nõrgana ? Kes pannakse komistama , ja mina ei süttiks ?
47011030	Kui tuleb kiidelda , kiitlen ma sellega , mis näitab mu nõrkust .
47011031	Issand Jeesuse Jumal ja Isa , tema , kes olgu kiidetud igavesti , teab , et ma ei valeta .
47011032	Damaskuses valvas kuningas Aretasele alluv valitseja damasklaste linna , et mind kinni võtta ,
47011033	kuid mind lasti müüris olevast aknast korviga alla ja ma pääsesin tema käest põgenema .
47012001	Ma pean kiitlema . See pole kasulik ; ma jätkan aga Issanda üleloomulike nägemuste ja ilmutustega .
47012002	Ma tunnen inimest , kes on ühtsuses Kristusega ja kes neliteist aastat tagasi — kas kehas olles , seda ma ei tea , või kehast väljas olles , seda ma ei tea , Jumal teab — tõmmati sellisena kolmandasse taevasse .
47012003	Jah , ma tean sellist inimest — kas kehas või kehast lahus , seda ma ei tea , Jumal teab — ,
47012004	kes tõmmati paradiisi ja kuulis öeldamatuid sõnu , mida inimesel pole lubatud rääkida .
47012005	Sellise inimese üle ma kiitlen , kuid iseenda üle ei kiitle ma millegi muuga kui ainult oma nõrkustega .
47012006	Sest kui ma iganes tahaksin kiidelda , ei ole ma ebamõistlik , sest ma räägin tõtt . Aga ma hoidun sellest , et mitte keegi ei paneks minu arvele rohkem , kui ta näeb mind olevat või minult kuuleb ,
47012007	ainult sellepärast , et ma olen saanud ülirohkesti ilmutusi . Seepärast et ma ei läheks kõrgiks , on mulle antud liha sisse okas , Saatana ingel , mind pidevalt lööma , et ma ei läheks kõrgiks .
47012008	Selle pärast anusin ma Issandat kolm korda , et see minust lahkuks ,
47012009	ja ometi ütles ta mulle : ” Sulle on küllalt minu ärateenimata heldusest , sest minu vägi tehakse täiuslikuks nõrkuses . ” Seepärast on mul suur rõõm kiidelda pigem oma nõrkustega , et Kristuse vägi jääks telgina minu üle .
47012010	Seetõttu ma tunnen heameelt nõrkustest , solvangutest , puuduses olemisest , tagakiusamistest ja raskustest Kristuse pärast . Sest kui ma olen nõrk , siis olen vägev .
47012011	Ma olen muutunud ebamõistlikuks . Teie sundisite mind selleks , sest teie oleksite pidanud mind soovitama . Sest ma ei osutunud kehvemaks teie ülivõrratutest apostlitest mitte üheski asjas , isegi kui ma midagi ei ole .
47012012	Tõendeid minu apostliameti kohta esitati ju teie keskel kogu vastupidavusega ja tundemärkidega ja ennetega ja vägevate tegudega .
47012013	Sest milles te ülejäänud kogudustele alla jäite ? Ehk vaid selles , et ma ei saanud teile koormaks . Andestage mulle lahkelt see süütegu .
47012014	Vaata , ma olen nüüd valmis kolmandat korda teie juurde tulema , ja siiski ei saa ma teile koormaks . Sest ma ei otsi mitte teie omandit , vaid teid endid ; sest lapsed ei pea panema vara tallele oma vanemate jaoks , vaid vanemad laste jaoks .
47012015	Sest mis minusse puutub , siis mul on hea meel kulutada ja saada ise täiesti ära kulutatud teie hingede heaks . Kui mina teid nii palju armastan , kas mind tuleks siis vähem armastada ?
47012016	Aga olgu sellega kuidas on , ma ei olnud teile koormaks . Sellest hoolimata te ütlete , et ma olin ” salakaval ” ja püüdsin teid kinni ” pettusega ” .
47012017	Kas ma olen kasutanud teid ära ühegi kaudu neist , kelle ma olen teie juurde saatnud ?
47012018	Ma innustasin tulema Tiitust ja saatsin ühe venna temaga kaasa . Kas Tiitus kasutas teid kuidagi ära ? Kas me ei käinud samas vaimus ? Ja kas mitte samades jälgedes ?
47012019	Kas olete kogu selle aja mõelnud , et me kaitseme end teie ees ? Me räägime Jumala ees kui need , kes on ühtsuses Kristusega . Ent see kõik on teie ülesehitamiseks , armsad .
47012020	Sest ma kardan , et kui ma tulen , ei leia ma teid ehk olevat sellised , nagu sooviksin , ja et mina ei osutu selliseks , nagu teie sooviksite , vaid selle asemel on hoopis riidu , kiivust , vihastumisi , tülitsemisi , haavavat kõnet , sosistamisi , ennast täis olemist , korratust .
47012021	On võimalik , et kui ma tulen taas , võib mu Jumal mind teie seas alandada ning mul tuleb ehk leinata nende paljude pärast , kes varem on pattu teinud , aga ei ole kahetsenud oma ebapuhtust ja hoorust ja häbitut käitumist , millega nad on tegelenud .
47013001	See on nüüd kolmas kord , kui ma asutan end teie juurde tulema . ” Iga asi tuleb kinnitada kahe või kolme tunnistaja suu läbi . ”
47013002	Ma olen varemgi öelnud , ja otsekui olles kohal teist korda , viibides aga siiski eemal , ütlen juba eelnevalt neile , kes on varem pattu teinud , ja kõigile ülejäänutele , et kui ma kord jälle tulen , ei säästa ma kedagi ,
47013003	kuna te otsite tõendust selle kohta , et minu kaudu räägib Kristus , kes ei ole teie suhtes nõrk , vaid on teie keskel vägev .
47013004	On ju tõsi , et ta löödi postile nõrkuse tõttu , kuid ta elab tänu Jumala väele . Tõsi on ka see , et meie oleme nõrgad koos temaga , kuid me saame elu koos temaga tänu Jumala väele , mis on teie peal .
47013005	Kontrollige pidevalt , kas te olete usus , uurige pidevalt , millised te olete . Või kas te ei mõista , et Jeesus Kristus on teiega ? Muidu te ju oleksite heakskiiduta .
47013006	Ma tõesti loodan , et te saate teada , et meil ei puudu heakskiit .
47013007	Nüüd me palume Jumalat , et te ei teeks midagi halba , mitte et me ise paistaksime heakskiidetud , vaid et teie teeksite , mis on hea , ehkki meie võime paista heakskiiduta .
47013008	Sest me ei suuda teha midagi tõe vastu , vaid üksnes tõe poolt .
47013009	Kindlasti me rõõmustame alati , kui oleme nõrgad , kuid teie olete vägevad ; ja me palvetame selle eest , et te end parandaksite .
47013010	Seetõttu ma kirjutangi sellest eemal viibides , et ma ei oleks kohal olles teie vastu range selle voli kohaselt , mille Issand on mulle andnud , et üles ehitada ja mitte maha kiskuda .
47013011	Lõpuks , vennad , jääge rõõmsaks , parandage end pidevalt , laske end aina lohutada , säilitage mõtteühtsus , elage rahumeelselt ; ning armastuse ja rahu Jumal on siis teiega .
47013012	Tervitage üksteist püha suudlusega !
47013013	Kõik pühad saadavad teile tervitusi .
47013014	Issand Jeesus Kristuse ärateenimata heldus ja Jumala armastus ning ühine osasaamine pühast vaimust olgu teie kõikidega !
48001001	Paulus , apostel , määratud mitte inimeste poolt ega ühegi inimese kaudu , vaid Jeesus Kristuse ja Jumala , Isa kaudu , kes äratas ta üles surmast ,
48001002	ja kõik vennad , kes on koos minuga , Galaatia kogudustele :
48001003	Ärateenimata heldust ja rahu teile Jumalalt , meie Isalt , ja Issand Jeesus Kristuselt !
48001004	Ta andis enese meie pattude eest , et vabastada meid praegusest kurjast süsteemist kooskõlas meie Jumala ja Isa tahtega ,
48001005	kellele olgu au igavesest ajast igavesti . Aamen .
48001006	Ma imestan , et te nii kiiresti eemaldute Temast , kes kutsus teid Kristuse ärateenimata heldusega , ja pöördute teistsuguse hea sõnumi poole .
48001007	Aga mingit teistsugust ei ole ; küll on aga mõningaid , kes teid segadusse ajavad ja tahavad moonutada head sõnumit Kristusest .
48001008	Ent isegi kui meie või mõni ingel taevast peaks kuulutama teile hea sõnumina midagi muud peale selle , mida meie teile kuulutasime , siis olgu ta neetud .
48001009	Nagu me oleme eespool öelnud , nii ütlen ma nüüd jälle : kes tahes kuulutab teile hea sõnumina midagi muud kui seda , mille te vastu võtsite , see olgu neetud .
48001010	Kas ma nüüd püüan veenda inimesi või Jumalat ? Või kas ma üritan olla inimestele meele järele ? Kui ma oleksin ikka veel inimestele meele järele , ei oleks ma Kristuse ori .
48001011	Sest ma teen teile teatavaks , vennad , et see hea sõnum , mida ma olen kuulutanud , ei ole pärit inimestelt ;
48001012	sest ma ei saanud seda inimeselt ja seda ei õpetatud mulle , vaid selle ilmutas minule Jeesus Kristus .
48001013	Te olete muidugi kuulnud minu endisest käitumisest judaismis , et ma kiusasin ohjeldamatult taga Jumala kogudust ja laastasin seda ,
48001014	ja ma tegin judaismis suuremaid edusamme kui paljud minu eakaaslased mu rahva hulgast , kuna ma järgisin palju innukamalt oma isade pärimusi .
48001015	Aga kui Jumal , kes mind emaihust välja tõi ja kutsus mind oma ärateenimata heldusega , arvas heaks
48001016	ilmutada oma Poega minu kaudu , et ma kuulutaksin rahvastele head sõnumit temast , siis ei läinud ma kohe liha ja verega nõu pidama .
48001017	Samuti ei läinud ma üles Jeruusalemma nende juurde , kes olid apostlid juba enne mind , vaid ma läksin ära Araabiasse ja tulin jälle tagasi Damaskusesse .
48001018	Seejärel , kolm aastat hiljem , läksin ma üles Jeruusalemma , et külastada Keefast , ja ma jäin tema juurde viieteistkümneks päevaks .
48001019	Aga apostlitest ei näinud ma kedagi teist peale Issanda venna Jaakobuse .
48001020	Mis nüüd puutub sellesse , mida ma teile kirjutan , siis vaata , Jumal näeb , et ma ei valeta .
48001021	Pärast seda läksin ma Süüria ja Kiliikia aladele .
48001022	Aga mind ei tuntud nägupidi Judea kogudustes , kes on ühtsed Kristusega ;
48001023	nad olid üksnes kuulnud räägitavat : ” See mees , kes meid varem taga kiusas , kuulutab nüüd head sõnumit sellest usust , mida ta varem laastas . ”
48001024	Nii hakkasid nad minu pärast Jumalat ülistama .
48002001	Seejärel , neliteist aastat hiljem , läksin ma uuesti üles Jeruusalemma koos Barnabasega ja võtsin endaga kaasa ka Tiituse .
48002002	Aga ma läksin üles ilmutuse tõttu . Ja olles silmapaistvate vendadega omavahel , andsin neile teada hea sõnumi , mida ma rahvaste seas kuulutan , et ma kuidagi asjatult ei jookseks ega oleks jooksnud .
48002003	Siiski ei nõutud ümberlõikamist isegi Tiituselt , kes oli koos minuga , ehkki ta on kreeklane .
48002004	Aga vargsi sisse toodud valevendade pärast , kes pugesid sisse , et varitseda meie vabadust , mis meil on ühtsuses Kristus Jeesusega , et meid täielikult orjastada . . .
48002005	Neile ei andnud me järele ega alistunud , ei , mitte hetkekski , et hea sõnumi tõde võiks jääda teiega .
48002006	Aga need , kes paistsid midagi olevat — olid nad siis varem kes tahes , see pole mulle tähtis — Jumal ei otsusta inimese üle välise järgi — , need silmapaistvad vennad ei andnud mulle õigupoolest midagi uut .
48002007	Otse vastupidi , kui nad nägid , et minu hoolde on usaldatud hea sõnum nende jaoks , kes on ümberlõikamata , nii nagu Peetrusele ümberlõigatute jaoks —
48002008	sest Tema , kes tegi Peetruse võimeliseks tegutsema apostlina ümberlõigatute heaks , andis ka mulle võime tegutseda nende heaks , kes on rahvaste hulgast ;
48002009	jah , kui nad said teada ärateenimata heldusest , mida mulle on osutatud , siis Jaakobus ja Keefas ja Johannes , keda peeti sammasteks , ulatasid mulle ja Barnabasele parema käe koostöö märgiks , et meie läheksime rahvaste juurde , nemad aga ümberlõigatute juurde .
48002010	Ainult et meil tuleb meeles pidada vaeseid . Just seda ma olengi püüdnud hoolega teha .
48002011	Ent kui Keefas tuli Antiookiasse , seisin ma talle vastu näost näkku , sest ta vääris hukkamõistu .
48002012	Sest enne kui Jaakobuse juurest saabusid mõned mehed , sõi ta koos teistest rahvastest inimestega , aga kui need kohale jõudsid , tõmbus ta eemale ja eraldus , kartes ümberlõigatuid .
48002013	Ka ülejäänud juudid ühinesid temaga selles teesklemises , nii et isegi Barnabas kaasati nende teesklusse .
48002014	Aga kui ma nägin , et nad ei käi täiesti kooskõlas hea sõnumi tõega , ütlesin ma Keefasele nende kõigi ees : ” Kui sina , olles juut , elad nagu rahvad ja mitte nagu juudid , miks sa siis sunnid teistest rahvastest inimesi elama juudi tavade järgi ? ”
48002015	Meie , kes oleme sünni poolest juudid ega ole patused rahvaste hulgast ,
48002016	teades , et inimest ei mõisteta õigeks mitte seaduse tegude alusel , vaid üksnes usu kaudu Kristus Jeesusesse , oleme ju ka ise hakanud uskuma Kristus Jeesusesse , et meid mõistetaks õigeks Kristusesse uskumise tõttu ja mitte seaduse tegude alusel , sest seaduse tegude alusel ei mõisteta õigeks mitte ühtki liha .
48002017	Aga kui nüüd meid , kes me taotleme õigeksmõistmist Kristuse kaudu , peetakse samuti patusteks , kas on siis Kristus tegelikult patu teener ? Mitte mingil juhul !
48002018	Sest kui ma ehitan uuesti üles sellesama , mille ma kunagi maha lammutasin , siis näitan ma sellega , et olen üleastuja .
48002019	Mis puutub minusse , siis seaduse läbi ma surin seadusele , et võiksin saada elavaks Jumalale .
48002020	Ma olen löödud postile koos Kristusega . Enam ei ela mina , vaid see on Kristus , kes elab minus . Tõesti , seda elu , mida ma elan praegu lihas , elan ma usus Jumala Pojasse , kes armastas mind ja andis enda minu eest .
48002021	Ma ei lükka kõrvale Jumala ärateenimata heldust ; sest kui inimene saab õigeks seaduse kaudu , siis suri Kristus ju ilmaasjata .
48003001	Oh mõistmatud galaatlased , kes on see , kes on viinud teid halva mõju alla , teid , kelle silme ette maaliti pilt Jeesus Kristusest postile lööduna ?
48003002	Ma tahan teilt teada vaid seda : kas te saite vaimu seaduse tegude tõttu või kuuldu uskumise tõttu ?
48003003	Kas te olete nii mõistmatud ? Te alustasite vaimus , ent kas nüüd lõpetate lihas ?
48003004	Kas te olete nii palju kannatusi talunud ilmaasjata ? Ei või olla , et see oli ilmaasjata !
48003005	Kas nüüd tema , kes toob teieni vaimu ja teeb teie seas vägevaid tegusid , teeb seda seaduse tegude või kuuldu uskumise tõttu ?
48003006	Just nagu Aabraham ” uskus Jehoovasse ja see arvestati talle õiguseks ” .
48003007	Kindlasti te teate , et need , kes toetuvad usule , on Aabrahami pojad .
48003008	Kuna nüüd pühakiri nägi ette , et Jumal mõistab teistest rahvastest inimesed õigeks usu tõttu , kuulutas see head sõnumit kõigepealt Aabrahamile , öeldes : ” Sinu kaudu õnnistatakse kõiki rahvaid . ”
48003009	Niisiis neid , kes toetuvad usule , õnnistatakse koos ustava Aabrahamiga .
48003010	Kõik , kes loodavad seaduse tegudele , on ju needuse all , sest on kirjutatud : ” Neetud on igaüks , kes ei jää kõige juurde , mis on kirjutatud Seaduse rullraamatusse , et seda täita . ”
48003011	Pealegi on ilmne , et seaduse kaudu ei mõisteta Jumala ees õigeks kedagi , sest ” õige saab elu usu tõttu ” .
48003012	Seadus aga ei nõua usku , vaid ” see , kes selle sätteid täidab , saab elu nende kaudu ” .
48003013	Kristus ostis meid vabaks Seaduse needuse alt , saades ise needuseks meie eest , sest on kirjutatud : ” Neetud on igaüks , kes posti küljes ripub . ”
48003014	Selle eesmärk oli , et Aabrahami õnnistus tuleks rahvastele Jeesus Kristuse kaudu , et me saaksime kätte tõotatud vaimu oma usu kaudu .
48003015	Vennad , ma toon nüüd piltliku näite inimeste igapäevaelust : kehtivat lepingut , isegi kui selle on sõlminud vaid inimesed , ei saa keegi tühistada ega sellele midagi lisada .
48003016	Niisamuti anti Aabrahamile ja tema seemnele tõotused . Ei öelda : ” Ja seemnetele ” , justkui oleks jutt paljudest , vaid nagu ühe kohta : ” Ja sinu seemnele ” , kes on Kristus .
48003017	Lisaks ütlen ma seda : mis puutub lepingusse , mille Jumal on varem kehtima pannud , siis nelisada kolmkümmend aastat hiljem tulnud Seadus ei muuda seda kehtetuks , nii et see tühistaks tõotuse .
48003018	Sest kui pärand saadakse seaduse järgi , siis ei põhine see enam tõotusel , ent Aabrahamile on Jumal selle lahkelt andnud tõotuse kaudu .
48003019	Milleks siis üldse Seadus ? See lisati juurde selleks , et üleastumised saaksid avalikuks , kuni saabub seeme , kellele oli antud tõotus ; ja see edastati inglite kaudu , vahemehe käe läbi .
48003020	Kuid vahemeest ei ole ju vaja siis , kui tegemist on ainult ühe isikuga , ent Jumal on ainult üks .
48003021	Kas Seadus on siis Jumala tõotuste vastu ? Mitte mingil juhul ! Sest kui oleks antud seadus , mis suudaks anda elu , oleks õige seisund tõepoolest saavutatud seaduse kaudu .
48003022	Aga pühakiri pani kõik kinni patu alla , et tõotus , mis põhineb usul Jeesus Kristusesse , antaks neile , kes usuvad .
48003023	Aga enne kui tuli usk , olime seaduse valve all , üheskoos kinni pandud , ootamas usku , mis pidi ilmsiks saama .
48003024	Seega on Seadus saanud meie kasvatajaks , mis juhatab Kristuse juurde , et meid mõistetaks õigeks usu alusel .
48003025	Aga nüüd , kui usk on tulnud , ei ole me enam kasvataja hoole all .
48003026	Te olete ju kõik Jumala pojad oma usu kaudu Kristus Jeesusesse .
48003027	Sest te kõik , kes olete ristitud Kristusesse , olete riietunud Kristusega .
48003028	Ei ole siin juuti ega kreeklast , ei ole orja ega vaba , ei ole meest ega naist ; sest te kõik olete üks , olles ühtsed Kristus Jeesusega .
48003029	Pealegi , kui te kuulute Kristusele , siis olete tõesti Aabrahami seeme , pärijad tõotuse järgi .
48004001	Nüüd ma ütlen , et niikaua kui pärija on pisike laps , ei erine ta sugugi orjast , kuigi kogu vara kuulub talle ,
48004002	vaid ta on järelevaatajate ja majapidajate hoole all kuni päevani , mille tema isa on varem kindlaks määranud .
48004003	Nii ka meie , kui me olime pisikesed lapsed , siis olime maailma põhiprintsiipide orjuses .
48004004	Aga kui aeg sai täis , saatis Jumal oma Poja , kes sündis naisest ja sai seaduse alla ,
48004005	et ta võiks osta vabaks need , kes on seaduse all , et meid omakorda võidaks lapsendada Jumala poegadeks .
48004006	Kuna te nüüd olete pojad , on Jumal saatnud oma Poja vaimu meie südamesse ja see hüüab : ” Abba , Isa ! ”
48004007	Seega pole sa enam ori , vaid poeg ; ja kui sa oled poeg , siis on Jumal teinud sind ka pärijaks .
48004008	Ent kui te Jumalat ei tundnud , siis te orjasite neid , kes loomu poolest pole jumalad .
48004009	Aga nüüd , kui te olete Jumalat tundma õppinud , või pigem nüüd , kui Jumal tunneb teid , kuidas te siis pöördute jälle tagasi nende nõrkade ja armetute põhiprintsiipide juurde ja tahate uuesti neid orjama hakata ?
48004010	Te jälgite püüdlikult päevi ja kuid ja aegu ja aastaid .
48004011	Ma kardan teie pärast , et olen ehk ilmaasjata teie heaks rüganud .
48004012	Vennad , ma palun teid : saage niisuguseks nagu mina , sest minagi olin teiesugune . Te pole mulle midagi halba teinud .
48004013	Aga te teate , et esimesel korral kuulutasin ma teile head sõnumit oma kehalise haiguse pärast .
48004014	Ja ehkki mu kehaline seisund oli teile katsumuseks , ei põlastanud te mind ega sülitanud vastikustundest , vaid võtsite mu vastu nagu Jumala ingli , nagu Kristus Jeesuse .
48004015	Kus on nüüd see õnn , mida te tundsite ? Sest ma tunnistan teile , et kui see oleks olnud võimalik , siis te oleksite oma silmad välja kiskunud ja mulle andnud .
48004016	Kas ma nüüd olen saanud teie vaenlaseks , kuna ma räägin teile tõtt ?
48004017	Nad on teie suhtes innukad , aga mitte heade kavatsustega , vaid nad tahavad teid minust eraldada , et te oleksite innukad nende suhtes .
48004018	Aga teile on hea , kui teie suhtes ollakse innukad heade kavatsustega igal ajal , ja mitte ainult siis , kui mina olen teie juures ,
48004019	mu armsad lapsed , kelle pärast ma olen jälle sünnitusvaludes , kuni Kristus teis kujuneb .
48004020	Aga ma sooviksin olla just praegu teie juures ja rääkida teistmoodi , sest ma ei tea , mida teiega peale hakata .
48004021	Öelge mulle , teie , kes tahate olla seaduse all : kas te ei kuule , mida Seadus ütleb ?
48004022	Näiteks on kirjutatud , et Aabrahamil oli kaks poega , üks teenijatüdrukuga ja üks vaba naisega ;
48004023	ent see , kes sündis teenijatüdrukust , sündis tegelikult tavalisel viisil , vaba naise oma aga tõotuse kohaselt .
48004024	Sellel lool on sümboolne tähendus ; sest need naised kujutavad kahte lepingut , üks Siinai mäelt , mis sünnitab lapsi orjuseks , ja see on Haagar .
48004025	Haagar tähendab Siinaid , mäge Araabias , ja vastab tänapäeva Jeruusalemmale , sest ta on koos oma lastega orjuses .
48004026	Aga ülal asuv Jeruusalemm on vaba , ja tema on meie ema .
48004027	Sest on kirjutatud : ” Ole rõõmus , viljatu naine , kes ei sünnita ; hüüa ja hõiska valjusti , sina , kes sa ei tunne sünnitusvalusid , sest hüljatud naisel on rohkem lapsi kui sellel , kellel on mees . ”
48004028	Aga meie , vennad , oleme tõotuse lapsed , nagu seda oli Iisak .
48004029	Kuid just nagu tollal hakkas see , kes oli sündinud tavalisel viisil , taga kiusama seda , kes oli sündinud vaimu kaudu , nii on ka nüüd .
48004030	Mida pühakiri siiski ütleb ? ” Kihuta minema teenijatüdruk ja tema poeg , sest teenijatüdruku poeg ei saa mingil juhul olla pärija koos vaba naise pojaga . ”
48004031	Niisiis , vennad , meie ei ole mitte teenijatüdruku , vaid vaba naise lapsed .
48005001	Selliseks vabaduseks on Kristus meid vabastanud . Seepärast seiske kindlalt ja ärge laske end taas panna orjaikkesse .
48005002	Vaata , mina , Paulus , ütlen teile , et kui te lasete end ümber lõigata , siis pole teil Kristusest mingit kasu .
48005003	Lisaks tunnistan ma jälle igaühele , kes laseb end ümber lõigata , et ta on kohustatud täitma kogu Seadust .
48005004	Teie , kes te iganes üritate saada õigeks mõistetud seaduse kaudu , olete eraldunud Kristusest ; te olete langenud ära tema ärateenimata heldusest .
48005005	Ent mis meisse puutub , siis meie oleme vaimu kaudu innukad ootama loodetavat õigust , mis tuleneb usust .
48005006	Sest ühenduses Kristus Jeesusega pole mingit väärtust ei ümberlõikamisel ega ümberlõikamatusel , vaid usul , mis toimib armastuse kaudu .
48005007	Te jooksite hästi . Kes takistas teid tõele kuulekaks jäämast ?
48005008	Seesugune veenmine ei lähtu sellelt , kes teid kutsub .
48005009	Natuke juuretist paneb hapnema kogu taina .
48005010	Ma olen veendunud , et teie , kes olete ühtsed Issandaga , ei hakka mõtlema teisiti ; ent sel , kes ajab teid segadusse , tuleb oma kohtuotsus vastu võtta , ükskõik kes ta ka poleks .
48005011	Mis puutub minusse , vennad , kui ma ikka veel kuulutan ümberlõikamist , miks mind siis ikka veel taga kiusatakse ? Siis on ju piinapost kui komistuskivi juba kõrvaldatud .
48005012	Ma soovin , et need mehed , kes püüavad teid ümber pöörata , iseendal midagi maha lõikaksid .
48005013	Teie , vennad , olete muidugi kutsutud vabadusse ; ärge ainult kasutage seda vabadust lihalike himude ärgitamiseks , vaid orjake üksteist armastusega .
48005014	Sest kogu Seadus väljendub täielikult ühes lauses : ” Sa pead armastama oma ligimest nagu iseennast . ”
48005015	Kui te aga üksteist purete ja õgite , siis vaadake , et te üksteist ei hävita .
48005016	Ent ma ütlen : käige pidevalt vaimus , siis te ei täida mitte mingeid lihalikke himusid .
48005017	Sest liha on oma himudes vaimuga vastuolus ja vaim on lihaga vastuolus ; sest need panevad teineteisele vastu , nii et te ei tee seda , mida tahaksite .
48005018	Kui nüüd aga vaim teid juhib , siis ei ole te seaduse all .
48005019	Kuid liha teod on ilmsed , ja need on : hoorus , ebapuhtus , häbitu käitumine ,
48005020	ebajumalakummardamine , spiritism , vaen , riid , kiivus , vihapursked , tülitsemised , lahknemised , sektid ,
48005021	kadetsemised , joomingud , metsikud peod ja muu sellesarnane . Selle eest ma hoiatan teid , nagu ma olen varemgi hoiatanud , et need , kel on harjumus nõnda käituda , ei päri Jumala kuningriiki .
48005022	Seevastu vaimu vili on armastus , rõõm , rahu , kannatlikkus , lahkus , headus , usk ,
48005023	tasadus , enesevalitsus . Millegi niisuguse vastu pole ükski seadus .
48005024	Pealegi on need , kes kuuluvad Kristus Jeesusele , löönud oma liha postile koos selle kirgede ja himudega .
48005025	Kui me elame vaimus , siis ka käigem korralikult vaimus .
48005026	Ärgem hakakem endast liiga palju arvama , õhutades üksteises võistlusvaimu , kadestades üksteist .
48006001	Vennad , isegi kui inimene teeb mõne eksisammu ega ole ise sellest veel teadlik , siis teie , kes olete vaimselt pädevad , püüdke parandada sellist inimest tasaduse vaimus , hoides seejuures igaüks iseendal silma peal , et ka teie kiusatusse ei satuks .
48006002	Kandke ikka üksteise koormaid ja täitke nõnda Kristuse seadust .
48006003	Sest kui keegi arvab enese midagi olevat , kuigi ta pole midagi , siis ta petab iseennast .
48006004	Aga igaüks tehku kindlaks , milline on tema enda tehtud töö , ja siis on tal põhjust olla rõõmus üksnes enda üle ja mitte võrreldes kellegi teisega .
48006005	Sest igaühel on kanda omaenese kandam .
48006006	Peale selle jagagu igaüks , kes saab sõna kohta suulist õpetust , kõike head sellega , kes teda suuliselt õpetab .
48006007	Ärge petke end : Jumalat ei saa narrida . Sest mida iganes inimene külvab , seda ta ka lõikab ;
48006008	sest kes külvab oma liha heaks , lõikab lihast kaduvust , aga kes külvab vaimu heaks , lõikab vaimust igavest elu .
48006009	Ärgem siis loobugem head tegemast , sest me saame omal ajal lõigata , kui me ei tüdi .
48006010	Seega , niikaua kui meil on selleks soodsat aega , tehkem head kõigile , aga eriti neile , kes on meiega samas usuperes .
48006011	Vaadake , kui suurte tähtedega ma teile oma käega olen kirjutanud .
48006012	Kõik , kes tahavad teistele meeldida inimeste mõõdupuude järgi , püüavad sundida teid ümberlõikamisele , ainult et neid Kristus Jeesuse piinaposti pärast taga ei kiusataks .
48006013	Sest ka need ise , kes on ümber lõigatud , ei täida Seadust , vaid nad tahavad teie ümberlõikamist , et neil oleks põhjust kiidelda selle üle , millised te väliselt olete .
48006014	Ärgu kunagi juhtugu , et ma kiitleksin millegi muu kui meie Issanda Jeesus Kristuse piinapostiga , tema , kelle läbi on maailm minu silmis postile löödud ja mina maailma silmis .
48006015	Sest ümberlõikamine ega ümberlõikamatus ei loe midagi , vaid uus loodu .
48006016	Ja kõigile neile , kes käivad korralikult selle juhtnööri järgi , Jumala Iisraelile , olgu rahu ja halastus .
48006017	Nüüdsest peale ärgu keegi valmistagu mulle raskusi , sest ma kannan oma kehal Jeesuse orja märgistust .
48006018	Vennad , meie Issanda Jeesus Kristuse ärateenimata heldus olgu selle vaimuga , mida te ilmutate . Aamen .
49001001	Paulus , Kristus Jeesuse apostel Jumala tahtel , pühadele , kes on Efesoses , ja ustavatele , kes on ühtsed Kristus Jeesusega :
49001002	Ärateenimata heldust ja rahu teile Jumalalt , meie Isalt , ja Issand Jeesus Kristuselt !
49001003	Õnnistatud olgu meie Issanda Jeesus Kristuse Jumal ja Isa , kes on õnnistanud meid kõiksuguste vaimsete õnnistustega taevastes paikades ühtsetena Kristusega ,
49001004	nii nagu ta on meid enne maailma rajamist valinud olema ühtsuses temaga , et me oleksime tema ees pühad ja veatud ning ilmutaksime armastust .
49001005	Sest ta määras ette , et meid lapsendatakse tema poegadeks Jeesus Kristuse kaudu tema heameele ja tahte kohaselt ,
49001006	tema aulise ärateenimata helduse kiituseks , mida ta on meile lahkelt osutanud oma armastatu kaudu .
49001007	Tema läbi oleme saanud vabastuse lunastuse kaudu , tema vere alusel , jah , väärsammude andestamise tema rikkalikku ärateenimata heldust mööda .
49001008	Seda on ta meile külluslikult osutanud koos kogu tarkuse ja arusaamisega ,
49001009	kuna ta on teinud meile teatavaks oma tahte püha saladuse . See saladus puudutab seda , mis oli talle meelepärane teha kooskõlas oma eesmärgiga , mille ta püstitas
49001010	seoses asjade korraldamisega määratud aegade täitudes , nimelt et Kristuses jälle kõik kokku koguda — see , mis on taevas , ja see , mis on maa peal . Jah , temas ,
49001011	kellega ühtsuses meid ka seati pärijateks , kuna meid määrati ju ette vastavalt tema eesmärgile , kes teeb kõike oma tahte ja nõu järgi ,
49001012	et me teeniksime tema auhiilguse kiituseks , meie , kes esimestena panime lootuse Kristusele .
49001013	Aga teiegi panite lootuse tema peale , kui olite kuulnud tõe sõna , head sõnumit oma päästest . Tema läbi , kui te hakkasite uskuma , teid ka pitseeriti tõotatud püha vaimuga ,
49001014	mis on meie pärandi tagatis , selleks et Jumala omand vabastataks lunastuse kaudu , tema auliseks kiituseks .
49001015	Seepärast ka mina , kui ma kuulsin teie usust Issand Jeesusesse ja kuidas see ilmneb teie suhetes kõigi pühadega ,
49001016	ei lakka tänamast teie eest . Ma mainin teid aina oma palvetes ,
49001017	et meie Issanda Jeesus Kristuse Jumal , auhiilguse Isa , annaks teile tarkuse ja ilmutuste mõistmise vaimu , kui omandate tema kohta täpseid teadmisi ;
49001018	on ju teie südame silmad valgustatud , et te teaksite , mis lootus see on , mille juurde ta teid on kutsunud , mis on see auline rikkus , mida ta hoiab kui pärandit pühade jaoks ,
49001019	ning milline on tema väe võrratu suurus meie , usklike puhul . Selle suurus ilmneb tema vägeva jõu toimimises ,
49001020	mida ta kasutas siis , kui äratas Kristuse üles surmast ja pani ta istuma oma paremale käele taevastes paikades ,
49001021	palju kõrgemale igast valitsusest ja võimust ja väest ja ülemusest ja igast nimest , mida nimetatakse , mitte üksnes sellel ajastul , vaid ka tulevasel .
49001022	Samuti alistas ta kõik tema jalgade alla ja tegi temast kõigi asjade pea koguduse heaks ,
49001023	mis on tema keha , ja tema täielikkus täidab kõik kõiges .
49002001	Pealegi on Jumal teid elavaks teinud , kuigi te olite surnud oma väärsammudes ja pattudes ,
49002002	milles te kunagi käisite selle maailma süsteemi järgi , valitseja järgi , kellel on võim õhu üle , selle vaimu üle , mis on praegu tegev sõnakuulmatuse poegades .
49002003	Jah , nende keskel me kõik toimisime kunagi oma lihalike himude järgi , tehes liha ja mõtete tahtmist , ja olime loomult viha lapsed nagu teisedki .
49002004	Kuid Jumal , kes on rikas halastuse poolest , on oma suure armastuse pärast , millega ta meid on armastanud ,
49002005	teinud meid elavaks koos Kristusega , kuigi me olime väärsammudes surnud — ärateenimata helduse läbi on teid päästetud — ,
49002006	ja ta äratas meid üles koos temaga ja pani meid koos istuma taevastesse paikadesse ühtsuses Kristus Jeesusega ,
49002007	et näidata tulevastel ajastutel oma ärateenimata helduse võrratut rikkust oma heatahtlikkuses meie vastu , kes oleme ühtsed Kristus Jeesusega .
49002008	Selle ärateenimata helduse läbi te olete tõepoolest päästetud usu kaudu ; ja see ei ole teie enda teene , see on Jumala kingitus .
49002009	See ei olene tegudest , et kellelgi poleks alust kiidelda .
49002010	Sest meie oleme tema kätetöö ja meid loodi ühtsuses Kristus Jeesusega heade tegude jaoks , mis Jumal on varem määranud , et me käiksime nendes .
49002011	Seepärast hoidke pidevalt meeles , et varem te kuulusite liha poolest teistest rahvastest inimeste hulka , teid nimetasid ümberlõikamatuks need , keda nimetati ümberlõigatuks , milliseks neid oli kätega tehtud lihas ,
49002012	ja et te olite sel ajal ilma Kristuseta , võõrdunud Iisraeli kogukonnast ja võõrad tõotuse lepingutele , ning teil polnud lootust ja te olite ilma Jumalata selles maailmas .
49002013	Aga nüüd , ühtsuses Kristus Jeesusega , olete teie , kes olite kord kaugel , tulnud lähedale Kristuse vere läbi .
49002014	Sest tema on meie rahu , tema , kes tegi need mõlemad üheks ja hävitas vaheseina , mis neid eraldas .
49002015	Oma liha kaudu tühistas ta vaenu , käskudest ja määrustest koosneva Seaduse , et luua ühtsuses endaga neist kahest rahvast üks uus inimene ja teha rahu ;
49002016	ning et lepitada täielikult Jumalaga mõlemad rahvad ühes kehas piinaposti kaudu , sest ta kõrvaldas vaenu iseenda läbi .
49002017	Ja ta tuli ning kuulutas head sõnumit rahust teile , kaugelolijaile , ja rahu lähedalolijaile ,
49002018	sest tema kaudu on meil , kummalgi rahval , ligipääs Isale ühe vaimu läbi .
49002019	Seepärast pole te kindlasti enam võõrad ega muulased , vaid pühade kaaskodanikud ja Jumala pere liikmed ,
49002020	ning te olete ehitatud üles apostlite ja prohvetite vundamendile , kusjuures Kristus Jeesus ise on nurgakivi .
49002021	Ühtsuses temaga kasvab kogu ehitis , olles kooskõlaliselt kokku liidetud , pühaks templiks Jehoovale .
49002022	Ühtsuses temaga ehitatakse ka teist üles paik , kus Jumal elab vaimu kaudu .
49003001	Seetõttu mina , Paulus , vang Kristus Jeesuse pärast teie , teistest rahvastest inimeste heaks . . .
49003002	Kui te tõesti olete kuulnud Jumala ärateenimata helduse majapidaja ametist , mis anti mulle teid silmas pidades ,
49003003	nimelt , et püha saladus tehti mulle teatavaks ilmutuse kaudu , just nagu ma varem lühidalt kirjutasin .
49003004	Selle põhjal teie , kui te seda loete , mõistate , milline arusaamine on mul pühast saladusest Kristuse kohta .
49003005	Teiste põlvkondade ajal ei tehtud seda saladust inimestele teatavaks , nagu see nüüd on ilmutatud tema pühadele apostlitele ja prohvetitele vaimu läbi ,
49003006	nimelt , et teistest rahvastest inimesed saavad kaaspärijateks ja sama keha liikmeteks ning tõotuse osalisteks koos meiega , ühtsena Kristus Jeesusega hea sõnumi kaudu .
49003007	Mina sain selle teenijaks Jumala ärateenimata helduse kingituse kohaselt , mis anti mulle tema jõu toimimist mööda .
49003008	Minule , kes ma olen väikseimast väiksem kõigi pühade seas , osutati seda ärateenimata heldust , et ma kuulutaksin rahvastele head sõnumit Kristuse mõõtmatutest rikkustest
49003009	ja laseksin inimestel näha , milliseid korraldusi on tehtud seoses püha saladusega , mis on kaugest minevikust saati olnud varjul Jumalas , kes kõik on loonud .
49003010	See oli selleks , et valitsustele ja võimudele taevastes paikades saaks nüüd koguduse kaudu teatavaks Jumala väga mitmekülgne tarkus ,
49003011	igavese eesmärgi kohaselt , mille ta seadis seoses Kristusega , meie Issanda Jeesusega ,
49003012	kelle kaudu meil on see vabadus rääkida ja ligipääs Jumalale kindlustundega meie usu läbi temasse .
49003013	Seega ma palun teid , et te ei annaks alla nende raskuste tõttu , mis mul teie pärast on , sest need on teile auks .
49003014	Seepärast ma põlvitan Isa ees ,
49003015	kellele iga suguvõsa taevas ja maa peal võlgneb oma nime ,
49003016	selleks et ta lubaks teil oma auhiilguse rikkust mööda saada tugevaks sisemise inimese poolest jõu läbi , mida annab tema vaim ,
49003017	ja Kristusel elada teie usu kaudu teie südames koos armastusega ; et te oleksite juurdunud ja rajatud kindlale alusele ,
49003018	et te suudaksite täielikult mõista koos kõigi pühadega laiust ja pikkust ja kõrgust ja sügavust ,
49003019	ja õpiksite tundma Kristuse armastust , mis ületab teadmised , et te oleksite täidetud kogu selle täielikkusega , mida Jumal annab .
49003020	Aga temale , kes suudab oma jõu abil , mis meis toimib , teha ülikülluslikult rohkem kui kõik see , mida me palume või oskame ette kujutada ,
49003021	temale olgu austus koguduse kaudu ja Kristus Jeesuse kaudu kõigi põlvkondadeni igavesest ajast igavesti . Aamen .
49004001	Seepärast mina , vang Issandas , anun teid , et te käiksite selle kutsumise vääriliselt , millega teid on kutsutud ,
49004002	kogu alandliku meele ja tasadusega , kannatlikkusega , sallides üksteist armastuses ,
49004003	püüdes hoolega säilitada vaimu ühtsust , olles ühendatud rahusidemega .
49004004	On üks keha ja üks vaim , nii nagu on ka üks lootus , mille juurde teid on kutsutud ;
49004005	üks Issand , üks usk , üks ristimine ;
49004006	üks Jumal ja kõikide Isa , kes on üle kõigi ja läbi kõigi ja kõigi sees .
49004007	Kuid meile igaühele on osutatud ärateenimata heldust sedamööda , kuidas Kristus selle kingituse välja mõõtis .
49004008	Niisiis ta ütleb : ” Kui ta tõusis kõrgele , viis ta vangivõetud ära ; ta andis ande inimeste kujul . ”
49004009	Ent mida muud tähendab väljend ” ta tõusis ” kui seda , et ta oli ka laskunud madalamatesse paikadesse , see on maa peale ?
49004010	Seesama , kes laskus , on ka see , kes tõusis kõrgele üle kõigi taevaste , et anda täielikkus kõigele .
49004011	Ja ta andis mõned apostliteks , mõned prohvetiteks , mõned hea sõnumi kuulutajateks , mõned karjasteks ja õpetajateks ,
49004012	et nad suunaksid pühasid õigele teele , osaleksid teenimistöös , ehitaksid üles Kristuse keha ,
49004013	kuni me kõik saavutame ühtsuse usus ja Jumala Poja täpses tundmises , täiskasvanud mehe taseme , kasvu määra , mis vastab Kristuse täielikkusele ;
49004014	et me poleks enam pisikesed lapsed ja et meid ei pillutataks nagu lainetel ega veetaks siia-sinna igas õpetusetuules , inimeste pettusega , kavalalt välja mõeldud valedega .
49004015	Aga rääkides tõtt , kasvagem armastuse abil kõiges temasse , kes on pea — Kristus .
49004016	Tema läbi kogu keha — olles kooskõlaliselt kokku liidetud ja pandud tegema koostööd iga liigese abil , mis annab vajaliku panuse , iga kehaliige sel määral , mis vastab tema ülesandele — aitab kaasa keha kasvamisele , et ehitada end üles armastuses .
49004017	Seepärast ma räägin seda ja annan tunnistust Issandas , et te ei käiks enam nii , nagu rahvad käivad oma meele tühisuses ,
49004018	olles mõistuse poolest pimeduses ja võõrdunud Jumalalt lähtuvast elust nende sees oleva teadmatuse tõttu , oma südame tundetuse tõttu .
49004019	Olles kaotanud kogu moraalitaju , on nad andunud häbitule käitumisele , et ahnesti tegeleda igasuguse ebapuhtusega .
49004020	Aga seda ei õppinud te Kristuselt ,
49004021	eeldades tõesti , et te kuulsite teda ja teid õpetati tema kaudu , nii nagu tõde on Jeesuses ,
49004022	et teil tuleb heita endalt ära vana isiksus , mis vastab teie endisele käitumisele ja mis laostub petlike himude tõttu ;
49004023	teil tuleb hoopis uuendada oma meelt mõjutavat jõudu
49004024	ning riietuda uue isiksusega , mis on loodud Jumala tahte järgi tõelises õiguses ja lojaalsuses .
49004025	Seetõttu nüüd , kus te olete heitnud endalt ära vale , rääkige tõtt igaüks oma ligimesega , sest me oleme üksteisele kuuluvad liikmed .
49004026	Vihastuge , ja ärge siiski tehke pattu ; ärgu mingu päike looja , kui te olete alles vihased ,
49004027	ärge ka andke ruumi Kuradile .
49004028	Kes varastab , ärgu varastagu enam , vaid pigem töötagu kõvasti , oma kätega head tööd tehes , et tal oleks jagada sellele , kes on puuduses .
49004029	Ükski vastik sõna ärgu tulgu teie suust , vaid rääkige seda , mis on hea teiste ülesehitamiseks vastavalt vajadusele , et see tooks kuulajatele kasu .
49004030	Samuti ärge kurvastage Jumala püha vaimu , millega te olete pitseeritud selle päevani , mil teid lunastuse alusel vabastatakse .
49004031	Kõik pahatahtlik kibedus ja viha ja raev ja kisa ja solvavad sõnad jäägu teist kaugele koos kõige halvaga .
49004032	Ent olge lahked üksteise vastu , hellalt kaastundlikud , ja andke üksteisele heldelt andeks , nagu ka Jumal on teile Kristuse kaudu heldelt andestanud .
49005001	Seepärast võtke Jumal endale eeskujuks nagu armsad lapsed ,
49005002	ja käige edasi armastuses , nii nagu ka Kristus armastas teid ja andis ennast teie eest magusa lõhnana ohvrianniks Jumalale .
49005003	Hoorust ja igasugust ebapuhtust ega ahnust ärgu isegi mainitagu teie seas , nagu on kohane pühadele ,
49005004	samuti häbiväärset käitumist ega rumalat juttu ega roppe nalju — seda , mis ei sobi — , vaid pigem olgu tänu .
49005005	Sest te teate seda , saades sellest ise aru , et ühelgi hoorajal või ebapuhtal või ahnel inimesel — mis tähendab , et ta on ebajumalakummardaja — ei ole pärandit Kristuse ja Jumala kuningriigis .
49005006	Ärgu keegi petku teid tühjade sõnadega , sest eespool nimetatud asjade pärast tabab sõnakuulmatuse poegi Jumala viha .
49005007	Seepärast ärge saage nende kaasosalisteks ,
49005008	sest te olite varem pimedus , kuid nüüd te olete valgus , kuuludes Issandale . Käige edasi nagu valguse lapsed ,
49005009	sest valguse vili koosneb igasugusest headusest ja õigusest ja tõest .
49005010	Tehke pidevalt kindlaks , mis on Issandale meelepärane ;
49005011	ja ärge osalege enam koos nendega pimeduse viljatutes tegudes , vaid pigem mõistke need hukka ,
49005012	sest sellest , mida nad salaja teevad , on häbi rääkidagi .
49005013	Aga kõik , mis hukka mõistetakse , saab valguses avalikuks , sest kõik , mis tehakse avalikuks , on valgus .
49005014	Seepärast ta ütleb : ” Ärka üles , kes sa magad , ja tõuse surmast , siis Kristus valgustab sind . ”
49005015	Jälgige siis hoolikalt , et te ei käiks nagu rumalad , vaid nagu targad ,
49005016	ja ostke endile välja sobivat aega , sest päevad on kurjad .
49005017	Seetõttu ärge olge enam mõistmatud , vaid saage aru , mis on Jehoova tahe .
49005018	Samuti ärge jooge end purju veinist , mis viib ohjeldamatusse , vaid saage pidevalt täis vaimu ,
49005019	rääkides omavahel psalmide ja Jumala kiitmise ja vaimse sisuga lauludega , lauldes muusika saatel Jehoovale oma südames ,
49005020	tänades alati meie Issanda Jeesus Kristuse nimel kõige eest meie Jumalat ja Isa .
49005021	Alluge üksteisele Kristuse kartuses .
49005022	Naised allugu oma meestele nagu Issandale ,
49005023	sest mees on oma naise pea , nagu ka Kristus on koguduse pea , olles selle keha päästja .
49005024	Ent otsekui kogudus allub Kristusele , nii allugu ka naised oma meestele kõiges .
49005025	Mehed , armastage jätkuvalt oma naisi , nii nagu ka Kristus armastas kogudust ja andis iseenese selle eest ,
49005026	et seda pühitseda , puhastades seda vees pesemisega sõna kaudu ,
49005027	et seada kogudus enese ette hiilgavana , nii et sel poleks plekki ega kortsu ega muud sellesarnast , vaid et see oleks püha ja veatu .
49005028	Sel viisil peaksid mehedki armastama oma naisi nagu omaenda keha . Kes armastab oma naist , armastab iseennast ,
49005029	sest keegi pole ju kunagi vihanud oma liha ; ta hoopis toidab seda ja peab seda kalliks , nagu ka Kristus kogudust ,
49005030	sest me oleme tema keha liikmed .
49005031	” Seepärast jätab mees oma isa ja ema ning hoiab kokku oma naisega ja need kaks saavad üheks lihaks . ”
49005032	See püha saladus on suur . Ma räägin ju Kristusest ja kogudusest .
49005033	Ent ka igaüks teist armastagu oma naist nagu iseennast , naisel aga peaks olema sügav lugupidamine oma mehe vastu .
49006001	Lapsed , kuulake oma vanemate sõna Issanda tahte järgi , sest see on õige :
49006002	” Austa oma isa ja ema ” ; see on esimene käsk , millega kaasneb tõotus :
49006003	” Et sul hästi läheks ja sa jääksid maa peale pikaks ajaks . ”
49006004	Ja teie , isad , ärge ärritage oma lapsi , vaid kasvatage neid , distsiplineerides neid Jehoova juhatuse järgi ja juurutades neisse tema mõtteviisi .
49006005	Teie , orjad , kuuletuge neile , kes on teie maised isandad , kartuse ja värinaga oma südame siiruses nagu Kristusele ,
49006006	mitte silmakirjateenrite viisil , otsekui püüdes meeldida inimestele , vaid kui Kristuse orjad , kes täidavad Jumala tahet kogu hingest .
49006007	Orjake hea meelega , otsekui Jehoovat ja mitte inimesi ,
49006008	sest te teate , et igaüks , kes teeb mis tahes head , saab selle tagasi Jehoovalt , olgu ta ori või vaba inimene .
49006009	Samuti teie , isandad , tehke sedasama neile , jätke ähvardamine , sest te teate , et nii neil kui ka teil on Isand taevas , ja tema juures ei ole erapoolikust .
49006010	Lõpuks , saage aina tugevamaks Issandas ja tema vägevas jõus .
49006011	Pange selga kogu Jumala antud sõjavarustus , et suudaksite seista kindlalt Kuradi sepitsuste vastu ;
49006012	sest meil pole maadlemist mitte vere ja lihaga , vaid valitsustega , võimudega , selle pimeduses oleva maailma valitsejatega , kurjade vaimsete jõududega , kes on taevastes paikades .
49006013	Seetõttu võtke kogu sõjavarustus , mille Jumal annab , et te suudaksite panna vastu kurjal päeval ja pärast seda , kui olete kõik ära teinud , seista kindlalt .
49006014	Seepärast seiske kindlalt , teie niuded olgu vöötatud tõega ja teil olgu ümber õiguse rinnakaitse
49006015	ning jalatsiteks olgu valmidus kuulutada head sõnumit rahust .
49006016	Ennekõike võtke suur usukilp , millega te suudate kustutada kõik Kurja põlevad nooled .
49006017	Samuti võtke vastu päästekiiver ja vaimumõõk , see tähendab Jumala sõna ,
49006018	samal ajal palvetage jätkuvalt igas olukorras , esitades igasuguseid palveid ja anumisi vaimus . Ja et seda teha , olge valvsad kõige püsivusega ja anumistega kõigi pühade eest
49006019	ja ka minu eest , et oleksin võimeline kartmatult kõnelema , kui ma oma suu avan , tehes teatavaks hea sõnumi püha saladust ,
49006020	ja selle sõnumi pärast täidan ma suursaadiku kohuseid ahelais ; et ma räägiksin seda julgesti , nagu peaksingi rääkima .
49006021	Aga et te teaksite ka seda , kuidas mul läheb ja mis ma teen , siis Tühhikos , armas vend ja ustav teenija Issandas , annab teile kõik teada .
49006022	Ma saadan ta teie juurde just selleks , et te saaksite teada , kuidas meiega lood on , ja et ta lohutaks teie südameid .
49006023	Rahu ja armastust koos usuga vendadele Jumalalt , Isalt , ja Issand Jeesus Kristuselt !
49006024	Ärateenimata heldus olgu kõigi nendega , kelle armastus meie Issanda Jeesus Kristuse vastu on kadumatu !
50001001	Paulus ja Timoteos , Kristus Jeesuse orjad , kõigile Filippis olevatele pühadele , kes on ühtsed Kristus Jeesusega , samuti ülevaatajatele ja teenistusabilistele :
50001002	Ärateenimata heldust ja rahu teile Jumalalt , meie Isalt , ja Issand Jeesus Kristuselt !
50001003	Ma tänan alati oma Jumalat , mil iganes ma teid meenutan ,
50001004	igas oma anumises teie kõigi eest , esitades anuvaid palveid rõõmuga
50001005	selle panuse pärast , mille te olete andnud hea sõnumi levitamiseks esimesest päevast peale kuni praeguse hetkeni .
50001006	Sest ma olen veendunud selles , et tema , kes teie seas head tööd alustas , viib selle lõpule Jeesus Kristuse päevaks .
50001007	Mul on täielik õigus mõelda niiviisi teist kõigist , kuna te olete mu südames , ja te kõik olete koos minuga ärateenimata helduse osalised , seda nii minu vangiahelates kui ka head sõnumit kaitstes ja seaduslikult kinnitades .
50001008	Sest Jumal on mu tunnistaja , et ma igatsen teie kõigi järele sellise hella kiindumusega , nagu on Kristus Jeesusel .
50001009	Ja ma palvetan jätkuvalt , et teie armastus üha rohkem ja rohkem kasvaks koos täpsete teadmiste ja täieliku vahetegemisvõimega ;
50001010	et te võiksite kindlaks teha , mis on tähtsamad asjad , nii et te oleksite veatud ega paneks teisi komistama , kuni saabub Kristuse päev ,
50001011	ja oleksite täis õiguse vilja , mis tuleb Jeesus Kristuse kaudu Jumala auks ja kiituseks .
50001012	Ma soovin aga teile teada anda , vennad , et minuga juhtunu on tulnud heale sõnumile kasuks , mitte vastupidi ,
50001013	nii et mu ahelad Kristuse pärast on saanud avalikult teatavaks kogu pretoriaanide väeüksusele ja kõigile ülejäänutele ;
50001014	ja enamik vendi Issandas , kelle veendumus mu vangiahelate tõttu on saanud kinnitust , on veelgi julgemad rääkima Jumala sõna kartmatult .
50001015	Tõsi , mõned kuulutavad Kristust kadeduse ja rivaalitsemise pärast , teised aga heast tahtest .
50001016	Viimased kuulutavad Kristust armastusest , sest nad teavad , et mind on siia määratud head sõnumit kaitsma ;
50001017	aga esimesed teevad seda riiakusest , mitte puhaste motiividega , sest nad tahavad tekitada mulle raskusi mu vangiahelates .
50001018	Ja mis sellest siis on ? Ei midagi muud , kui et Kristust kuulutatakse igal viisil , olgu teeseldes või tõemeeli , ja see teeb mulle rõõmu . Tegelikult teeb see mulle rõõmu edaspidigi ,
50001019	sest ma tean , et see toob mulle pääste teie anumiste ja Jeesus Kristuse vaimu saamise kaudu
50001020	kooskõlas minu innuka ootuse ja lootusega , et ma ei jää milleski häbisse , vaid et nagu alati , nii ka nüüd saaks Kristus ülistatud minu keha läbi sellega , et ma räägin täiesti julgelt , olgu elu kaudu või surma kaudu .
50001021	Sest kui ma elan , elan ma Kristusele , ja kui ma suren , on see mulle kasuks .
50001022	Aga kui mul tuleks elada edasi lihas , siis kannaks mu töö sellist vilja — ja ometi ei tee ma teatavaks , kumma ma valin .
50001023	Need kaks võimalust ajavad mind segadusse ; kuid minu soov on vabaneda ja olla koos Kristusega , sest see on muidugi palju parem .
50001024	Ent lihasse jäämine on vajalikum teie pärast .
50001025	Ja olles selles veendunud , tean ma , et jään lihasse ja jään teie kõigi juurde , et te edeneksite ja kogeksite rõõmu , mis on omane teie usule ,
50001026	nii et oleksite lausa tulvil rõõmu seoses Kristus Jeesusega minu pärast , kui ma taas teie juures olen .
50001027	Ainult käituge Kristust puudutava hea sõnumi vääriliselt , et ma , olgu tulles ja teid nähes või eemal viibides , kuuleksin teie kohta , et te seisate kindlalt ühes vaimus ja pingutate nagu üks hing külg külje kõrval hea sõnumi usu eest
50001028	ega lase vastastel end mitte millegagi kohutada . Just see on neile tõendiks hävingu kohta , teile aga pääste kohta ; ja see on selge märk Jumalalt ,
50001029	sest teile on antud Kristuse pärast eesõigus mitte ainult uskuda temasse , vaid ka kannatada tema pärast .
50001030	Sest te võitlete sama võitlust , mida nägite mind võitlevat , ja nagu te nüüd kuulete , võitlen veelgi .
50002001	Kui teil on nüüd mingit julgustust Kristuses , kui mingit armastuse lohutust , kui mingit osavõtlikkust vaimus , kui mingit hella kiindumust ja kaastunnet ,
50002002	siis tehke mu rõõm täielikuks sellega , et olete üksmeelsed ja teil on sama armastus , et olete hingelt kokku liidetud ja hoiate mõtteühtsust
50002003	ega tee midagi riiakuse või enda esiletõstmise pärast , vaid peate alandliku meelega teisi endast kõrgemaks ,
50002004	ega pea silmas üksnes omaenda huve , vaid tunnete isiklikku huvi ka teiste vastu .
50002005	Hoidke sellist meelelaadi , mis oli ka Kristus Jeesusel ,
50002006	kes , kuigi ta oli Jumala sarnane , ei kavatsenud haarata võimu , et olla Jumalaga võrdne .
50002007	Ei , ta hoopis loobus kõigest , mis tal oli , ja võttis orja kuju ning sai selliseks nagu inimesed .
50002008	Veelgi enam , kui ta leidis end olevat inimese välimusega , alandas ta ennast ja jäi kuulekaks koguni surmani , jah , surmani piinapostil .
50002009	Just sel põhjusel ülendaski Jumal ta kõrgemale positsioonile ja andis lahkelt talle nime , mis on üle kõigi teiste nimede ,
50002010	nii et Jeesuse nime tõttu painduks iga põlv nii taevas , maa peal kui ka maa all ,
50002011	ja iga keel tunnistaks avalikult , et Jeesus Kristus on Isand — Jumala , Isa auks .
50002012	Niisiis , mu armsad , nagu te olete alati olnud kuulekad , mitte ainult minu juuresolekul , vaid nüüd palju meelsamini minu äraolekul , töötage edasi oma pääste nimel kartuse ja värinaga ;
50002013	sest Jumal ise tegutseb teis , nagu on talle meelepärane , et te niihästi tahaksite kui ka tegutseksite .
50002014	Tehke kõike nurisemata ja vaidlemata ,
50002015	et teist saaksid laitmatud ja süütud , veatud Jumala lapsed keset rikutud ja pöörast põlvkonda , kelle seas te särate nagu valgusekandjad maailmas ,
50002016	hoides kindlalt kinni elu sõnast , et mul oleks Kristuse päeval põhjust rõõmustada , kuna ma ei ole asjata jooksnud ega asjata kõvasti tööd teinud .
50002017	Ja isegi kui mind valatakse otsekui joogiohvrina selle ohvri ja teenistuse peale , milleks usk on teid ajendanud , olen ma rõõmus ja rõõmustan koos teie kõigiga .
50002018	Olge teiegi samamoodi rõõmsad ja rõõmustage koos minuga .
50002019	Mina omalt poolt loodan Issand Jeesuses saata peagi teie juurde Timoteose , et mu hing võiks olla rõõmus , kui saan teada , kuidas teil läheb .
50002020	Sest mul pole kedagi teist , kes oleks sellise suhtumisega nagu tema ja kes teie eest tõeliselt hoolt kannaks .
50002021	Sest kõik teised taotlevad oma huve , mitte Kristus Jeesuse huve .
50002022	Ent te teate , millise tõendi ta andis enda kohta , et nagu laps oma isaga , orjas ta koos minuga , aidates kaasa hea sõnumi levikule .
50002023	Seepärast loodangi ma saata just tema , otsekohe kui ma näen , mis minust edasi saab .
50002024	Ma olen tõesti veendunud Issandas , et ma ka ise tulen peagi .
50002025	Ent ma pean vajalikuks saata teie juurde Epafroditose , kes on minu vend ja kaastööline ning kaassõdur , aga teie käskjalg ja teenija minu vajaduste heaks ,
50002026	kuna ta igatseb teid kõiki näha ja on masendunud , sest te kuulsite tema haigestumisest .
50002027	Jah , ta jäi tõesti haigeks ja oleks äärepealt surnud , ent Jumal halastas ta peale , kuid mitte üksnes tema , vaid ka minu peale , et mulle ei tuleks kurbust kurbusele lisaks .
50002028	Seetõttu saadan ma ta seda kiiremini , et te saaksite teda nähes taas rõõmsaks ja minulgi oleks kurbust vähem .
50002029	Seepärast võtke ta vastu kogu rõõmuga , nagu te tavaliselt Issanda järelkäijaid vastu võtate ; ja pidage niisuguseid mehi kalliks ,
50002030	sest Issanda töö pärast oli ta surma äärel , kuna ta seadis oma hinge ohtu , et ta võiks täielikult korvata teie eemalolekut ja teenida mind teie asemel .
50003001	Viimaks , mu vennad , olge aina rõõmsad Issandas . Üht ja sama teile kirjutada pole mulle tülikas , aga teile on see kaitseks .
50003002	Olge ettevaatlikud koerte suhtes , olge ettevaatlikud nende suhtes , kes teevad kahju , olge ettevaatlikud nende suhtes , kes lõikamisega liha vigastavad .
50003003	Sest tõeliselt ümberlõigatud oleme meie , kes osaleme pühas teenistuses Jumala vaimu abil ja kiitleme Kristus Jeesuse üle ega toetu lihale ,
50003004	kuigi minul , kui üldse kellelgi , on põhjust toetuda ka lihale . Kui keegi teine arvab , et tal on põhjust toetuda lihale , siis minul seda enam :
50003005	mind on ümber lõigatud kaheksandal päeval , ma olen Iisraeli soost , Benjamini suguharust , heebrealane ja sündinud heebrealastest ; seaduse poolest variser ;
50003006	innukuse poolest koguduse tagakiusaja ; seadusest tuleneva õiguse poolest selline , kes on osutunud laitmatuks .
50003007	Ent selle , mis oli mulle kasuks , olen ma arvanud kahjuks Kristuse pärast .
50003008	Jah , ma tõesti pean kõike kahjuks oma Isanda Kristus Jeesuse tundmise ülima väärtuse pärast . Tema pärast olen ma loobunud kõigest ja pean seda rämpsuks , et saada kasuks Kristust
50003009	ning et mind leitaks olevat ühtsuses temaga , mitte et ma tugineksin omaenese õigusele , mis tuleneb seadusest , vaid Kristusesse uskumise kaudu saavutatavale õigusele , mille Jumal annab usu alusel ,
50003010	nii et tunneksin teda ja tema ülestõusmise väge ja saaksin osa tema kannatustest , olles valmis surema samasugust surma nagu tema ,
50003011	et näha , kas ma võiksin kuidagi saada varasema ülestõusmise surmast .
50003012	Mitte et ma oleksin selle juba saanud või oleksin juba tehtud täiuslikuks , vaid ma püüan näha , kas minagi saan kätte selle , mille jaoks Kristus Jeesus on minu kätte saanud .
50003013	Vennad , ma ei arva , et olen selle juba kätte saanud ; kuid üht ma ütlen : unustades ära , mis on taga , ja sirutudes selle poole , mis on ees ,
50003014	pürgin ma eesmärgi poole , et saada auhind , milleks on Jumala taevane kutse Kristus Jeesuse kaudu .
50003015	Olgem siis kõik , kes me oleme küpsed , sellise meelelaadiga ; ja kui te mõtlete milleski teisiti , ilmutab Jumal teile , milline on õige meelelaad .
50003016	Igatahes , kuhu oleme edenedes jõudnud , sealt mingem ka edasi samasuguse harjumuspärase korra järgi .
50003017	Võtke üheskoos mind eeskujuks , vennad , ja pidage silmas neid , kes käivad nõnda , nagu meie teile eeskujuks oleme .
50003018	Sest paljud , keda ma olen varem sageli maininud , kuid nüüd mainin neid ka nuttes , elavad Kristuse piinaposti vaenlastena ;
50003019	nende lõpp on häving , nende jumal on nende kõht ja nende au on nende häbis ning nende mõtted on maapealsete asjade juures .
50003020	Aga meie kodakondsus on taevas , kust me ka ootame innukalt päästjat , Issandat Jeesus Kristust ,
50003021	kes kujundab ümber meie alamas seisundis oleva keha oma aulise keha sarnaseks selle jõu toimel , millega ta ka suudab kõik endale alistada .
50004001	Niisiis , mu armsad ja igatsetud vennad , mu rõõm ja pärg , seiske kindlalt Issandas , nagu ma olen öelnud , armsad .
50004002	Ma manitsen Euodiat ja ma manitsen Süntühhet olema üksmeelsed Issandas .
50004003	Jah , ma palun , et ka sina , tõeline ikkekaaslane , aitaksid edaspidigi neid naisi , kes on koos minuga külg külje kõrval pingutanud hea sõnumi pärast ühes Kleemensi ja mu ülejäänud kaastöölistega , kelle nimed on eluraamatus .
50004004	Olge alati rõõmsad Issandas . Ma ütlen veel kord : olge rõõmsad !
50004005	Teie mõistlikkus saagu teatavaks kõigile inimestele . Issand on lähedal .
50004006	Ärge muretsege millegi pärast , vaid tehke kõiges oma palved Jumalale teatavaks palumise , anumise ja tänuga ;
50004007	ja Jumala rahu , mis ületab kõik mõtted , kaitseb teie südant ja mõistust Kristus Jeesuse kaudu .
50004008	Lõpuks , vennad , kõigele , mis on tõene , mis väärib tõsist tähelepanu , mis on õige , mis on puhas , mis ergutab armastusele , millest räägitakse head , mis on vooruslik ja mis on kiiduväärne , sellele mõtelge pidevalt .
50004009	Mida te olete õppinud ja vastu võtnud ja kuulnud ja näinud seoses minuga , seda tehke , ning rahu Jumal on siis teiega .
50004010	Ma olen väga rõõmus Issandas , et olete nüüd viimaks hakanud taas minu peale mõtlema . Te tõesti mõtlesite minu heaolule , kuid teil polnud võimalust seda väljendada .
50004011	Ma ei räägi seda sellepärast , et oleksin puuduses , sest ma olen õppinud olema rahul mis tahes olukorras .
50004012	Ma ju tean , kuidas ajada läbi vähesega , ma ju tean , kuidas elada külluses . Kõiges ja kõigis olukordades olen ma saanud teada saladuse , kuidas olla nii täis kõhuga kui ka näljas , kuidas elada nii külluses kui ka puuduses .
50004013	Ma suudan kõike tänu temale , kes annab mulle jõudu .
50004014	Siiski te tegite hästi , et aitasite mind mu raskustes .
50004015	Teie , filiplased , teate ju sedagi , et hea sõnumi kuulutamise alguses ja kui ma lahkusin Makedooniast , ei teinud ükski muu kogudus minuga koostööd andmises ja saamises kui ainult teie ;
50004016	sest isegi Tessaloonikasse te saatsite ühel ja teisel korral mulle vajalikku abi .
50004017	Asi pole selles , et ma ihkan kingitust , vaid ma ihkan vilja , mis toob rohkem tulu teie arvele .
50004018	Ent mul on olemas kõik , mida vajan , ja mul on külluslikult . Ma olen täidetud , sest ma olen saanud Epafroditoselt teie saadetise kui magusa lõhna , vastuvõetava ohvri , mis meeldib Jumalale .
50004019	Minu Jumal omakorda täidab kõik teie vajadused oma aulist rikkust mööda Kristus Jeesuse kaudu .
50004020	Aga meie Jumalale ja Isale olgu austus igavesest ajast igavesti ! Aamen .
50004021	Tervitage minu poolt kõiki pühasid , kes on ühtsed Kristus Jeesusega . Teid tervitavad minu juures olevad vennad .
50004022	Teid tervitavad kõik pühad , eriti aga need , kes on keisri kojast .
50004023	Issand Jeesus Kristuse ärateenimata heldus olgu vaimuga , mida te ilmutate !
51001001	Paulus , Kristus Jeesuse apostel Jumala tahtel , ja meie vend Timoteos
51001002	pühadele Kolossas , ustavatele vendadele , kes on ühtsed Kristusega : Ärateenimata heldust ja rahu teile Jumalalt , meie Isalt !
51001003	Me täname alati Jumalat , meie Issanda Jeesus Kristuse Isa , kui me teie eest palvetame ,
51001004	kuna oleme kuulnud teie usust Kristus Jeesusesse ja teie armastusest kõigi pühade vastu
51001005	selle lootuse pärast , mis teile on tallele pandud taevas . Te kuulsite varem sellest lootusest teile räägitud tõe , selle hea sõnumi kaudu ,
51001006	mis on jõudnud teie juurde ; samamoodi nagu see kannab vilja ja kasvab terves maailmas , nii ka teie seas sellest päevast peale , mil te kuulsite Jumala ärateenimata heldusest ja õppisite seda täpselt tundma tões .
51001007	Te olete seda õppinud Epafraselt , meie armsalt kaasorjalt , kes on Kristuse ustav teenija meie asemel
51001008	ja kes teataski meile teie armastusest , mis on kooskõlas vaimuga .
51001009	Seepärast pole me alates päevast , mil seda kuulsime , lakanud palvetamast teie eest ja palumast , et teid täidetaks tema tahte täpse tundmisega kogu tarkuses ja vaimses arusaamises ,
51001010	selleks et käia Jehoova vääriliselt , et temale igati meeldida , ka edaspidi vilja kandes igas heas töös ja kasvades Jumala täpses tundmises ,
51001011	saades kogu jõuga tugevaks tema aulist väge mööda , et pidada täielikult vastu ja olla kannatlikud rõõmuga ,
51001012	tänades Isa , kes on teinud teid kõlblikuks osa saama pärandist , mis on mõeldud pühadele , kes on valguses .
51001013	Ta vabastas meid pimeduse võimu alt ja viis meid üle oma armsa Poja kuningriiki ,
51001014	kelle kaudu meil on vabastus lunastuse alusel , meie pattude andeksandmine .
51001015	Tema on nähtamatu Jumala kuju , kogu loodu esmasündinu ;
51001016	sest tema kaudu loodi kõik muu taevas ja maa peal , nähtav ja nähtamatu , olgu troonid või ülemused või valitsused või võimud . Kõik muu on loodud tema läbi ja tema jaoks .
51001017	Samuti , tema oli enne kõike muud ja tema kaudu toodi olemasollu kõik muu ,
51001018	ja ta on keha ehk koguduse pea . Tema on algus , esmasündinu surnute seast , et ta saaks esimeseks kõiges ;
51001019	sest Jumal arvas heaks lasta temas elada kogu täielikkusel
51001020	ja lepitada tema läbi endaga kõik muu , olgu maa peal või taevas , tehes rahu vere läbi , mis valati piinapostil .
51001021	Tõesti , teid , kes olite kunagi võõrdunud ja vaenlased , sest teie mõtted olid keskendunud kurjadele tegudele ,
51001022	on ta nüüd lepitanud tema inimkeha kaudu tema surma läbi , et seada teid enese ette pühade ja veatutena ning vabana süüdistustest ,
51001023	eeldades muidugi , et te püsite usus , alusele rajatuna ja kindlana ega lase end kõrvale kallutada selle hea sõnumi lootusest , mida te kuulsite ja mida on kuulutatud kogu loodu seas taeva all . Selle hea sõnumi teenijaks olen mina , Paulus , saanud .
51001024	Nüüd rõõmustan ma teie pärast kannatades ja täiendan omalt poolt seda , mis minu lihas jääb puudu Kristuse kannatustest tema keha , see on koguduse heaks .
51001025	Minust sai selle koguduse teenija Jumalalt saadud majapidajaameti kohaselt , mis anti mulle teie huvides , et täielikult kuulutada Jumala sõna ,
51001026	püha saladust , mis oli varjatud endiste ajastute ja varasemate põlvkondade eest . Aga nüüd on see tehtud avalikuks tema pühadele ,
51001027	kellele Jumal on tahtnud teada anda selle püha saladuse aulisest rikkusest rahvaste seas . See on Kristus ühtsuses teiega — lootus saada osa tema aust .
51001028	Teda me kuulutame , manitsedes iga inimest ja õpetades iga inimest kogu tarkuses , et seada iga inimene Jumala ette täielikuna ühtsuses Kristusega .
51001029	Selleks ma teengi kõvasti tööd , pingutades ennast tema jõu toel , mis minus võimsasti toimib .
51002001	Sest ma tahan , et te mõistaksite , kui suur võitlus mul on teie ja nende pärast , kes on Laodikeias , ning kõigi nende pärast , kes pole näinud mind näost näkku ,
51002002	et nende südamed saaksid lohutust , et nad oleksid kooskõlaliselt kokku liidetud armastuses ja omandaksid kogu rikkuse , see tähendab täiesti kindla arusaamise , ja jõuaksid Jumala püha saladuse , nimelt Kristuse täpse tundmiseni .
51002003	Temasse on hoolega peidetud kõik tarkuse ja teadmiste aarded .
51002004	Seda ma ütlen selleks , et keegi ei petaks teid veenvate väidetega .
51002005	Sest kuigi ma viibin eemal liha poolest , olen siiski koos teiega vaimus ja rõõmustan , nähes teie head korda ja teie kindlat usku Kristusesse .
51002006	Seega , nii nagu te olete võtnud vastu Kristus Jeesuse , Issanda , käige edasi ühtsuses temaga ,
51002007	juurdununa temasse ja olles üles ehitatud temas ja olles kindlad usus , nagu teid on õpetatud ; ja kui te esitate tänupalveid , olge ülevoolavad usu poolest .
51002008	Vaadake ette , et keegi ei võtaks teid saagiks filosoofia ja tühja pettuse abil , mis vastavad inimeste traditsioonidele , maailma põhiprintsiipidele ega vasta Kristusele ,
51002009	sest temas elab kehalisel kujul jumalike omaduste kogu täielikkus .
51002010	Ja nii on teilgi täielikkus tema kaudu , kes on kogu valitsuse ja võimu pea .
51002011	Tänu teie suhetele temaga lõigati teid ka ümber sellise ümberlõikamisega , mis toimus ilma käte abita , lihaliku keha äraheitmise teel , ümberlõikamisega , mis käib kokku Kristusega ,
51002012	sest teid maeti koos temaga tema ristimises ning tänu teie suhetele temaga äratati teid ka koos üles teie usu läbi Jumala tegutsemisse , kes äratas tema üles surmast .
51002013	Ja ehkki te olite surnud oma väärsammudes ja oma liha ümberlõikamatuses , tegi Jumal teid elavaks koos temaga . Ta andestas meile lahkelt kõik meie väärsammud
51002014	ja kustutas meievastase käsitsi kirjutatud dokumendi , mis koosnes määrustest ning oli meie vastu , ja Ta on selle teelt kõrvaldanud , naelutades selle piinapostile .
51002015	Olles valitsused ja võimud paljaks kiskunud , näitas ta neid avalikkuse ees , juhtides neid triumfirongkäigus kui piinaposti kaudu võidetuid .
51002016	Seepärast ärgu keegi mõistku teie üle kohut söömise ega joomise pärast või seoses mingi püha või noorkuupäeva või hingamispäevaga ;
51002017	sest need kõik on tulevaste asjade vari , aga tõelisus on Kristuse päralt .
51002018	Ärgu võtku teilt auhinda ükski , kellele meeldib võltsalandlikkus ja inglite kummardamine ning kes ” võtab seisukoha ” nende asjade poolt , mida ta on näinud ja on oma lihaliku meelsuse tõttu ilmaasjata ennast täis ,
51002019	kuid ei hoia tugevasti kinni peast , kelle kaudu kogu keha , olles kõige vajalikuga varustatud ja kooskõlaliselt kokku liidetud liigeste ja sidemete abil , kasvab edasi , nagu Jumal kasvu annab .
51002020	Kui te olete surnud koos Kristusega maailma põhiprintsiipide suhtes , miks te siis , otsekui elaksite maailmas , allute ikka veel neile määrustele :
51002021	” Ära katsu , ära maitse , ära puuduta ”
51002022	seoses kõige sellega , mis on määratud hävima kasutamise läbi , ning tegutsete inimeste käskude ja õpetuste järgi ?
51002023	Needsamad asjad , millega kaasneb enda kehtestatud kummardamisviis ja võltsalandlikkus , samuti karmus oma keha vastu , paistavad küll pealtnäha targad , kuid lihalike himude vastu võitlemisel pole neil mingit väärtust .
51003001	Aga kui teid on äratatud üles koos Kristusega , siis otsige edaspidigi seda , mis on ülal , kus Kristus istub Jumala paremal käel .
51003002	Keskendage oma mõtted sellele , mis on ülal , mitte sellele , mis on maa peal .
51003003	Sest te surite ja teie elu on pandud varjule koos Kristusega , ühtsuses Jumalaga .
51003004	Kui Kristus , meie elu , saab avalikuks , siis saate ka teie avalikuks koos temaga auhiilguses .
51003005	Surmake siis oma maised kehaliikmed seoses hooruse , ebapuhtuse , seksuaalse iha , kahjulike soovide ja saamahimuga , mis on ebajumalakummardamine .
51003006	Nende asjade pärast tuleb Jumala viha .
51003007	Just nendes käisite kunagi ka teie , kui te elasite neis .
51003008	Aga nüüd jätke tõesti maha kõik see : raev , viha , kurjus , solvavad ja ropud sõnad oma suust .
51003009	Ärge valetage üksteisele . Heitke seljast vana isiksus koos selle tegudega
51003010	ja riietuge uue isiksusega , uuendades seda täpsete teadmiste abil Tema kuju järgi , kes selle lõi ;
51003011	ei ole siin kreeklast ega juuti , ümberlõigatut ega ümberlõikamatut , võõramaalast , sküüti , orja ega vaba inimest , vaid Kristus on kõik ja kõiges .
51003012	Niisiis riietuge nagu Jumala valitud , pühad ja armastatud , hella kaastunde , lahkuse , alandliku meele , tasaduse ja kannatlikkusega .
51003013	Sallige alati üksteist ja andke üksteisele heldelt andeks , kui kellelgi on põhjust kaebuseks teise vastu . Nagu Jehoova on teile heldelt andestanud , nii tehke ka teie .
51003014	Aga lisaks kõigele sellele riietuge armastusega , sest see on ühtsuse täiuslik side .
51003015	Samuti valitsegu teie südames Kristuse rahu , sest selle juurde teid ju kutsuti ühes kehas . Ja näidake üles tänulikkust .
51003016	Kristuse sõna elagu teis rikkalikult kõiges tarkuses . Jätkake üksteise õpetamist ja manitsemist psalmide , Jumala kiitmise ja meeldivate vaimse sisuga lauludega , lauldes oma südames Jehoovale .
51003017	Ja mida te iganes sõna või teoga teete , seda kõike tehke Issand Jeesuse nimel , tänades tema kaudu Jumalat , Isa .
51003018	Naised , alluge oma meestele , nagu on kohane Issanda omadele .
51003019	Mehed , armastage jätkuvalt oma naisi ja ärge olge nende peale kibestunult vihased .
51003020	Lapsed , kuulake oma vanemate sõna igas asjas , sest see meeldib Issandale .
51003021	Isad , ärge ärritage oma lapsi , et nad ei kaotaks julgust .
51003022	Orjad , kuuletuge kõiges neile , kes on teie isandad liha poolest , mitte silmakirjateenrite kombel , otsekui püüdes meeldida inimestele , vaid siira südamega , kartes Jehoovat .
51003023	Mida iganes te teete , töötage selle kallal kogu hingest nagu Jehoovale ja mitte inimestele ,
51003024	sest te teate , et Jehoova on see , kellelt te saate kohase tasu , pärandi . Orjake Isandat Kristust .
51003025	Kes teeb halba , sellele tasutakse kindlasti ta halvad teod , ja siin ei ole erapoolikust .
51004001	Isandad , kohelge oma orje õigesti ja õiglaselt , teades , et ka teil on Isand taevas .
51004002	Olge püsivad palves , jääge selles suhtes valvsaks ja olge tänulikud ,
51004003	palvetades samal ajal ka meie eest , et Jumal avaks meie sõnumile ukse , et võiksime rääkida pühast saladusest Kristuse kohta , mille pärast ma ju olengi vangiahelais ;
51004004	nii et ma saaksin teha selle avalikuks , nagu peaksingi tegema .
51004005	Käituge targalt nendega , kes on väljaspool , ja ostke endile välja sobivat aega .
51004006	Teie sõnad olgu alati heatahtlikud , soolaga maitsestatud , nii et te teaksite , kuidas teil tuleb igaühele vastata .
51004007	Kõigest , mis puudutab mind , annab teile teada Tühhikos , mu armas vend ja ustav teenija ning kaasori Issandas .
51004008	Just selleks , et ta annaks teile teada , kuidas meil läheb , ja lohutaks teie südameid , saadan ma ta teie juurde
51004009	koos Oneesimosega , minu ustava ja armsa vennaga , kes on teie seast . Nemad annavad teile teada kõigest , mis siin toimub .
51004010	Aristarhos , mu kaasvang , saadab teile tervitusi , ja seda teeb ka Markus , Barnabase nõbu ( kelle kohta te saite käsu , et peate ta vastu võtma , millal tahes ta teie juurde tuleb ) ,
51004011	ja Jeesus , keda nimetatakse Justuseks — nemad on ümberlõigatute seast . Ainult nemad on mu kaastöölised Jumala kuningriigi heaks ja just nemad on pakkunud mulle abi , mis on mind tugevdanud .
51004012	Teile saadab tervitusi Epafras , Kristus Jeesuse ori , kes on teie seast ja kes alati pingsalt teie eest palvetab , et te püsiksite lõpuni täielikud ja kindlalt veendunud kõiges Jumala tahtes .
51004013	Ma tunnistan tõesti , et ta näeb kõvasti vaeva teie heaks ja nende heaks , kes on Laodikeias ning Hierapolises .
51004014	Teile saadab tervitusi Luukas , armas arst , ja samuti Deemas .
51004015	Tervitage minu poolt vendi Laodikeias ning õde Nümfat ja kogudust tema majas .
51004016	Ja kui see kiri on teie seas ette loetud , korraldage nii , et seda loetaks ka laodikeialaste koguduses ja et teie loeksite ka Laodikeiast tulevat kirja .
51004017	Ja öelge Arhipposele : ” Jälgi hoolega , et sa täidaksid teenistusülesannet , mille sa Issanda järgijana vastu võtsid . ”
51004018	Siin on minu , Pauluse tervitus , omaenda käega . Pidage meeles mu vangiahelaid . Ärateenimata heldus olgu teiega !
52001001	Paulus ja Silvaanus ja Timoteos tessalooniklaste kogudusele , kes on ühtne Jumala , Isa , ja Issand Jeesus Kristusega : Ärateenimata heldust ja rahu teile !
52001002	Me täname alati Jumalat , kui mainime teid kõiki oma palvetes ,
52001003	sest meil on lakkamata meeles teie usu töö ja armastusest nähtud vaev ning teie vastupidavus , mis teil on tänu lootusele meie Issanda Jeesus Kristuse peale meie Jumala ja Isa ees .
52001004	Me ju teame , Jumala poolt armastatud vennad , et ta on teid valinud ,
52001005	sest hea sõnum , mida me kuulutame , ei saanud teie seas ilmsiks mitte üksnes sõnades , vaid ka väega ja püha vaimuga ja täieliku veendumusega . Te ju teate , millisteks me saime teie heaks ,
52001006	ja te hakkasite jäljendama meid ja Issandat , võttes rohkes viletsuses sõna vastu püha vaimu rõõmuga ,
52001007	nii et te olete saanud eeskujuks kõigile usklikele Makedoonias ja Ahhaias .
52001008	Tõsi on , et Jehoova sõna pole teie juurest kostnud mitte üksnes Makedooniasse ja Ahhaiasse , vaid teie usk Jumalasse on levinud igasse paika , nii et meil pole vaja midagi rääkida .
52001009	Sest nad ise jutustavad aina , kuidas me esimest korda teie juurde tulime ja kuidas te oma ebajumalatest pöördusite Jumala poole , et saada elava ja tõelise Jumala orjadeks
52001010	ning oodata taevast tema Poega , kelle ta surmast üles äratas , nimelt Jeesust , kes päästab meid tulevasest vihast .
52002001	Muidugi te ise teate , vennad , et meie tulek teie juurde pole jäänud tulemusteta ,
52002002	vaid kuidas me , olles kõigepealt Filippis kannatanud ja saanud kogeda mõnitavat kohtlemist , nagu te teate , võtsime oma Jumala abil julguse kokku , et rääkida teile Jumala head sõnumit suure võitlusega .
52002003	Sest meie manitsused ei tulene eksitusest ega ebapuhtusest ega pettusest ,
52002004	vaid nagu Jumal on meid läbi uurinud ja leidnud meid olevat väärt , et usaldada meile hea sõnum , nii me räägime , mitte et meeldida inimestele , vaid Jumalale , kes uurib läbi meie südamed .
52002005	Õigupoolest pole me mitte kunagi kasutanud meelitavaid sõnu , nagu te teate , ega teeselnud saamahimu pärast — Jumal on tunnistaja !
52002006	Ega ole me ka otsinud austust inimestelt , ei teilt ega teistelt , kuigi me Kristuse apostlitena võiksime olla kulukaks koormaks .
52002007	Vastupidi , me olime hellad teie keskel , otsekui imetav ema , kes hoolitseb õrnalt oma laste eest .
52002008	Kuna me tundsime teie vastu hella kiindumust , olime meeleldi valmis andma teile mitte üksnes Jumala hea sõnumi , vaid ka omaenda hinged , sest te saite meile armsaks .
52002009	Kindlasti on teil , vennad , meeles meie vaevanägemine ja rügamine . Me töötasime ööd ja päevad , et mitte panna ühegi peale teie seast kulukat koormat , kui me kuulutasime teile Jumala head sõnumit .
52002010	Teie olete tunnistajaks , samuti Jumal , millise lojaalsuse ja õigluse ja laitmatusega me kohtlesime teid , kes te usute .
52002011	Kooskõlas sellega on teile hästi teada , et nagu isa oma lapsi , nii meiegi aina manitsesime teid igaüht ja lohutasime teid ja andsime teile tunnistust ,
52002012	et te käiksite edasi Jumala vääriliselt , kes kutsub teid oma kuningriiki ja auhiilgusse .
52002013	Just seepärast me tänamegi lakkamata Jumalat , et kui te saite kuulda meilt Jumala sõna , ei võtnud te seda vastu mitte inimeste sõnana , vaid sellena , mis see tõepoolest on — Jumala sõnana , mis ka on tegev teis , kes te usute .
52002014	Sest teie , vennad , hakkasite jäljendama Judeas asuvaid Jumala kogudusi , kes on ühtsed Kristus Jeesusega , sest teiegi olete saanud kannatada oma kaasmaalaste käe läbi sedasama , mis sai neilegi osaks juutide käe läbi ,
52002015	kes tapsid isegi Issand Jeesuse ja prohvetid ning kiusasid meid taga . Pealegi ei ole nad Jumalale meelepärased ja on vastu sellele , mis on kõigi inimeste huvides ,
52002016	kuna nad püüavad takistada meid rääkimast teistest rahvastest inimestele , et need võiksid saada päästetud , ja seda kõike tehes täidavad nad oma pattude mõõdu . Ent tema viha on viimaks tulnud nende peale .
52002017	Meie aga , vennad , kui me olime sunnitud teist endist küll lühikest aega lahus olema , ehkki te olite meie südames , soovisime veel palju rohkem kui tavaliselt teid näost näkku näha .
52002018	Sel põhjusel tahtsime tulla teie juurde , jah , mina Paulus , küll üks kord ja teine kord , aga Saatan tõkestas meie tee .
52002019	Sest mis on meie lootus või rõõm või hõiskamise pärg — tõsi , kas need pole mitte teie ? — meie Issanda ees tema juuresoleku ajal ?
52002020	Jah , teie olete meie au ja rõõm .
52003001	Seega , kui me ei saanud seda enam taluda , arvasime heaks jääda üksinda Ateenasse
52003002	ja saatsime Timoteose , meie venna ja Jumala teenija , kes kuulutab head sõnumit Kristusest , et teid kinnitada ja lohutada teie usu huvides ,
52003003	et keegi neis raskustes kõikuma ei lööks . Sest te ise teate , et just sellised asjad on meile määratud .
52003004	Juba siis , kui olime teie juures , ütlesime teile ette , et meil tuleb kannatada raskusi . Ja seda ongi juhtunud , nagu te teate .
52003005	Seetõttu , kui ma tõesti ei saanud seda enam taluda , saatsin ma tema , et kuulda teie ustavusest , kas vahest pole Ahvatleja teid mingil moel kiusatusse viinud ja meie vaevanägemine tühja läinud .
52003006	Aga Timoteos jõudis äsja tagasi teie juurest ja tõi meile häid sõnumeid teie ustavuse ja armastuse kohta ning selle kohta , et teie meid alati heaga meenutate ja igatsete meid näha , nii nagu meie teidki .
52003007	Seepärast , vennad , on teie ustavus meid lohutanud kogu meie puuduses ja viletsuses ,
52003008	sest see toob meisse nüüd uut elu , kui te püsite kindlalt Issandas .
52003009	Sest mis tänu on meil Jumalale vastutasuks anda teie eest ja kogu selle rõõmu eest , millega me rõõmustame teie üle oma Jumala ees ?
52003010	Me ju anume palavalt ööd ja päevad , et näha teid näost näkku ja täiendada seda , mis teie usul on veel puudu .
52003011	Ent juhtigu meie Jumal ja Isa ise ning meie Issand Jeesus meid teel teie juurde , et jõuaksime kenasti kohale .
52003012	Ja lasku Issand teil kasvada , jah , tehku teid rikkaks armastuses üksteise vastu ja kõigi vastu , just nagu meiegi armastame teid ;
52003013	selleks , et ta teeks teie südamed kindlaks ja laitmatuks pühaduses meie Jumala ja Isa ees , meie Issanda Jeesuse juuresoleku ajal koos kõigi tema pühadega .
52004001	Viimaks , vennad , me palume ja ergutame teid Issand Jeesuse nimel , et teie , nii nagu te olete saanud meie käest õpetust selle kohta , kuidas teil tuleks käia ja Jumalale meelepärane olla , nagu te juba käitegi , teeksite seda veelgi täielikumalt .
52004002	Sest te teate , mis korraldused me andsime teile Issand Jeesuse kaudu .
52004003	Sest see on Jumala tahe , teie pühitsus , et te hoiduksite hoorusest ,
52004004	et igaüks teist teaks , kuidas hoida oma keha pühaduses ja aus ,
52004005	mitte himura seksuaalse iha võimuses , nagu on omane neile rahvastele , kes ei tunne Jumalat ,
52004006	et ükski ei läheks nii kaugele , et teeb kahju oma vennale ja rikub tema õigusi selles asjas , sest Jehoova on see , kes toob karistuse kõigi selliste asjade eest , nagu me oleme teile varemgi rääkinud ja põhjalikult tunnistust andnud .
52004007	Sest Jumal on meid kutsunud , mitte tehes järeleandmisi ebapuhtusele , vaid et me oleksime pühad .
52004008	Niisiis see , kes käitub hoolimatult , on hoolimatu mitte inimese , vaid Jumala vastu , kes paneb teisse oma püha vaimu .
52004009	Aga vennalikust armastusest ei ole meil vaja teile kirjutada , sest Jumal on teid endid õpetanud armastama üksteist ,
52004010	ja nõnda te kohtletegi kõiki vendi kogu Makedoonias . Aga me kutsume teid üles , vennad , tegema seda veel täiemal määral
52004011	ning seadma endale sihiks elada vaikselt , tegeleda oma asjadega ja teha tööd oma kätega , nagu me teid käskisime ,
52004012	et te käituksite sündsalt nendega , kes on väljaspool , ega oleks teil millestki puudu .
52004013	Lisaks , vennad , me ei taha , et te oleksite teadmatuses nende suhtes , kes lähevad magama surmaund , et te ei kurvastaks nii nagu teised , kel pole lootust .
52004014	Sest kui me usume , et Jeesus suri ja tõusis üles , siis niisamuti kogub Jumal need , kes magavad surmaund , Jeesuse kaudu kokku , et nad oleksid koos temaga .
52004015	Sest seda me ütleme teile Jehoova sõna põhjal , et meie , elavad , kes me elame kuni Issanda juuresolekuni , ei jõua mingil moel ette neist , kes magavad surmaund ,
52004016	sest Issand ise tuleb taevast alla käsuhüüu , peaingli hääle ja Jumala pasunaga ning need , kes on surnud Kristuse omadena , tõusevad üles esmalt .
52004017	Pärastpoole aga tõmmatakse meid , kes me elame ja oleme alles jäänud , koos nendega pilvedes üles , et kohtuda Issandaga õhus , ja nii me saame olla alati ühes Issandaga .
52004018	Seega , lohutage üksteist pidevalt nende sõnadega .
52005001	Mis puutub aegadesse ja määratud päevadesse , vennad , siis sellest pole tarvis teile kirjutada .
52005002	Sest te ise teate väga hästi , et Jehoova päev tuleb just nagu varas öösel .
52005003	Kui nad ütlevad : ” Rahu ja julgeolek ! ” , siis tabab neid otsekohe äkiline häving nagu sünnitusvalud lapseootel naist , ja nad ei saa kuidagi selle eest põgeneda .
52005004	Teie aga , vennad , ei ole pimeduses , et see päev saaks tabada teid , nagu see tabab vargaid ,
52005005	sest te kõik olete valguse pojad ja päeva pojad . Meie pole öö ega pimeduse omad .
52005006	Seega , ärgem siis enam magagem nagu teised , vaid püsigem ärkvel ja säilitagem kaine mõistus .
52005007	Sest kes magavad , on harjunud magama öösel , ja kes end purju joovad , on tavaliselt purjus öösel .
52005008	Aga meie , kes oleme päeva omad , säilitagem kaine mõistus ning kandkem usu ja armastuse rinnakaitset ja kiivrina päästelootust ,
52005009	sest Jumal pole meid määranud mitte viha alla , vaid saama päästet meie Issanda Jeesus Kristuse kaudu ,
52005010	kes suri meie eest , et kas me siis oleme ärkvel või unes , võiksime elada koos temaga .
52005011	Seepärast lohutage üksteist pidevalt ja ehitage üksteist aina üles , nagu te juba teetegi .
52005012	Nüüd me palume teid , vennad , suhtuda austusega neisse , kes teevad teie keskel kõvasti tööd ja juhatavad teid Issandas ja manitsevad teid ,
52005013	ning pidada neist eriliselt lugu ja armastada neid nende töö pärast . Olge üksteisega rahumeelsed .
52005014	Teisalt , vennad , me kutsume teid üles : manitsege korratuid , rääkige lohutavalt masendunud hingedega , toetage nõrku , olge kannatlikud kõigiga .
52005015	Vaadake , et keegi ei tasuks teisele halba halvaga , vaid püüdke alati teha head üksteisele ja kõigile teistele .
52005016	Olge alati rõõmsad .
52005017	Palvetage lakkamatult .
52005018	Tänage kõige eest . Sest see on Jumala tahe teie suhtes Kristus Jeesuse kaudu .
52005019	Ärge kustutage vaimu tuld .
52005020	Ärge suhtuge prohvetlikesse sõnumitesse põlgusega .
52005021	Uurige kõigi asjade paikapidavust ; hoidke kõvasti kinni sellest , mis on hea .
52005022	Hoiduge igasugusest kurjusest .
52005023	Rahu Jumal ise pühitsegu teid täielikult . Ja teie vaim ja hing ja keha hoitagu igati terve ja laitmatuna meie Issanda Jeesus Kristuse juuresoleku ajal .
52005024	See , kes teid kutsub , on ustav , ja ta teebki seda .
52005025	Vennad , palvetage meie eest ka edaspidi .
52005026	Tervitage kõiki vendi püha suudlusega .
52005027	Ma panen teie peale tõsise kohustuse Issanda ees lugeda see kiri ette kõigile vendadele .
52005028	Meie Issanda Jeesus Kristuse ärateenimata heldus olgu teiega !
53001001	Paulus ja Silvaanus ja Timoteos tessalooniklaste kogudusele , kes on ühtne Jumala , meie Isa , ja Issand Jeesus Kristusega :
53001002	Ärateenimata heldust ja rahu teile Jumalalt , Isalt , ja Issand Jeesus Kristuselt !
53001003	Me tunneme alati kohustust tänada Jumalat teie eest , vennad , nagu see on kohane , sest teie usk kasvab jõudsasti ja teie igaühe armastus süveneb üksteise vastu .
53001004	Sel põhjusel me tunneme uhkust teie üle Jumala kogudustes , mõeldes teie vastupidavusele ja usule kõigis teie tagakiusamistes ja raskustes , mida te talute .
53001005	See on tõend , et Jumal mõistab kohut õiglaselt , ja selle tulemusena arvatakse teid Jumala kuningriigi vääriliseks , mille pärast te kannatategi .
53001006	Seda arvesse võttes on Jumala poolt õiglane tasuda viletsusega neile , kes teile viletsust põhjustavad ,
53001007	aga teile , kes kannatate viletsust , tuua kergendust koos meiega , kui Issand Jeesus ilmub taevast oma vägevate inglitega
53001008	leegitsevas tules , makstes kätte neile , kes ei tunne Jumalat , ja neile , kes ei kuuletu heale sõnumile meie Issanda Jeesuse kohta .
53001009	Neile saab kohtuliku karistusena osaks igavene häving ja nad kaovad Issanda ja tema vägevuse auhiilguse eest ,
53001010	sel ajal kui ta tuleb , et olla austatud koos oma pühadega ja olla imetletud sel päeval kõigi nende seas , kes näitasid üles usku , sest te uskusite meie antud tunnistust .
53001011	Sellepärast me palvetamegi alati teie eest , et meie Jumal peaks teid oma kutsumise vääriliseks ning viiks oma jõuga lõpule kõik hea , mis talle meeldib , ja teie usu töö ;
53001012	selleks et Issand Jeesuse nimi oleks austatud teie seas ja teie tema kaudu , meie Jumala ja Issand Jeesus Kristuse ärateenimata heldust mööda .
53002001	Siiski me palume teid , vennad , seoses meie Issanda Jeesus Kristuse juuresolekuga ja sellega , et meid kogutakse tema juurde ,
53002002	et te ei laseks kiiresti kellelgi kõigutada oma kainet mõistust ega end häirida mõnest inspireeritud sõnumist või suulisest teatest või meile omistatavast kirjast , justkui oleks Jehoova päev juba käes .
53002003	Ärgu keegi teid mingil viisil eksitagu , sest see ei saabu ilma , et esmalt oleks tulnud ärataganemine ja saanud avalikuks seadusetuse inimene , hävingu poeg .
53002004	Ta on vastupanija ning tõstab ennast üle kõigi , keda nimetatakse jumalaks või harda austuse vääriliseks , nii et ta istub Jumala templisse , lastes end paista jumalana .
53002005	Kas te ei mäleta , et ma rääkisin teile neist asjadest , kui olin veel teie juures ?
53002006	Ja nüüd te teate , mis on takistuseks , nii et ta saab avalikuks alles siis , kui tema aeg on käes .
53002007	Tõsi , see seadusetus juba toimib salaja , aga see jääb saladuseks ainult niikauaks , kuni kõrvaldatakse teelt see , kes on praegu veel takistuseks .
53002008	Siis saab tõesti ilmsiks see seadusetu , kelle Issand Jeesus kõrvaldab oma suu vaimuga ja kellele ta teeb lõpu oma juuresoleku avalikuks saamisega .
53002009	Kuid selle seaduse-eiraja juuresoleku ajal leiab Saatana mõjutusel aset igasuguseid vägevaid tegusid ja valetundemärke ja valeendeid
53002010	ning ülekohut ja igasugust pettust nende jaoks , kes hukkuvad karistuseks selle eest , et nad ei võtnud vastu tõearmastust , et pääseda .
53002011	Seetõttu lasebki Jumal neil sattuda eksituse mõju alla , et nad hakkaksid uskuma valet
53002012	ja et nad kõik mõistetaks hukka , kuna nad ei uskunud tõde , vaid tundsid heameelt ülekohtust .
53002013	Kuid me tunneme alati kohustust tänada Jumalat teie eest , Jehoova poolt armastatud vennad , sest Jumal valis teid algusest peale välja päästeks selle kaudu , et ta pühitses teid vaimuga , ja teie usu kaudu tõesse .
53002014	Just sel eesmärgil kutsuski ta teid hea sõnumi kaudu , mida me kuulutame , et teile saaks osaks meie Issanda Jeesus Kristuse auhiilgus .
53002015	Niisiis , vennad , seiske kindlalt ja pidage kinni nendest traditsioonidest , mida teile on õpetatud , olgu suuliselt või mõne meie kirja kaudu .
53002016	Ja meie Issand Jeesus Kristus ise ja Jumal , meie Isa , kes on meid armastanud ja andnud oma ärateenimata heldusest meile igavese lohutuse ja hea lootuse ,
53002017	lohutagu teie südameid ja kinnitagu teid igas heas teos ja sõnas .
53003001	Lõpuks , vennad , jätkake palvetamist meie pärast , et Jehoova sõna leviks kiiresti ja oleks austatud , nagu see juba on teie seas ;
53003002	ja et me võiksime pääseda pahatahtlike ja kurjade inimeste käest , sest mitte kõigil ei ole usku .
53003003	Aga Issand on ustav ning ta teeb teid vankumatuks ja hoiab teid Kurja eest .
53003004	Pealegi oleme teie puhul Issanda järelkäijatena veendunud , et te nüüd ja edaspidi teete seda , mida me käsime .
53003005	Juhtigu Issand jätkuvalt teie südameid õiges suunas , et te armastaksite Jumalat ja oleksite vastupidavad Kristuse pärast .
53003006	Nüüd me käsime teid , vennad , Issand Jeesus Kristuse nimel tõmbuda eemale igast vennast , kes elab korratult ja mitte nende traditsioonide järgi , mis te meilt olete saanud .
53003007	Te ju teate ise , kuidas teil tuleks meid eeskujuks võtta , sest meie ei käitunud teie seas korratult
53003008	ega olnud kellegi juures muiduleivasööjad . Vastupidi , ööd ja päevad vaeva nähes ja rügades me tegime tööd , et mitte olla kellelegi teist kulukaks koormaks .
53003009	Mitte et meil poleks õigust midagi saada , vaid et võiksime olla teile eeskujuks , et te meid jäljendaksite .
53003010	Õigupoolest ka siis , kui olime teie juures , tavatsesime teid käskida : ” Kes ei taha tööd teha , ärgu ka söögu . ”
53003011	Sest me kuuleme , et mõned teie seast elavad korratult ega tee üldse tööd , vaid sekkuvad asjadesse , mis neisse ei puutu .
53003012	Niisuguseid me käsime ja manitseme Issand Jeesus Kristuses , et nad vaikselt tööd tehes sööksid enda teenitud leiba .
53003013	Teie aga , vennad , ärge tüdige tegemast seda , mis on õige .
53003014	Ent kui keegi ei võta kuulda meie sõnu , mis on selles kirjas , siis pidage teda märgistatuks , lõpetage temaga läbikäimine , et ta hakkaks häbenema .
53003015	Ometi ärge pidage teda vaenlaseks , vaid manitsege teda jätkuvalt nagu venda .
53003016	Aga rahu Issand ise andku teile alati rahu igal viisil . Issand olgu teie kõikidega !
53003017	See on minu , Pauluse tervitus , omaenda käega , ja see on tundemärgiks igas kirjas ; niiviisi ma kirjutan .
53003018	Meie Issanda Jeesus Kristuse ärateenimata heldus olgu teie kõikidega !
54001001	Paulus — Kristus Jeesuse apostel vastavalt Jumala , meie Päästja , ja Kristus Jeesuse , meie lootuse , käsule —
54001002	Timoteosele , oma tõelisele lapsele usus : Ärateenimata heldust , halastust ja rahu Jumalalt , Isalt , ja Kristus Jeesuselt , meie Issandalt !
54001003	Nii nagu ma julgustasin sind jääma Efesosse , kui hakkasin minema Makedooniasse , teen ma ka nüüd , et sa keelaksid mõningaid õpetamast teistsugust õpetust
54001004	ja pööramast tähelepanu valejuttudele ja sugupuudele , mis ei vii kuhugi , vaid mille tulemuseks on uurimist nõudvad küsimused , mitte aga midagi uskutugevdavat Jumalalt .
54001005	Selle korralduse eesmärk on tegelikult armastus , mis lähtub puhtast südamest ja heast südametunnistusest ja silmakirjatsematust usust .
54001006	Neist kõrvale kaldudes on mõned pöördunud ära tühjade juttude poole ,
54001007	tahtes olla seaduseõpetajad , kuigi nad ei mõista , mida räägivad või mille kohta nad jõulisi väiteid esitavad .
54001008	Me ju teame , et Seadus on hea , eeldusel , et seda rakendatakse seaduslikult ,
54001009	selle teadmisega , et seadust pole kehtestatud mitte õige inimese pärast , vaid nende pärast , kes eiravad seadust ja on tõrksad , jumalakartmatud ja patused , nende pärast , kel puudub truu armastus , kes ei hooli pühadest asjadest , kes on isatapjad ja ematapjad , mõrvarid ,
54001010	hoorajad , mehed , kes magavad meestega , inimröövijad , valetajad , valevandujad , ning samuti kõige muu pärast , mis läheb vastuollu tervistava õpetusega ,
54001011	mis on kooskõlas õnneliku Jumala hiilgava hea sõnumiga , mis on usaldatud minu kätte .
54001012	Ma olen tänulik Kristus Jeesusele , meie Issandale , kes on andnud mulle jõudu , sest ta pidas mind ustavaks , kui pani mind oma teenistusse ,
54001013	olgugi et ma varem olin teotaja ja tagakiusaja ja jultunud . Ometi on minu peale halastatud , sest ma olin teadmatuses ja mu tegusid mõjutas usupuudus .
54001014	Aga meie Issanda ärateenimata heldus sai ülirohkeks , samuti usk ja armastus seoses Kristus Jeesusega .
54001015	Usaldusväärsed ja täielikku omaksvõttu väärt on need sõnad , et Kristus Jeesus tuli maailma päästma patuseid . Ja mina olen nende seast suurim .
54001016	Kuid minu peale halastati sel põhjusel , et Kristus Jeesus võiks minu kui suurima patuse varal osutada kogu oma kannatlikkust näitena nendele , kes edaspidi oma usu temale rajavad , et saada igavene elu .
54001017	Aga igaviku Kuningale , kadumatule , nähtamatule , ainsale Jumalale olgu austus ja auhiilgus igavesest ajast igavesti . Aamen .
54001018	Selle korralduse annan ma sulle , mu laps Timoteos , nende ennustuste kohaselt , mis viitasid otseselt sinule , et sa kooskõlas nendega sõdiksid head sõdimist ,
54001019	hoides usku ja head südametunnistust , mille mõned on tõuganud kõrvale , ja nende usk on läinud põhja nagu laev .
54001020	Nende hulgas on Hümenaios ja Aleksandros ning ma olen andnud nad üle Saatanale , et nad saaksid distsiplineerimise kaudu õpetust ega teotaks Jumalat .
54002001	Seepärast ma manitsen ennekõike , et anumisi , palveid , eestpalveid ja tänu esitataks igasuguste inimeste eest ,
54002002	ka kuningate ja kõigi nende eest , kellel on kõrge positsioon , et me võiksime elada rahulikku ja vaikset elu täieliku Jumalale andumuse ja tõsidusega .
54002003	See on hea ja meelepärane meie Päästja , Jumala silmis ,
54002004	kelle tahe on , et igasugused inimesed pääseksid ja õpiksid tõde täpselt tundma .
54002005	Sest on üks Jumal ning üks vahemees Jumala ja inimeste vahel , inimene Kristus Jeesus ,
54002006	kes andis iseenda vastavaks lunastushinnaks kõigi eest — sellest tuleb anda tunnistust omal ajal .
54002007	Just selle tunnistustöö jaoks määrati mind kuulutajaks ja apostliks — ma räägin tõtt , ma ei valeta — , rahvaste õpetajaks usu ja tõe asjus .
54002008	Seepärast soovin ma , et igas paigas mehed edaspidigi palvetaksid , tõstes üles lojaalsed käed ilma viha ja vaidlusteta .
54002009	Niisamuti soovin ma , et naised kaunistaksid end korraliku riietusega , olles tagasihoidlikud ja terve mõistusega , mitte aga eriliste palmitsetud soengutega ega kulla või pärlite või väga kallite riietega ,
54002010	vaid nagu on kohane naistele , kes tunnistavad end austavat Jumalat — heade tegudega .
54002011	Naine õppigu vaikselt , täielikus allumises .
54002012	Ma ei luba naisel õpetada ega mehe üle valitseda , vaid ta vaikigu .
54002013	Sest Aadam vormiti esimesena , seejärel Eeva .
54002014	Ka ei petetud Aadamat , vaid naine peteti täielikult ära ja ta sattus üleastumisse .
54002015	Ent naistele on kaitseks lastesünnitamine , kui nad vaid säilitavad usu ja armastuse ja pühaduse , samuti terve mõistuse .
54003001	Need sõnad on usaldusväärsed . Kui keegi pürgib ülevaatajaameti poole , siis ta igatseb suurepärast tööd .
54003002	Ülevaataja peab seepärast olema selline , kellele pole midagi ette heita , ühe naise mees , harjumustes mõõdukas , terve mõistusega , korralik , külalislahke , pädev õpetama ,
54003003	mitte purjuspäi kakleja , mitte vägivaldne , vaid mõistlik , mitte sõjakas , mitte rahaarmastaja ,
54003004	vaid mees , kes oma peret hästi juhatab ja kellele lapsed alluvad kogu tõsidusega
54003005	( kui nüüd keegi ei tea , kuidas omaenda peret juhatada , kuidas saab ta siis hoolitseda Jumala koguduse eest ? ) ;
54003006	mitte vastpöördunu , et ta ei läheks uhkust täis ja talle ei langetataks sellist kohtuotsust nagu Kuradile .
54003007	Lisaks peab tal olema hea tunnistus neilt , kes on väljaspool , et teda ei hakataks halvustama ja ta ei satuks Kuradi püünisesse .
54003008	Teenistusabilised peavad samuti olema tõsised , mitte kahekeelsed ; sellised , kes ei joo palju veini , kes pole ahned ebaausa kasu peale ,
54003009	vaid kes hoiavad usu pühast saladusest kinni puhta südametunnistusega .
54003010	Kuid ka nende sobivust kontrollitagu esmalt , seejärel asugu nad teenima , kui neile ei saa midagi süüks panna .
54003011	Naised peaksid samamoodi olema tõsised , mitte laimajad , vaid harjumustes mõõdukad , ustavad kõiges .
54003012	Teenistusabilised olgu ühe naise mehed , kes juhatavad hästi oma lapsi ja peret .
54003013	Sest need , kes tublilt teenivad , saavad endale hea maine ja suure vabaduse rääkida usust Kristus Jeesusesse .
54003014	Kuigi ma loodan tulla peagi sinu juurde , kirjutan sulle neist asjadest ,
54003015	et juhul kui ma viibin , sa teaksid , kuidas tuleb käituda Jumala kojas , mis on elava Jumala kogudus , tõe sammas ja alustugi .
54003016	Tõesti , see Jumalale andumuse püha saladus on vaieldamatult suur : ” Tema tehti avalikuks lihas , mõisteti õigeks vaimus , ta ilmus inglitele , temast kuulutati rahvaste seas , temasse usuti maailmas , ta võeti üles auhiilgusse . ”
54004001	Kuid inspireeritud sõnum ütleb selgelt , et hilisematel aegadel jätavad mõned usu maha , kuna nad pööravad tähelepanu eksitavatele inspireeritud sõnumitele ja deemonite õpetustele ,
54004002	ja ka valede tõttu , mida räägivad silmakirjatsejad , kelle südametunnistus on justkui põletusrauaga armistatud ,
54004003	ning kes keelavad abielluda ja käsivad hoiduda toitudest , mis Jumal on loonud selleks , et need , kel on usku ja kes tunnevad täpselt tõde , sööksid neid tänuga .
54004004	Sest kõik , mis Jumal on loonud , on hea , ja midagi ei tuleks kõrvale heita , kui see võetakse vastu tänuga ,
54004005	sest seda pühitsetakse Jumala sõna ja palve kaudu .
54004006	Neid nõuandeid vendadele edasi andes oled sa Kristus Jeesuse hea teenija , kes on toidetud usu ja hea õpetuse sõnadega , mida sa oled hoolsalt järginud .
54004007	Kuid ära võta kuulda valejutte , mis on lugupidamatud pühade asjade vastu ja mida vanad naised räägivad . Pigem treeni ennast , eesmärgiks Jumalale andumus .
54004008	Sest keha treenimine toob vähest kasu , kuid andumus Jumalale tuleb kasuks kõiges , kuna see kätkeb endas praeguse ja tulevase elu tõotust .
54004009	Need sõnad on usaldusväärsed ja täielikku omaksvõttu väärt .
54004010	Sel eesmärgil me teemegi kõvasti tööd ja pingutame , sest me oleme pannud oma lootuse elava Jumala peale , kes on igasuguste inimeste , eriti just ustavate Päästja .
54004011	Jätka kõige selle käskimist ja õpetamist .
54004012	Ärgu keegi suhtugu üleolevalt sinu noorusesse . Vastupidi , ole ustavatele eeskujuks kõnes , käitumises , armastuses , usus , meelepuhtuses .
54004013	Keskendu ettelugemisele , nõuandmisele , õpetamisele , kuni ma tulen .
54004014	Ära jäta hooletusse sinus olevat andi , mille sa said ennustuse kohaselt , kui vanematekogu pani käed sinu peale .
54004015	Mõtiskle nende asjade üle , süvene neisse , et su edenemine oleks nähtav kõigile .
54004016	Pane pidevalt tähele ennast ja seda , kuidas sa õpetad . Jää nende asjade juurde , sest seda tehes päästad sa nii enda kui ka need , kes sind kuulda võtavad .
54005001	Vanemat meest ära karmilt kritiseeri . Vastupidi , palu teda kui isa , nooremaid mehi kui vendi ,
54005002	vanemaid naisi kui emasid , nooremaid naisi kui õdesid kõiges meelepuhtuses .
54005003	Austa lesknaisi , kes on tõelised lesed .
54005004	Aga kui mõnel lesknaisel on lapsi või lapselapsi , siis õppigu esmalt need ilmutama Jumalale andumust omaenda pere ringis ja tasuma jätkuvalt oma vanematele ja vanavanematele , mis nad neile võlgnevad , sest see on Jumalale meelepärane .
54005005	Naine , kes on tõeline lesk ja kannatab puudust , on pannud oma lootuse Jumala peale ning anub ja palvetab püsivusega ööd ja päevad .
54005006	Aga kes andub meelelistele naudingutele , on surnud , ehkki ta elab .
54005007	Jätka siis kõige selle käskimist , et neile poleks midagi ette heita .
54005008	On kindel , et kui keegi enda omaste ja eriti oma pereliikmete eest ei hoolitse , siis on ta usu ära salanud ja on halvem kui uskmatu .
54005009	Nimekirja kantagu lesknaine , kes on vähemalt kuuskümmend aastat vana , olnud ühe mehe naine ,
54005010	kelle heade tegude kohta on antud tunnistust , kui ta on lapsi kasvatanud , kui ta on võõraid vastu võtnud , kui ta on pesnud pühade jalgu , kui ta on aidanud hädasolijaid , kui ta on teinud agaralt igasuguseid heategusid .
54005011	Seevastu nooremaid lesknaisi ära võta arvesse , sest kui nende suguiha on tulnud nende ja Kristuse vahele , siis tahavad nad abielluda ,
54005012	tuues enda peale kohtumõistmise , sest nad pole hoolinud oma esialgsetest kavatsustest .
54005013	Samal ajal õpivad nad ka olema jõude , hulkudes mööda maju ; jah , mitte üksnes olema jõude , vaid ka tagarääkijad ja teiste asjadesse sekkujad , rääkides seda , mida ei peaks .
54005014	Seepärast ma soovin , et nooremad lesed abielluksid , sünnitaksid lapsi , hoolitseksid majapidamise eest ega annaks vastasele põhjust halvustamiseks .
54005015	Tegelikult ongi mõned juba kõrvale pöördunud , et järgida Saatanat .
54005016	Kui mõnel usklikul naisel on lesestunud sugulasi , siis hoolitsegu tema nende eest ja kogudust ärgu koormatagu . Kogudus saab sel juhul aidata neid , kes on tõelised lesknaised .
54005017	Vanemaid , kes hästi juhatavad , peetagu kahekordse austuse vääriliseks , eriti neid , kes teevad kõvasti tööd sõnas ja õpetuses .
54005018	Sest pühakiri ütleb : ” Sa ei tohi siduda kinni pulli suud , kui see pahmast tallab ” , samuti : ” Töötegija on oma palka väärt . ”
54005019	Vanema vastu esitatud süüdistust ära võta kuulda muidu kui ainult kahe või kolme tunnistaja esitatud tõendite alusel .
54005020	Noomi kõigi pealtvaatajate ees neid , kes harjumuslikult pattu teevad , et ka ülejäänud kardaksid .
54005021	Ma manitsen sind tõsiselt Jumala ja Kristus Jeesuse ees ja äravalitud inglite ees , et sa peaksid neist asjadest kinni ilma eelarvamusteta ega teeks midagi erapoolikult .
54005022	Ära kunagi pane oma käsi kellegi peale kiirustades ja ära saa teiste inimeste pattude kaasosaliseks ; hoia end puhtana .
54005023	Ära joo enam vett , vaid tarvita natuke veini oma kõhu pärast ja oma sagedaste haigestumiste pärast .
54005024	Mõne inimese patud on kõigile avalikud ja saavad kohe hukka mõistetud , aga teiste patud tulevad avalikuks hiljem .
54005025	Samuti on head teod kõigile avalikud , ja needki , mis seda pole , ei saa jääda varjule .
54006001	Pidagu kõik , kes on orjana ikke all , enda omanikke täieliku austuse vääriliseks , et Jumala nimest ja õpetusest ei räägitaks kunagi halvustavalt .
54006002	Need aga , kellel on usklikud omanikud , ärgu suhtugu neisse põlgusega sellepärast , et nad on vennad . Vastupidi , nad olgu veelgi rohkem valmis orjama , sest need , kellele nende hea teenistus kasu toob , on usklikud ja armsad . Niiviisi õpeta ja manitse jätkuvalt .
54006003	Kui keegi õpetab teistsugust õpetust ega ole päri meie Issanda Jeesus Kristuse tervistavate sõnadega ega õpetusega , mis on kooskõlas Jumalale andumusega ,
54006004	siis on ta uhkust täis ega saa millestki aru , vaid tal on haiglane soov küsimusi tõstatada ja sõnade üle vaielda . Sellised asjad tekitavad kadedust , riidu , solvavaid sõnu , kurje kahtlusi ,
54006005	ägedaid vaidlusi tühja-tähja pärast nende inimeste vahel , kelle mõtlemine on rikutud ja kellel tõde on võetud käest , kes arvavad , et Jumalale andumus on tuluallikas .
54006006	Muidugi on Jumalale andumus suur tuluallikas , kui inimene rahuldub sellega , mis tal on .
54006007	Me pole ju midagi toonud maailma ja me ei saa midagi siit ka ära viia .
54006008	Niisiis , kui meil on olemas toit , riided ja peavari , siis olgem nendega rahul .
54006009	Ent need , kes on otsustanud rikkaks saada , satuvad kiusatusse ja püünisesse ning paljudesse mõttetuisse ja kahjulikesse himudesse , mis suruvad inimesed hukatusse ja hävingusse .
54006010	Sest rahaarmastus on igasuguste halbade asjade juur ja lastes sellisel armastusel endas kasvada , on mõned usust ära eksinud ja ennast valusate pistetega igalt poolt torganud .
54006011	Aga sina , oh Jumala inimene , põgene selle eest . Taotle hoopis õiglust , Jumalale andumust , usku , armastust , vastupidavust , tasadust .
54006012	Võitle head usuvõitlust , haara kõvasti kinni igavesest elust , mille juurde sind kutsuti ja mille kohta sa andsid hea avaliku tunnistuse paljude tunnistajate ees .
54006013	Ma käsin sind Jumala ees , kes kõiki elus hoiab , ja Kristus Jeesuse ees , kes andis tunnistajana Pontius Pilatuse ees avalikult head tunnistust ,
54006014	et sa peaksid sellest käsust kinni , ilma et sul oleks ühtki plekki või sulle oleks midagi ette heita , kuni ilmub meie Issand Jeesus Kristus .
54006015	See õnnelik ja ainus Võimukandja näitab ennast määratud ajal ; tema on Kuningas nende üle , kes valitsevad kuningatena , ja Isand nende üle , kes valitsevad isandatena ,
54006016	ainus , kellel on surematus , kes elab ligipääsmatus valguses , keda ükski inimene pole näinud ega saagi näha . Temale olgu austus ja igavene vägi ! Aamen .
54006017	Käsi neid , kes on rikkad praegusel ajastul , et nad poleks üleolevad ega paneks oma lootust ebakindlale rikkusele , vaid Jumalale , kes annab meile rikkalikult kõike , et me seda naudiksime ;
54006018	et nad teeksid head , oleksid rikkad heade tegude poolest , helde südamega , valmis jagama ,
54006019	kogudes niiviisi endale varanduse , mis on kaitstud — hea aluse tulevikuks , et haarata kõvasti kinni tõelisest elust .
54006020	Oh Timoteos , hoia sinu hoolde antud vara , pöördu ära tühjadest juttudest , mis on lugupidamatud pühade asjade vastu , ja selle vastuoludest , mida vääralt ” teadmisteks ” nimetatakse .
54006021	Sest selliste teadmistega uhkeldades on mõned kõrvale kaldunud usust . Ärateenimata heldus olgu teiega !
55001001	Paulus — Kristus Jeesuse apostel Jumala tahtel , selle elu tõotuse järgi , mis on seotud Kristus Jeesusega —
55001002	Timoteosele , armsale lapsele : Ärateenimata heldust , halastust , rahu Jumalalt , Isalt , ja Kristus Jeesuselt , meie Issandalt !
55001003	Ma olen tänulik Jumalale , kelle pühas teenistuses ma osalen oma esiisade kombel ja puhta südametunnistusega , ning ma ei lakka kunagi meenutamast sind oma anumistes ööl ja päeval ,
55001004	igatsedes sind näha , kui mulle meenuvad su pisarad , et ma saaksin täis rõõmu .
55001005	Sest ma mäletan su usku , milles puudub igasugune silmakirjalikkus ja mis elas esmalt sinu vanaemas Loises ja su emas Eunikes , aga mis on ka sinus , nagu ma olen veendunud .
55001006	Just sel põhjusel ma tuletan sulle meelde , et sa õhutaksid endas nagu tuld seda Jumala andi , mille sa said , kui ma sulle käed peale panin .
55001007	Sest Jumal pole andnud meile mitte arguse vaimu , vaid jõu ja armastuse ja terve mõistuse vaimu .
55001008	Seetõttu ära häbene meie Issandast tunnistust anda ega mind , kes ma olen vang tema pärast , vaid ole valmis kurja kannatama hea sõnumi pärast , toetudes Jumala jõule .
55001009	Tema päästis meid ja kutsus meid püha kutsumisega mitte meie tegude alusel , vaid oma eesmärgi ja ärateenimata helduse alusel . Seda osutati meile seoses Kristus Jeesusega enne ammuseid aegu ,
55001010	ent nüüd on see tehtud ilmselgeks meie Päästja , Kristus Jeesuse ilmumise läbi , kes on tühistanud surma , kuid on heitnud valgust elule ja kadumatusele hea sõnumi kaudu ,
55001011	mille kuulutajaks ja apostliks ja õpetajaks mind on määratud .
55001012	Just sel põhjusel ma kannatangi , kuid ma ei häbene . Sest ma tunnen teda , kellesse ma olen uskunud , ja olen veendunud , et ta suudab kaitsta seda , mis ma olen tema hoolde usaldanud selle päevani .
55001013	Hoia kinni minult kuuldud tervistavate sõnade eeskujust usu ja armastusega , mis on seotud Kristus Jeesusega .
55001014	Seda head , mis on usaldatud sinu hoolde , kaitse püha vaimu abil , mis meis elab .
55001015	Sa tead , et Aasia provintsis on kõik minust ära pöördunud . Fügelos ja Hermogenes kuuluvad nende hulka .
55001016	Issand osutagu halastust Onesiforose perele , sest tema on mulle sageli kosutust toonud ega ole häbenenud mu ahelaid .
55001017	Vastupidi , kui ta juhtus olema Roomas , otsis ta mind hoolega ja leidiski .
55001018	Lubagu Issand tal leida halastust Jehoovalt sel päeval . Ja kõik see abi , mida ta pakkus Efesoses , on sulle üsna hästi teada .
55002001	Sina , mu laps , saa siis üha tugevamaks ärateenimata helduse kaudu , mis tuleneb ühtsusest Kristus Jeesusega ,
55002002	ja see , mida sa oled minult kuulnud ja mida on kinnitanud paljud tunnistajad , anna edasi ustavatele inimestele , kes saavad omakorda piisavalt pädevaks , et õpetada teisi .
55002003	Ole valmis kannatama kurja kui Kristus Jeesuse hea sõdur .
55002004	Mitte keegi , kes teenib sõdurina , ei seo end tavaelu äriasjadega , sest ta soovib saavutada selle heakskiitu , kes ta sõduriks on värvanud .
55002005	Samuti ei anta spordimängudel võistlejale pärga , kui ta ei võistle reeglite järgi .
55002006	Töökas põllumees peab olema esimene , kes viljast osa saab .
55002007	Mõtle alati sellele , mis ma ütlen ; küll Issand annab sulle arusaamist kõiges .
55002008	Pea meeles , et Jeesus Kristus äratati üles surmast ja ta põlvnes Taaveti seemnest selle hea sõnumi kohaselt , mida ma kuulutan ;
55002009	selle pärast ma kannatan kurja , olles koguni vangiahelates otsekui kurjategija . Kuid Jumala sõna ei ole aheldatud .
55002010	Sel põhjusel pean ma edaspidigi kõiges vastu äravalitute pärast , et ka nemad saaksid pääste Kristus Jeesuse kaudu koos igavese auhiilgusega .
55002011	Usaldusväärsed on need sõnad : tõepoolest , kui oleme koos surnud , siis me koos ka elame ;
55002012	kui me vastu peame , siis me ka valitseme üheskoos kuningatena ; kui me tema salgame , siis salgab tema ka meid ;
55002013	kui me pole ustavad , jääb tema siiski ustavaks , sest ta ei saa end salata .
55002014	Tuleta neile pidevalt neid asju meelde , manitse neid Jumala ees kui tunnistaja , et nad ei võitleks sõnade pärast — sellest pole mingit kasu , sest see toob kuulajatele kahju .
55002015	Tee kõik , mida suudad , et osutuda Jumala heakskiidu vääriliseks , töötegijaks , kellel pole midagi häbeneda , kes käsitleb tõe sõna õigesti .
55002016	Aga hoidu tühjadest juttudest , mis on lugupidamatud pühade asjade vastu ; sest nad lähevad jumalakartmatuses ikka kaugemale
55002017	ja nende sõna levib nagu gangreen . Hümenaios ja Fileetos kuuluvad selliste hulka .
55002018	Need mehed on tõest kõrvale kaldunud , öeldes , et ülestõusmine on juba toimunud ; ja nad hävitavad mõnede usu .
55002019	Ometi seisab Jumala rajatud tugev vundament kindlana ja sellel on pitser ” Jehoova tunneb neid , kes talle kuuluvad ” ja ” Igaüks , kes nimetab Jehoova nime , loobugu ülekohtust ” .
55002020	Ent suures majas ei ole üksnes kuld- ja hõbeanumaid , vaid ka puust ja savist , ja mõned on auväärseks otstarbeks , teised aga mitteauväärseks otstarbeks .
55002021	Kui siis keegi püsib viimastest eemal , saab temast anum auväärseks otstarbeks , mis on pühitsetud , kasulik omanikule , valmis igaks heaks tööks .
55002022	Niisiis , põgene nooruseale omaste soovide eest , kuid taotle õiglust , usku , armastust , rahu koos nendega , kes hüüavad Issandat appi puhtast südamest .
55002023	Lisaks heida kõrvale rumalad ja mõttetud küsimused , teades , et need tekitavad võitlusi .
55002024	Aga Issanda orjal pole tarvis tülitseda , vaid tal tuleks olla leebe kõikide vastu , pädev õpetama , valitseda ennast kurja kannatades ,
55002025	õpetada tasadusega neid , kes on tõrksad ; sest võib-olla Jumal laseb neil oma patte kahetseda , nii et nad jõuavad tõe täpse tundmiseni
55002026	ja võivad taas mõistusele tulla , vabanedes Kuradi püünisest , kuna nad on püütud elusalt kinni täitma tema tahet .
55003001	Aga seda tea , et viimseil päevil tulevad kriitilised ajad , millega on raske toime tulla .
55003002	Sest inimesed on siis enesearmastajad , rahaarmastajad , iseteadvad , üleolevad , teotajad , sõnakuulmatud vanematele , tänamatud , ebalojaalsed ,
55003003	ilma loomupärase kiindumuseta , vastu mis tahes kokkuleppele , laimajad , enesevalitsuseta , metsikud , ei armasta headust ,
55003004	reeturid , põikpäised , uhkust täis , pigem naudingute armastajad kui Jumala armastajad ,
55003005	kelle andumus Jumalale on vaid väline , aga kelle elus ei ilmne selle jõud , ja nendest pöördu ära .
55003006	Sest nende hulgast tõuseb mehi , kes poevad salakavalalt peredesse ja võtavad õnge pattudega koormatud nõrku naisi , keda veavad mitmesugused himud
55003007	ja kes alati õpivad , kuid ei suuda kunagi jõuda tõe täpse tundmiseni .
55003008	Nii nagu Jannes ja Jambres panid vastu Moosesele , nii panevad nemadki vastu tõele ; need inimesed on täiesti rikutud mõtlemisega , kes usu nõuete järgi ei vääri heakskiitu .
55003009	Siiski ei saavuta nad enam mingit edu , sest nende hullus saab kõigile ilmselgeks , nagu juhtus ka nende kahe mehe puhul .
55003010	Ent sina oled hoolega mind järginud mu õpetuses , eluviisis , eesmärgis , usus , kannatlikkuses , armastuses , vastupidavuses ,
55003011	tagakiusamistes , kannatustes , kõiges , mis sai mulle osaks Antiookias , Ikoonionis , Lüstras , igasugustes tagakiusamistes , mida ma olen talunud ; ja ometi on Issand mind neist kõigist vabastanud .
55003012	Tõsi , taga kiusatakse ka kõiki teisi , kes tahavad elada Jumalale andunult ühtsuses Kristus Jeesusega .
55003013	Kuid kurjad inimesed ja petturid muutuvad aina halvemaks , eksitades teisi ja eksides .
55003014	Sina aga püsi selles , mida oled õppinud ja mida sind on veendud uskuma , teades , kellede käest sa seda õppisid
55003015	ja et sa varasest lapseeast saadik tunned pühi kirjutisi , mis võivad sind teha targaks , ja see toob pääste usu kaudu Kristus Jeesusesse .
55003016	Kogu pühakiri on Jumala inspireeritud ja kasulik õpetamiseks , noomimiseks , parandamiseks , distsiplineerimiseks õiguses ,
55003017	et Jumala inimene oleks täiesti kompetentne , täielikult varustatud igaks heaks tööks .
55004001	Ma manitsen sind tõsiselt Jumala ja Kristus Jeesuse ees , kes on määratud kohut mõistma elavate ja surnute üle , ning tema avalikuks saamise ja kuningriigi kaudu :
55004002	kuuluta sõna , tee seda pakilisustundega soodsal ajal ning ebasoodsal ajal , noomi , kutsu korrale , innusta kogu kannatlikkuse ja õpetamiskunstiga .
55004003	Sest tuleb aeg , mil nad enam ei salli tervistavat õpetust , vaid koguvad endale õpetajaid oma himude järgi , et need kõditaksid nende kõrvu ;
55004004	ja nad pööravad oma kõrvad ära tõest ning pöörduvad valejuttude poole .
55004005	Sina aga säilita kaine mõistus kõiges , kannata kurja , tee hea sõnumi kuulutaja tööd , osale teenistuses täiel määral .
55004006	Sest mind juba valatakse joogiohvrina välja ning mu vabanemise aeg on kohe käes .
55004007	Ma olen võidelnud head võitlust , ma olen jooksu lõpetanud , ma olen usu säilitanud .
55004008	Nüüdsest peale on mulle valmis pandud õiguse pärg , mille annab mulle sel päeval tasuks Issand , õiglane kohtumõistja ; kuid mitte üksnes mulle , vaid ka kõigile neile , kes on armastanud tema avalikuks saamist .
55004009	Tee kõik , mis suudad , et peagi minu juurde tulla .
55004010	Sest Deemas on mu maha jätnud , kuna ta armastas praegust maailma , ja ta on läinud Tessaloonikasse ; Kreeskens Galaatiasse , Tiitus Dalmaatsiasse .
55004011	Luukas üksi on minu juures . Võta Markus ja too ta endaga kaasa , sest ta on mulle vajalik teenijana .
55004012	Aga Tühhikose olen ma saatnud ära Efesosse .
55004013	Kui sa tuled , too kaasa mantel , mille ma jätsin Troasesse Karpose juurde , ja rullraamatud , eriti pärgamendid .
55004014	Vasksepp Aleksandros tegi mulle palju halba — Jehoova tasub talle tema tegude järgi —
55004015	ja ole sinagi tema suhtes valvas , sest ta on meie sõnadele eriti ägedalt vastu pannud .
55004016	Kui ma end esimest korda kaitsesin , ei asunud keegi minu poolele , vaid kõik jätsid mind maha — ärgu arvatagu seda neile süüks — ,
55004017	aga Issand seisis mu kõrval ja andis mulle jõudu , et minu kaudu saaks kuulutustöö täielikult tehtud ja kõik rahvad kuuleksid seda sõnumit ; ja mind vabastati lõvi suust .
55004018	Issand vabastab mind kõigest kurjast ja päästab mind , viies mu oma taevasesse kuningriiki . Temale olgu auhiilgus igavesest ajast igavesti ! Aamen .
55004019	Tervita minu poolt Priskat ja Akvilat ja Onesiforose peret .
55004020	Erastos jäi Korintosesse , aga Trofimose , kes jäi haigeks , jätsin ma Mileetosesse .
55004021	Tee kõik , mis suudad , et jõuda kohale enne talve . Eubulos tervitab sind ning seda teevad ka Pudens ja Linos ja Klaudia ja kõik vennad .
55004022	Issand olgu vaimuga , mida sa ilmutad . Tema ärateenimata heldus olgu teiega !
56001001	Paulus — Jumala ori ja Jeesus Kristuse apostel kooskõlas Jumala valitute usuga ja täpsete teadmistega tõe kohta , millega on seotud andumus Jumalale ,
56001002	igavese elu lootuse põhjal , mida Jumal , kes ei saa valetada , on tõotanud enne ammuseid aegu ,
56001003	kusjuures oma määratud ajal tegi ta oma sõna avalikuks kuulutustöö kaudu , mis usaldati minu hooleks Jumala , meie Päästja käsu kohaselt —
56001004	Tiitusele , oma tõelisele lapsele meie ühise usu järgi : Ärateenimata heldust ja rahu Jumalalt , Isalt , ja Kristus Jeesuselt , meie Päästjalt !
56001005	Ma jätsin sind Kreetale seepärast , et sa seaksid korda , mis oli korrast ära , ja määraksid ametisse vanemaid igasse linna , nagu ma sind käskisin ;
56001006	kui leidub keegi , kellele ei saa midagi süüks panna , ühe naise mees , kellel on usklikud lapsed , sellised , kellele ei saa ette heita ohjeldamatust ega tõrksust .
56001007	Sest ülevaataja peab olema nagu Jumala majapidaja , kellele ei saa midagi süüks panna , mitte isemeelne , mitte kergesti vihastuv , mitte purjuspäi kakleja , mitte vägivaldne , mitte ahne ebaausa kasu peale ,
56001008	vaid külalislahke , headust armastav , terve mõistusega , õiglane , lojaalne , ennast valitsev ,
56001009	kes hoiab kõvasti kinni ustavast sõnast , rakendades õpetamiskunsti , et ta võiks niihästi innustada tervistava õpetusega kui ka noomida neid , kes räägivad vastu .
56001010	Sest on palju tõrksaid , tühja jutu rääkijaid ja eksitajaid , eriti nende seas , kes hoiavad kinni ümberlõikamisest .
56001011	Nende suu on vaja sulgeda , sest just nemad pööravad ära terveid peresid , õpetades ebaausa kasu pärast seda , mida ei peaks .
56001012	Üks neist , nende oma prohvet , on öelnud : ” Kreetalased on alati valetajad , ohtlikud metsloomad , logelevad õgardid . ”
56001013	See tunnistus on tõsi . Sel põhjusel noomi neid edaspidigi rangelt , et nad oleksid terved usus
56001014	ega paneks tähele juutide väljamõeldisi ega tõest eemalepöördunud inimeste käske .
56001015	Puhtaile on kõik puhas . Aga rüvetunuile ja uskmatuile pole miski puhas , vaid rüvetunud on nii nende meel kui ka südametunnistus .
56001016	Nad tunnistavad avalikult , et tunnevad Jumalat , kuid salgavad teda oma tegudega , sest nad on jäledad ja sõnakuulmatud ega kõlba ühekski heaks tööks .
56002001	Sina aga räägi edaspidigi seda , mis sobib kokku tervistava õpetusega .
56002002	Eakad mehed olgu mõõdukad harjumustes , tõsised , terve mõistusega , terved usus , armastuses , vastupidavuses .
56002003	Samuti olgu eakad naised aupakliku käitumisega , mitte laimajad ega rohke veini orjuses , vaid õpetagu head ,
56002004	et nad võiksid noori naisi mõistusele tuua , nii et need armastaksid oma mehi , armastaksid oma lapsi ,
56002005	oleksid terve mõistusega , puhta meelega , kodutöödes usinad , head , alluksid oma meestele , et Jumala sõnast ei räägitaks põlastavalt .
56002006	Niisamuti manitse nooremaid mehi , et nad oleksid terve mõistusega ,
56002007	ja ole ise kõiges heade tegude eeskujuks ; õpetades ilmuta rikkumatust , tõsidust ,
56002008	sinu kõne olgu kosutav , mida ei saaks laita , nii et vastane jääks häbisse , kuna tal pole meie kohta öelda midagi halba .
56002009	Orjad allugu enda omanikele kõiges ja olgu neile meele järele , nad ärgu rääkigu vastu ,
56002010	ärgu varastagu , vaid ilmutagu täit head ustavust , et kaunistada meie Päästja , Jumala õpetust kõiges .
56002011	Sest Jumala ärateenimata heldus , mis toob pääste igasugustele inimestele , on saanud avalikuks
56002012	ja õpetab meid tagasi tõrjuma jumalakartmatust ja ilmalikke himusid ning elama terve mõistusega ja õigesti ja Jumalale andunult keset seda praegust süsteemi ,
56002013	samal ajal kui me ootame õnneliku lootuse täitumist ja suure Jumala ning meie Päästja , Kristus Jeesuse aulist avalikuks saamist ;
56002014	ta andis enese meie eest , et vabastada meid kõiksugusest seadusetusest ja puhastada endale rahvaks , kes on tema eriline omand , innukas tegema häid tegusid .
56002015	Sellest räägi ning jätka manitsemist ja noomimist täie autoriteediga . Keegi ärgu põlaku sind .
56003001	Tuleta neile pidevalt meelde , et nad alluksid ja kuuletuksid valitsustele ja võimudele ning oleksid valmis igaks heaks tööks
56003002	ega räägiks kellestki halvustavalt , poleks sõjakad , vaid mõistlikud ja igati tasased kõigi inimeste vastu .
56003003	Sest meiegi olime kord mõistmatud , sõnakuulmatud , eksitatud , mitmesuguste himude ja naudingute orjad , tegutsesime kurjuses ja kadeduses , olime põlastusväärsed ja vihkasime üksteist .
56003004	Aga kui meie Päästja , Jumala , lahkus ja inimesearmastus avalikuks sai ,
56003005	päästis ta meid mitte õiguse tegude tõttu , mida meie tegime , vaid oma halastuse kohaselt selle pesemise kaudu , mis tõi meile elu , ja meie uuendamise kaudu püha vaimu abil .
56003006	Seda vaimu valas ta meie peale rikkalikult Jeesus Kristuse , meie Päästja läbi ,
56003007	et me pärast seda , kui meid on tema ärateenimata helduse alusel õigeks mõistetud , saaksime pärijateks igavese elu lootuse kohaselt .
56003008	Need sõnad on usaldusväärsed ja ma soovin , et sa kõike seda pidevalt rõhutaksid , et need , kes on hakanud uskuma Jumalasse , keskenduksid sellele , kuidas jätkuvalt teha häid tegusid . Kõik see on inimestele hea ja kasulik .
56003009	Aga väldi rumalaid küsimusi ja sugupuude uurimist ja riidu ning võitlusi Seaduse pärast , sest need on kasutud ja tühised .
56003010	Inimesest , kes edendab sektantlust , hoidu eemale , kui oled teda üks ja teine kord manitsenud ;
56003011	teades , et selline on teelt kõrvale läinud ja teeb pattu , olles ise enese hukka mõistnud .
56003012	Kui ma Artemase või Tühhikose sinu juurde saadan , siis tee kõik mis võimalik , et tulla minu juurde Nikopolisesse , sest ma olen otsustanud talve seal veeta .
56003013	Seadusetundja Zeenas ja Apollos saada teele hoolsasti varustatuna , et neil midagi ei puuduks .
56003014	Ent ka meie omad õppigu tegema jätkuvalt häid tegusid , hoolitsedes kõige hädavajaliku eest , et nad poleks viljatud .
56003015	Sulle saadavad tervitusi kõik , kes on minuga . Tervita minu poolt neid , kes on kiindunud meisse usus . Ärateenimata heldus olgu teie kõigiga !
57001001	Paulus , vang Kristus Jeesuse pärast , ja meie vend Timoteos armsale Fileemonile , meie kaastöölisele ,
57001002	ja Appiale , meie õele , ja Arhipposele , meie kaassõdurile , ning kogudusele sinu majas :
57001003	Ärateenimata heldust ja rahu teile Jumalalt , meie Isalt , ja Issand Jeesus Kristuselt !
57001004	Ma tänan alati oma Jumalat , kui mainin sind oma palvetes —
57001005	sest ma kuulen aina sinu usust Issand Jeesusesse ja su armastusest tema ja kõigi pühade vastu — ,
57001006	et sa väljendaksid oma usku aktiivselt , mõistes , et kõik hea , mis meil on , me oleme saanud seoses Kristusega .
57001007	Sest sinu armastus tõi mulle palju rõõmu ja lohutust , kuna sina , vend , oled tugevdanud pühade hella kiindumust .
57001008	Just sel põhjusel , kuigi mul on seoses Kristusega suur vabadus rääkida , et käskida sul teha , mis on kohane ,
57001009	manitsen ma sind pigem armastuse alusel , kuna ma ju olen , kes ma olen , eakas mees Paulus , jah , nüüd ka vang Kristus Jeesuse pärast ;
57001010	ma manitsen sind oma lapse Oneesimose pärast , kellele ma sain isaks vangiahelais olles ,
57001011	kes varem oli sulle kasutu , aga nüüd on ta kasulik sulle ja mulle .
57001012	Tema saadan ma sinu juurde tagasi , jah , tema , see on mu oma hella kiindumuse .
57001013	Ma tahaksin hoida teda siin enda juures , et ta võiks edaspidigi sinu asemel teenida mind mu vangiahelais , mida ma kannan hea sõnumi pärast .
57001014	Aga ilma sinu nõusolekuta ei taha ma teha midagi , et su heategu poleks mitte sunniviisiline , vaid vabatahtlik .
57001015	Võib-olla just sellepärast lahkuski ta sinu juurest tunnikeseks , et sa saaksid ta tagasi igaveseks ,
57001016	kuid enam mitte orjana , vaid rohkem kui orjana , armsa vennana , seda eriti mulle , ent kui palju enam veel sulle , seda nii liha poolest kui ka Issandas .
57001017	Kui sa nüüd pead mind oma seltsiliseks , siis võta ta lahkesti vastu nagu mind ennast .
57001018	Lisaks , kui ta on sulle mingit kahju teinud või on sulle midagi võlgu , siis pane see minu arvele .
57001019	Mina , Paulus , kirjutan oma käega : mina maksan selle tagasi — rääkimata sellest , et pealegi oled sa mulle võlgu ka iseenda .
57001020	Jah , vend , luba mul sinult kasu saada , kuna me oleme seotud Issandas : tugevda mu hella kiindumust oma ühtsuse kaudu Kristusega .
57001021	Ma kirjutan sulle , olles kindel sinu vastutulelikkuses , sest ma tean , et sa teed isegi rohkem , kui ma ütlen .
57001022	Ühtlasi sea mulle valmis ka ööbimiskoht , sest ma loodan , et teie palvete kaudu lastakse mind teie heaks vabadusse .
57001023	Sind tervitab Epafras , mu kaasvang Kristus Jeesuse pärast ,
57001024	samuti minu kaastöölised Markus , Aristarhos , Deemas ja Luukas .
57001025	Issand Jeesus Kristuse ärateenimata heldus olgu vaimuga , mida te ilmutate !
58001001	Jumal , kes kaua aega tagasi rääkis palju kordi ja mitmel viisil meie esiisadele prohvetite kaudu ,
58001002	on nende päevade lõpus rääkinud meile Poja kaudu , kelle ta on määranud kõigi asjade pärijaks ja kelle läbi ta on valmistanud ajastud .
58001003	Ta on tema auhiilguse peegeldus ja tema olemuse täpne kuju ja ta hoiab kõike alal oma jõulise sõnaga ; ja pärast meie puhastamist pattudest istus ta Majesteedi paremale käele kõrgustes .
58001004	Seega on ta saanud inglitest sedavõrd paremaks , kuivõrd ülevama nime ta on pärinud kui nemad .
58001005	Millisele inglile näiteks on ta eales öelnud : ” Sina oled mu poeg ; minust on täna saanud su isa ” ? Ja taas : ” Mina saan tema isaks ja tema saab minu pojaks ” ?
58001006	Aga kui ta toob jälle oma Esmasündinu asustatud maa peale , ütleb ta : ” Ja kõik Jumala inglid kummardagu tema ees . ”
58001007	Samuti ütleb ta inglite kohta : ” Ja ta teeb oma inglid vaimudeks ja oma teenijad tuleleegiks . ”
58001008	Aga Poja kohta : ” Jumal on sinu troon igavesest ajast igavesti ja sinu kuningriigi valitsuskepp on õigluse valitsuskepp .
58001009	Sa armastasid õiglust ja sa vihkasid seadusetust . Seepärast on Jumal , sinu Jumal , võidnud sind rõõmuõliga rohkem kui su kaaslasi . ”
58001010	Ja : ” Sina , oo Issand , rajasid alguses maale alused ja taevad on su kätetöö .
58001011	Need hävivad , aga sina jääd püsima ; ja need kõik kuluvad nagu pealisrõivas
58001012	ning sa keerad nad kokku otsekui mantli , nagu pealisrõiva ; ja nad vahetatakse välja , kuid sina oled ikka seesama ja sinu aastad ei lõpe kunagi . ”
58001013	Ent millise ingli kohta on ta eales öelnud : ” Istu mu paremale käele , kuni ma panen su vaenlased pingiks su jalgadele ” ?
58001014	Kas nad pole mitte kõik teenistuses osalevad vaimud , saadetud teenima neid , kes kord pärivad pääste ?
58002001	Seepärast tuleb meil pöörata tavalisest rohkem tähelepanu sellele , mida oleme kuulnud , et me kunagi eemale ei triiviks .
58002002	Sest kui inglite kaudu räägitud sõna osutus kindlaks ning iga üleastumine ja sõnakuulmatu tegu sai õiglase karistuse ,
58002003	siis kuidas me saaksime põgeneda , kui me pole hoolinud niivõrd suurest päästest , millest kõigepealt rääkis meie Issand ja mida kinnitasid meile need , kes teda kõnelemas kuulsid ,
58002004	kusjuures Jumal lisas veel omalt poolt tunnistuse tundemärkide ja ennete ja mitmesuguste vägevate tegudega ja püha vaimu jagamisega oma tahte järgi ?
58002005	Sest ta pole ju inglitele alistanud tulevast asustatud maad , millest me räägime .
58002006	Aga keegi tunnistaja on andnud kuskil tunnistust , öeldes : ” Mis on inimene , et sa teda meeles pead , või inimese poeg , et sa tema eest hoolitsed ?
58002007	Sa tegid ta veidi madalamaks inglitest ; sa kroonisid ta auhiilguse ja auga ning määrasid ta oma kätetöö üle .
58002008	Sa alistasid kõik tema jalgade alla . ” Sest alistades kõik temale , ei jätnud Jumal midagi talle alistamata . Ent praegu me veel ei näe kõike temale alistatuna ,
58002009	kuid me näeme Jeesust , kes oli tehtud veidi madalamaks inglitest , kroonituna auhiilguse ja auga , sest ta on kannatanud surma , et ta Jumala ärateenimata helduse läbi maitseks surma iga inimese eest .
58002010	Sest temale , kelle pärast on kõik ja kelle läbi on kõik , oli kohane , tuues palju poegi auhiilgusesse , teha nende pääste Teerajaja täiuslikuks kannatuste kaudu .
58002011	Sest nii tema , kes pühitseb , kui ka need , keda pühitsetakse , pärinevad kõik ühest , ja sel põhjusel pole tal häbi nimetada neid ” vendadeks ” ,
58002012	kui ta ütleb : ” Ma tahan kuulutada su nime oma vendadele ; keset kogudust ma tahan kiita sind lauluga . ”
58002013	Ja taas : ” Ma panen oma lootuse tema peale . ” Ja taas : ” Vaata , mina ja lapsed , keda Jehoova on mulle andnud . ”
58002014	Seepärast , kuna ” lapsed ” on verest ja lihast , sai ka tema vereks ja lihaks , et teha oma surma kaudu lõpp sellele , kelle võimuses on põhjustada surma , see tähendab Kuradile ,
58002015	ja vabastada kõik need , kes olid surma kartmise pärast kogu oma elu orjuses .
58002016	Sest ega ta ju ometi ingleid aita , vaid ta aitab Aabrahami seemet .
58002017	Seetõttu pidigi ta saama igas suhtes oma ” vendade ” sarnaseks , et temast saaks halastav ja ustav ülempreester Jumala teenistuses , selleks et tuua lepitusohver rahva pattude eest .
58002018	Sest kuna ta ise on kannatanud proovile panduna , siis suudab ta aidata neid , keda proovile pannakse .
58003001	Seepärast , pühad vennad , taevase kutse saajad , mõtelge apostlile ja ülempreestrile , keda me tunnistame — Jeesusele .
58003002	Ta oli ustav Temale , kes ta ametisse pani , nagu ka Mooses oli ustav kogu Tema kojas .
58003003	Sest teda peetakse suurema austuse vääriliseks kui Moosest , niisamuti nagu ehitajal on rohkem au kui majal .
58003004	Muidugi on iga maja kellegi ehitatud , aga Jumal on see , kes on ehitanud kõik .
58003005	Ja Mooses oli ustav teener kogu Tema kojas ning tema teenistus oli tunnistuseks selle kohta , millest pidi räägitama hiljem ,
58003006	aga Kristus oli ustav Poeg , kes oli seatud Tema koja üle . Meie oleme Tema koda , kui hoiame lõpuni kõvasti kinni oma rääkimisvabadusest ja oma lootuse üle kiitlemisest .
58003007	Seepärast , nagu ütleb püha vaim : ” Täna , kui te kuulate tema enda häält ,
58003008	ärge tehke oma südant kõvaks , nagu juhtus kibeda viha esilekutsumise ajal , nagu proovilepaneku päeval kõrbes ,
58003009	kus teie esiisad panid mind proovile , ehkki nad olid näinud mu tegusid nelikümmend aastat .
58003010	Seepärast tekkis mul selle põlvkonna vastu tülgastus ja ma ütlesin : ’ Nad eksivad alati oma südamega ja nad pole õppinud tundma minu teid . ’
58003011	Nii ma siis vandusin oma vihas : ’ Nemad ei saa minu puhkamisse ’ . ”
58003012	Vaadake ette , vennad , et teist kellegi süda ei muutuks kunagi kurjaks ega uskmatuks , milleni viib eemaletõmbumine elavast Jumalast ;
58003013	pigem manitsege üksteist iga päev , kuni see ” täna ” veel kestab , et teist kellegi süda ei läheks kõvaks patu petliku veetluse tõttu .
58003014	Sest me saame ju Kristuse osalisteks , kui me vaid oma esialgsest veendumusest lõpuni kõvasti kinni hoiame ,
58003015	kuni veel öeldakse : ” Täna , kui te kuulate tema enda häält , ärge tehke oma südant kõvaks , nagu juhtus kibeda viha esilekutsumise ajal . ”
58003016	Sest kes olid need , kes küll kuulsid , kuid kutsusid siiski esile Jumala kibeda viha ? Kas mitte kõik need , kes Moosese juhtimisel Egiptusest välja läksid ?
58003017	Pealegi , kelle vastu tundis Jumal tülgastust nelikümmend aastat ? Kas mitte nende vastu , kes pattu tegid , kelle laibad jäid maha kõrbesse ?
58003018	Ent kellele ta vandus , et nad ei saa minna tema puhkamisse , kui mitte neile , kes tegutsesid sõnakuulmatult ?
58003019	Niisiis me näeme , et nad ei võinud sisse minna usupuuduse tõttu .
58004001	Seepärast , kuna tõotus tema puhkamisse saamise kohta on veel jõus , siis kartkem seda , et keegi teist võiks millalgi paista mitte olevat selle vääriline .
58004002	Sest ka meile on kuulutatud head sõnumit nagu neilegi , aga kuuldud sõnast ei olnud neile kasu , sest neil polnud samasugust usku nagu nendel , kes seda kuulda võtsid .
58004003	Ja meie , kes oleme näidanud üles usku , saame sellesse puhkamisse , just nagu ta on öelnud : ” Nii ma siis vandusin oma vihas : ’ Nemad ei saa minu puhkamisse ’ ” , kuigi tema tööd olid lõpetatud maailma rajamisest peale .
58004004	Sest kuskil on ta öelnud seitsmenda päeva kohta järgmist : ” Ja Jumal puhkas seitsmendal päeval kõigist oma töödest ” ,
58004005	ja selles kohas jälle : ” Nemad ei saa minu puhkamisse . ”
58004006	Kuna siis mõned peavad veel sellesse saama ja need , kellele head sõnumit esmalt kuulutati , ei saanud sinna sõnakuulmatuse tõttu ,
58004007	määrab ta jälle ühe päeva , öeldes nii pika aja pärast Taaveti laulus ” täna ” , nagu on eespool öeldud : ” Täna , kui te kuulate tema enda häält , ärge tehke oma südant kõvaks . ”
58004008	Sest kui Joosua oleks nad puhkepaika viinud , poleks Jumal rääkinud hiljem enam teisest päevast .
58004009	Seega jääb Jumala rahvale hingamispäeva puhkus .
58004010	Sest see , kes on läinud Jumala puhkamisse , puhkab ka ise oma tegudest nagu Jumal enda omadest .
58004011	Tehkem siis kõik , mida suudame , et saada sellesse puhkamisse , et keegi ei langeks , olles samal kombel sõnakuulmatu .
58004012	Sest Jumala sõna on elav ja mõjuvõimas ja teravam kui ükski kaheteraline mõõk ja tungib nii sügavale , et eraldab hinge ja vaimu , liigesed ja üdi ning suudab anda hinnangu südame mõtetele ja kavatsustele .
58004013	Ja ükski loodu pole tema eest varjatud , vaid kõik on alasti ja paljastatud tema silme ees , kellele meil tuleb aru anda .
58004014	Et meil nüüd on suur ülempreester , kes on läbinud taevad , Jeesus , Jumala Poeg , siis hoidkem kinni usu tunnistamisest temasse .
58004015	Sest meil pole selline ülempreester , kes ei suuda meile kaasa tunda meie nõrkustes , vaid selline , kes on kõigiti proovile pandud nagu meiegi , kuid ilma patuta .
58004016	Tulgem seepärast ärateenimata helduse trooni ette rääkimisjulgusega , et meile osutataks halastust ja ärateenimata heldust , mis oleks meile abiks õigel ajal .
58005001	Sest iga inimeste hulgast võetud ülempreester on määratud teenima Jumalat inimeste heaks , et ta tooks ande ja ohvreid pattude eest .
58005002	Ta suudab mõistvalt kohelda neid , kes on teadmatuses ja eksivad , kuna nõrkused on omased talle endalegi ,
58005003	ja seetõttu on ta kohustatud ka enda pattude eest ohvri tooma , nagu ta toob rahva eest .
58005004	Ka ei võta inimene endale seda au omal algatusel , vaid ainult Jumala kutsel nagu Aarongi .
58005005	Nii ei ole ka Kristus ennast ise austanud ülempreestriks saamisega , vaid teda on austanud see , kes ütles tema kohta : ” Sina oled mu poeg ; minust on täna saanud su isa . ”
58005006	Just nagu ta ütleb ka teises kohas : ” Sina oled igavesti Melkisedeki sarnane preester . ”
58005007	Kristus esitas oma liha päevil valju hüüdmise ja pisaratega anumisi ja ka palumisi Temale , kes oli võimeline päästma teda surmast , ja teda võeti kuulda tema jumalakartuse pärast .
58005008	Ehkki ta oli Poeg , õppis ta kuulekust sellest , mida ta kannatas ;
58005009	ja kui ta oli tehtud täiuslikuks , sai ta igavese pääste toojaks kõigile , kes talle kuuletuvad ,
58005010	sest Jumal on nimetanud ta Melkisedeki sarnaseks ülempreestriks .
58005011	Tema kohta on meil palju öelda , aga seda on raske selgitada , kuna teie kuulmine on tuimaks jäänud .
58005012	Sest kuigi te peaksite selle ajaga juba õpetajad olema , vajate jälle , et keegi õpetaks teile Jumala pühade sõnumite põhialuseid algusest peale , ja te olete saanud sellisteks nagu need , kes vajavad piima , mitte aga tahket toitu .
58005013	Sest igaüks , kes toitub piimast , ei tunne õiguse sõna , kuna ta on pisike laps .
58005014	Aga tahke toit on küpsete inimeste jaoks , kelle tajuvõime on kasutuse käigus treenitud eristama õiget ja valet .
58006001	Sel põhjusel , nüüd , kus me oleme jätnud seljataha algõpetuse Kristusest , pürgigem edasi küpsuse poole , mitte rajades uuesti vundamenti , milleks on surnud tegude kahetsemine ja usk Jumalasse ,
58006002	õpetus ristimistest ja käte pealepanemisest , surnute ülestõusmisest ja igavesest kohtust .
58006003	Ja seda me teeme , kui Jumal tõesti lubab .
58006004	Sest on võimatu neid , kes kord on olnud valgustatud ja kes on maitsnud taevalist kingitust ja saanud osa pühast vaimust
58006005	ning maitsnud Jumala head sõna ja tulevase ajastuga seotud väeavaldusi ,
58006006	kuid on ära langenud , uuesti kahetsusele tuua , kuna nad ise löövad Jumala Poja jälle postile ja teevad talle avalikult häbi .
58006007	Näiteks maapind , mis joob sellele sagedasti langevat vihma ja kasvatab siis kasulikke taimi neile , kes seda ka harivad , saab vastutasuks õnnistuse Jumalalt .
58006008	Aga kui see kasvatab okaspõõsaid ja ohakaid , siis see hüljatakse ja on needmise äärel ; ja lõpuks see põletatakse .
58006009	Ent teie puhul , armsad , me oleme veendunud , et te olete paremas olukorras ja teil on olemas see , mis viib päästeni , kuigi me räägime niiviisi .
58006010	Sest Jumal ei ole ülekohtune , et ta unustaks ära teie töö ja armastuse , mida te olete osutanud tema nimele , kui olete teeninud pühasid ja veelgi teenite .
58006011	Aga me soovime , et igaüks teist näitaks üles samasugust töökust , nii et teie lootus oleks täiesti kindel kuni lõpuni ,
58006012	et te ei muutuks loiuks , vaid võtaksite eeskuju neist , kes usu ja kannatlikkuse kaudu pärivad tõotused .
58006013	Sest kui Jumal andis tõotuse Aabrahamile , siis vandus ta iseenese juures , kuna polnud kedagi suuremat , kelle juures ta oleks võinud vanduda ,
58006014	öeldes : ” Kindlasti õnnistan ma sind õnnistusega ja rohkendan sind rohkesti . ”
58006015	Ja pärast seda , kui Aabraham oli näidanud üles kannatlikkust , sai ta selle tõotuse .
58006016	Sest inimesed vannuvad kellegi endast suurema juures ja nende vanne teeb lõpu igasugusele vastuvaidlemisele , kuna see on neile seaduslik tagatis .
58006017	Samamoodi on Jumal , kui ta seadis eesmärgiks näidata tõotuse pärijatele veelgi selgemini oma nõu muutumatust , andnud kinnituseks vande ,
58006018	et need kaks muutumatut asja , milles Jumalal on võimatu valetada , oleksid meile , kes oleme põgenenud varjupaika , suureks julgustuseks , aidates meil haarata kinni meie ette seatud lootusest .
58006019	See lootus on meile otsekui hinge ankur , kindel ja tugev , ning ulatub sissepoole eesriide taha ,
58006020	kuhu on meie heaks eeljooksjana sisenenud Jeesus , kellest on saanud Melkisedeki sarnane ülempreester igaveseks ajaks .
58007001	Sest see Melkisedek , Saalemi kuningas , kõigekõrgema Jumala preester , kes kohtus Aabrahamiga , kui see tuli tagasi kuningaid maha löömast , ja õnnistas teda ,
58007002	ja kellele Aabraham eraldas kümnendiku kõigest , on ennekõike ” õiguse kuningas ” , nagu tema nime tõlgitakse , ja siis on ta ka Saalemi kuningas , see tähendab ” rahu kuningas ” .
58007003	Olles isata , emata , ilma sugupuuta , ilma päevade alguse ja elu lõputa , ent olles tehtud Jumala Poja sarnaseks , jääb ta preestriks alatiseks .
58007004	Vaadake siis , kui suur oli see mees , kellele patriarh Aabraham andis sõjasaagi parimast osast kümnendiku .
58007005	On tõsi , et neil Leevi poegade seast , kes saavad preestriameti , on Seaduse järgi käsk koguda kümnist rahvalt , see tähendab oma vendadelt , olgugi need lähtunud Aabrahami niuetest ;
58007006	ent see , kes ei olnud Leevi soost , võttis Aabrahamilt kümnist ja õnnistas teda , kellel olid tõotused .
58007007	Aga on vaieldamatu fakt , et väiksem saab õnnistuse suuremalt .
58007008	Ja ühel puhul saavad kümnist surelikud inimesed , aga teisel puhul see , kelle kohta on tunnistatud , et ta elab .
58007009	Ja kui ma tohin nii öelda , siis Aabrahami kaudu on kümnist maksnud isegi Leevi , kes kümnist saab ,
58007010	sest see oli alles oma esiisa niuetes , kui Melkisedek temaga kohtus .
58007011	Kui siis täiuslikkus oleks tõesti saavutatav leviitide preestriameti kaudu ( sest see kuulus Seaduse juurde , mis rahvale anti ) , miks oli siis veel vaja , et tõuseks teine preester , kes öeldakse olevat Melkisedeki sarnane ja mitte Aaroni sarnane ?
58007012	Sest kuna preestriametit muudetakse , toob see paratamatult kaasa ka seaduse muutmise .
58007013	Sest see , kelle kohta seda öeldakse , oli teisest suguharust , kust keegi pole olnud ametis altari juures .
58007014	Sest on päris selge , et meie Issand on võrsunud Juudast , suguharust , millega seoses Mooses ei rääkinud midagi preestritest .
58007015	Ja veelgi selgem on , et Melkisedeki sarnasena tõuseb teine preester ,
58007016	kes pole saanud selleks mitte käsu seaduse järgi , sõltuvalt lihast , vaid hävimatu elu väe kohaselt ,
58007017	sest tunnistuseks on öeldud : ” Sina oled igavesti Melkisedeki sarnane preester . ”
58007018	Muidugi jäetakse endine käsk siis kõrvale , kuna see on nõrk ja kasutu .
58007019	Sest Seadus ei teinud midagi täiuslikuks , ent seda tegi asemele toodud parem lootus , mille kaudu me tuleme Jumala ligi .
58007020	Ja niivõrd kui see ei olnud ilma kinnitava vandeta
58007021	— sest on tõesti neid , kes on saanud preestriteks ilma kinnitava vandeta , kuid on üks , kes on saanud preestriks vandega , mille andis Tema , kes ta kohta ütles : ” Jehoova on vandunud ( ja ta ei kahetse seda ) : ’ Sina oled preester igavesti ’ ” — ,
58007022	samavõrd on ka Jeesus saanud selleks , kes on antud parema lepingu pandiks .
58007023	Lisaks on pidanud paljud üksteise järel preestriteks saama , sest surm pole lasknud neil sellesse ametisse jääda ,
58007024	aga kuna tema jääb elama igavesti , pole tal preestriametis ühtki järeltulijat .
58007025	Seepärast on ta ka suuteline täielikult päästma need , kes tema kaudu Jumala juurde tulevad , sest ta on alati elus , et nende eest kosta .
58007026	Sest just niisugune ülempreester oligi meile kohane : lojaalne , valskuseta , rüvetamata , eraldatud patustest ja saanud kõrgemaks kui taevad .
58007027	Temal ei ole tarvis nagu neil ülempreestritel iga päev esmalt enda pattude ja seejärel rahva omade eest ohvreid tuua ( sest ta tegi seda ühe korra ja alatiseks , kui ohverdas iseenda ) ;
58007028	sest Seadus määrab ülempreestriteks inimesi , kellel on nõrkusi , kuid vande sõna , mis tuli pärast Seadust , määrab selleks Poja , kes on tehtud täiuslikuks igaveseks .
58008001	Siin arutatavate asjade peamine mõte on aga see : meil ongi selline ülempreester , ja ta on istunud Majesteedi trooni paremale poole taevas ,
58008002	ta on teenija pühas paigas ja tõelises telgis , mille on püstitanud Jehoova ja mitte inimene .
58008003	Sest iga ülempreester määratakse ohverdama ande ja ohvreid ; seetõttu oli tingimata vajalik , et temalgi oleks midagi ohverdada .
58008004	Kui ta nüüd oleks maa peal , ei oleks ta preester , kuna siin on olemas mehed , kes Seaduse järgi ande ohverdavad ,
58008005	kuid osalevad pühas teenistuses , mis on kõigest taevaste asjade võrdkuju ja vari ; nii nagu ka Mooses sai telki valmistama asudes Jumalalt käsu : ” Vaata , et sa teed kõik selle eeskuju järgi , mida sulle mäel näidati . ”
58008006	Ent Jeesus on nüüd saanud ülevama teenistuse , nii et ta on ka vahemees samavõrra paremale lepingule , mis on seaduslikult rajatud parematele tõotustele .
58008007	Sest kui see esimene leping oleks olnud veatu , siis ei oleks otsitud kohta teisele ;
58008008	sest ta laidab rahvast , öeldes : ” ’ Vaata , päevad tulevad , ’ ütleb Jehoova , ’ ja ma sõlmin Iisraeli kojaga ja Juuda kojaga uue lepingu ;
58008009	mitte selle lepingu sarnase , mille ma tegin nende esiisadega sel päeval , kui ma võtsin neil käest kinni , et tuua nad välja Egiptusemaalt , sest nad ei täitnud minu lepingut , nii et ma lõpetasin nende eest hoolitsemise , ’ ütleb Jehoova . ”
58008010	” ’ Sest see on leping , mille ma sõlmin Iisraeli kojaga pärast neid päevi , ’ ütleb Jehoova . ’ Ma panen oma seadused nende mõistusesse ja kirjutan need nende südamesse . Ja mina saan nende Jumalaks ja nemad saavad minu rahvaks .
58008011	Ja kunagi enam ei õpeta neist ükski oma kaaskodanikku ega ükski oma venda , öeldes : ” Tunne Jehoovat ! ” Sest nad kõik tunnevad mind , kõige väiksemast kõige suuremani .
58008012	Sest ma olen halastav nende ülekohtuste tegude suhtes ja ma ei tuleta enam kunagi meelde nende patte ’ . ”
58008013	Rääkides ” uuest lepingust ” , on ta tunnistanud eelmise aegunuks . Kuid see , mis on tunnistatud aegunuks ja vananeb , kaob üsna pea .
58009001	Eelmise lepinguga kaasnesid ju ettekirjutused püha teenistuse kohta ja maine püha paik .
58009002	Sinna oli ehitatud telgi esimene ruum , kus olid lambijalg ja ka laud ning väljapandud leivad ; ja seda nimetatakse ” pühaks paigaks ” .
58009003	Aga teise eesriide taga oli telgiruum , mida nimetatakse ” kõige pühamaks paigaks ” .
58009004	Selle juurde kuulusid kullast suitsutuspann ja üleni kullaga kaetud lepingulaegas , milles olid kuldnõu mannaga ja Aaroni kepp , mis oli punga läinud , ning lepingutahvlid ;
58009005	aga selle peal olid aulised keerubid lepituskaant varjamas . Kuid praegu pole aeg sellest kõigest üksikasjalikult rääkida .
58009006	Pärast seda , kui see kõik niimoodi valmis ehitati , on preestrid käinud alatasa esimeses telgiruumis , et täita püha teenistusega seotud kohustusi ;
58009007	kuid teise ruumi läheb ainult ülempreester korra aastas , ja mitte ilma vereta , mille ta ohverdab iseenda eest ja rahva teadmatusest tehtud pattude eest .
58009008	Nii teeb püha vaim selgeks , et tee pühasse paika polnud veel avatud sel ajal , kui esimene telk oli alles olemas .
58009009	Seesama telk on piltlik näide määratud ajaks , mis on nüüd käes , ja sellele vastavalt ohverdatakse nii ande kui ka ohvreid . Kuid need ei suuda teha pühas teenistuses osalevat inimest südametunnistuse poolest täiuslikuks ,
58009010	vaid on seotud üksnes toitude ja jookide ja mitmesuguste ristimistega . Need olid seadusnõuded , mis käisid liha kohta ja pidid kehtima kuni määratud ajani , mil asjad korda seatakse .
58009011	Ent kui Kristus tuli nende meile osakssaanud heade asjade ülempreestrina , suurema ja täiuslikuma telgi kaudu , mis pole kätega tehtud , see tähendab , ei ole selle loodu osa ,
58009012	siis läks ta pühasse paika , kuid mitte kitsede ega noorte pullide verega , vaid omaenda verega , ühe korra ja alatiseks , ning saavutas meile igavese vabastuse .
58009013	Sest kui kitsede ja pullide veri ning noore lehma tuhk , mida piserdatakse nende peale , kes on rüvetunud , pühitseb liha niivõrd , et see saab puhtaks ,
58009014	siis kui palju enam Kristuse veri , tema , kes ohverdas end igavese vaimu läbi veatuna Jumalale , puhastab meie südametunnistuse surnud tegudest , et me võiksime osaleda elava Jumala pühas teenistuses !
58009015	Sellepärast ongi ta uue lepingu vahemees , et kutsutud võiksid saada tõotuse igavese pärandi kohta , kuna tema surm on toonud neile lunastuse alusel vabastuse eelmise lepingu aegsetest üleastumistest .
58009016	Sest kus on olemas leping , seal on vaja , et lepingu sõlminud inimene sureks .
58009017	Sest lepingu teeb kehtivaks ohvrite surm , kuna see pole jõus sel ajal , kui lepingu sõlminud inimene elab .
58009018	Seetõttu ei seatud ka eelmist lepingut sisse ilma vereta .
58009019	Sest kui Mooses oli kõik Seaduse käsud kogu rahvale teada andnud , võttis ta noorte pullide ja kitsede vere koos veega ning erepunase villa ja iisopi ja piserdas nii raamatut ennast kui ka kogu rahvast ,
58009020	öeldes : ” See on selle lepingu veri , mida Jumal on käskinud teil täita . ”
58009021	Samuti piserdas ta verd telgi ja kõigi teenistuses kasutatavate anumate peale .
58009022	Jah , Seaduse järgi puhastatakse peaaegu kõik verega , ja ilma verd valamata ei toimu andeksandmist .
58009023	Seepärast oli vaja taevaste asjade võrdkujusid niiviisi puhastada , taevasi asju endid aga puhastatakse paremate ohvritega kui need ohvrid .
58009024	Sest Kristus ei läinud mitte kätega tehtud pühasse paika , mis on tõelisuse koopia , vaid taevasse endasse , et ilmuda nüüd Jumala palge ette meie heaks .
58009025	Samuti mitte selleks , et end sageli ohverdada , nagu ülempreester läheb aastast aastasse pühasse paika verega , mis pole tema enda oma .
58009026	Muidu oleks ta pidanud alates maailma rajamisest sageli kannatama . Kuid nüüd on ta ilmunud ajastute lõpulejõudmise ajal üks kord ja alatiseks , et ennast ohvriks tuues kõrvaldada patt .
58009027	Ja nii nagu inimestel tuleb surra ainult üks kord , aga pärast seda on kohtumõistmine ,
58009028	nii ohverdati ka Kristus üks kord ja alatiseks , et ta võtaks enda kanda paljude patud ; ning kui ta teist korda ilmub , siis mitte enam patu pärast , vaid neile , kes ootavad teda pikisilmi päästeks .
58010001	Sest kuna Seadus on ainult tulevaste heade asjade vari , mitte aga nende tõeline olemus , siis ei saa inimesed iialgi nendesamade ohvritega , mida nad aastast aastasse jätkuvalt ohverdavad , teha täiuslikuks neid , kes Jumala ligi tulevad .
58010002	Kas muidu poleks ohvrite toomine lõppenud , kuna need , kes osalevad pühas teenistuses , oleksid saanud puhtaks ühe korraga ja alatiseks ega oleks enam oma pattudest teadlikud ?
58010003	Vastupidi , nende ohvritega tuletatakse aastast aastasse patte meelde ,
58010004	sest on võimatu , et pullide ja kitsede veri patud ära võtaks .
58010005	Seepärast ütleb ta maailma tulles : ” ’ Ohvrit ega ohvriandi sa ei tahtnud , aga sa valmistasid mulle keha .
58010006	Sa ei kiitnud heaks täielikke põletusohvreid ega patuohvreid . ’
58010007	Siis ma ütlesin : ’ Vaata ! Ma olen tulnud ( rullraamatus on minust kirjutatud ) täitma su tahet , oo Jumal ’ . ”
58010008	Olles esmalt öelnud : ” Sa ei tahtnud ega kiitnud heaks ohvreid ega ohvriande ega täielikke põletusohvreid ega patuohvreid ” — mida Seaduse järgi ohverdatakse — ,
58010009	ütleb ta tegelikult pärast seda : ” Vaata ! Ma olen tulnud täitma su tahet . ” Ta kõrvaldab esimese , et panna kehtima teine .
58010010	Sellesama ” tahte ” kohaselt on meid Jeesus Kristuse keha ohverdamise kaudu pühitsetud ühe korraga alatiseks .
58010011	Samuti asub iga preester päevast päeva oma kohale , et osaleda teenistuses ja ohverdada sageli ühtesid ja samu ohvreid , sest need ei suuda kunagi patte täiesti ära võtta .
58010012	Aga tema tõi pattude eest ühe ohvri alatiseks ja istus Jumala paremale käele ,
58010013	oodates sellest ajast peale , kuni tema vaenlased pannakse pingiks tema jalgadele .
58010014	Sest ühe ohvriga on ta teinud alatiseks täiuslikuks need , keda pühitsetakse .
58010015	Lisaks annab meile tunnistust ka püha vaim , sest pärast seda , kui see on öelnud :
58010016	” ’ See on leping , mille ma sõlmin nendega pärast neid päevi , ’ ütleb Jehoova . ’ Ma panen oma seadused nende südamesse ja kirjutan need nende mõistusesse ’ ” ,
58010017	ütleb see hiljem : ” Ja ma ei tuleta enam kunagi meelde nende patte ega seadusetuid tegusid . ”
58010018	Kus need on andeks antud , seal pole enam vaja ohvrit patu eest .
58010019	Seepärast , vennad , kuna meil on julgus siseneda pühasse paika Jeesuse vere kaudu , kasutades teed ,
58010020	mille ta on avanud meile kui uue ja elava tee läbi eesriide , see tähendab , läbi oma liha ,
58010021	ja kuna meil on suur preester Jumala koja üle ,
58010022	siis tulgem ligi siira südamega , täie kindlustundega , mille annab usk , olles südame poolest piserdamisega puhastatud halvast südametunnistusest ja keha poolest pestud puhta veega .
58010023	Hoidkem kõvasti kinni oma lootuse avalikust tunnistamisest , ilma et kõiguksime , sest ustav on see , kes on tõotanud .
58010024	Ja mõtelgem üksteise peale , et ergutada üksteist armastusele ja headele tegudele ,
58010025	ning ärgem jätkem unarusse oma kooskäimisi , nagu mõnel on kombeks , vaid julgustagem üksteist , ja seda enam , et te näete seda päeva lähenemas .
58010026	Sest kui me tahtlikult aina pattu teeme , pärast seda kui oleme tõde täpselt tundma õppinud , siis ei jää pattude eest enam ühtki ohvrit ,
58010027	vaid mingi hirmus kohtumõistmise ootus ja tuline kiivus , mis on valmis vastupanijad ära neelama .
58010028	Igaüks , kes pole hoolinud Moosese seadusest , sureb armuta kahe või kolme tunnistaja ütluse peale .
58010029	Kui palju karmimat karistust väärib siis see , kas te ei arva , kes on Jumala Poja jalge alla tallanud ja on pidanud millekski tavaliseks lepinguverd , millega teda on pühitsetud , ja on põlastavalt teotanud ärateenimata helduse vaimu ?
58010030	Sest me teame , et Jumal ütles : ” Kättemaks on minu päralt ; mina tasun kätte ” , ja taas : ” Jehoova mõistab kohut oma rahva üle . ”
58010031	Hirmus on langeda elava Jumala kätte .
58010032	Ent tuletage meelde endisi päevi , kui te , olles valgustatud , olite vastupidavad suures võitluses kannatuste all :
58010033	kord said teile nagu teatris avalikult osaks solvangud ja raskused , kord jälle saite nende kaaslasteks , kes selliseid asju kogesid .
58010034	Sest te nii tundsite kaasa neile , kes olid vangis , kui ka leppisite rõõmsalt oma vara röövimisega , teades , et teil on olemas parem ja püsiv varandus .
58010035	Seepärast ärge loobuge oma rääkimisjulgusest , mis saab suure tasu .
58010036	Sest teil on vaja vastupidavust , et te , olles täitnud Jumala tahet , saaksite kätte tõotatu .
58010037	Sest veel ” väga natuke aega ” , ja ” saabub see , kes on tulemas , ja ta ei viivita ” .
58010038	” Aga minu ees õige saab elu usu tõttu ” , ja ” kui ta tõmbub tagasi , siis ei ole mu hingel temast head meelt ” .
58010039	Ent meie ei ole sellised , kes tõmbuvad tagasi hävinguks , vaid sellised , kes usuvad oma hinge elus hoidmiseks .
58011001	Usk on kindlal alusel põhinev ootus loodetava suhtes , ilmselge tõendus tegelike asjade kohta , ehkki neid pole näha .
58011002	Sest selle kaudu said vanal ajal elanud mehed enda kohta tunnistuse .
58011003	Usu tõttu me mõistame , et ajastud seati paika Jumala sõna läbi , nii et nähtav on tulnud esile nähtamatust .
58011004	Usu tõttu tõi Aabel Jumalale väärtuslikuma ohvri kui Kain , ja usu kaudu sai ta enda kohta tunnistuse , et ta on õige , kui Jumal andis tunnistuse tema andide kohta , ja selle kaudu räägib ta ikka veel , kuigi ta suri .
58011005	Usu tõttu viidi Eenok ära , et ta ei näeks surma , ja teda ei leitud kuskilt , kuna Jumal oli ta ära viinud ; sest enne äraviimist sai ta tunnistuse , et ta on olnud Jumalale meelepärane .
58011006	Pealegi on ilma usuta võimatu talle meelepärane olla , sest kes Jumala juurde tuleb , peab uskuma , et ta on olemas ja et ta annab tasu neile , kes teda tõsimeeli otsivad .
58011007	Usu tõttu ilmutas Noa jumalakartust ja ehitas oma pere päästmiseks laeva , olles saanud Jumalalt hoiatuse selle kohta , mida polnud veel näha ; ja selle usu kaudu mõistis ta hukka maailma ning sai usust tuleneva õiguse pärijaks .
58011008	Usu tõttu kuuletus Aabraham , kui teda kutsuti , minnes paika , mille ta pidi saama pärandiks ; ja ta läks välja , kuigi ta ei teadnud , kuhu ta läheb .
58011009	Usu tõttu jäi ta muulasena tõotatud maale otsekui võõrale maale ning elas telkides koos Iisaki ja Jaakobiga , kes olid sellesama tõotuse kaaspärijad .
58011010	Sest ta ootas linna , millel on tõelised alused ning mille ehitaja ja valmistaja on Jumal .
58011011	Usu tõttu sai ka Saara jõu , et temas eostuks seeme , kuigi ta oli juba sellest east väljas , sest ta pidas ustavaks teda , kes oli tõotuse andnud .
58011012	Niisamuti sündis ühest mehest , kes oli sama hästi kui surnud , lapsi nii suurel hulgal nagu tähti taevas ja nagu liivateri mere ääres , loendamatult palju .
58011013	Usus need kõik surid , saamata siiski kätte , mida oli tõotatud , vaid nägid seda kaugelt ja tervitasid seda ning tunnistasid avalikult , et nad on võõrad ja ajutised elanikud sellel maal .
58011014	Sest need , kes niiviisi räägivad , tõendavad , et nad otsivad tõsimeeli paika , mis oleks nende oma .
58011015	Kui nad aga oleksid aina meenutanud seda paika , kust nad olid lahkunud , siis oleks neil olnud ju võimalus tagasi pöörduda .
58011016	Ent nüüd pürgivad nad parema paiga poole , selle poole , mis kuulub taevale . Seetõttu pole Jumalal nende pärast häbi , kui nad hüüavad teda appi kui oma Jumalat , sest ta on valmistanud neile linna .
58011017	Usu tõttu Aabraham sama hästi kui ohverdas Iisaki , kui ta proovile pandi , ja tema , kes oli tõotused rõõmuga vastu võtnud , üritas ohverdada oma ainsat poega ,
58011018	ehkki talle oli öeldud : ” ’ Sinu seemneks ’ nimetatakse teda , kes tuleb Iisaki kaudu . ”
58011019	Aga ta arvestas sellega , et Jumal suudab tema isegi surmast üles äratada ; ja sealt ta tema tagasi saigi , millel on piltlik tähendus .
58011020	Usu tõttu õnnistas ka Iisak Jaakobit ja Eesavit seoses tulevaste asjadega .
58011021	Usu tõttu õnnistas Jaakob , kui oli suremas , kumbagi Joosepi poega ja kummardas Jumalat , toetudes oma kepiotsa najale .
58011022	Usu tõttu mainis Joosep oma elu lõpul Iisraeli poegade väljumist Egiptusest ning andis käsu oma luude kohta .
58011023	Usu tõttu varjasid vanemad Moosest kolm kuud pärast tema sündi , sest nad nägid , et see väike laps on ilus , ja nad ei kartnud kuninga korraldust .
58011024	Usu tõttu keeldus Mooses suureks saades laskmast nimetada ennast vaarao tütre pojaks ,
58011025	tehes valiku lasta end koos Jumala rahvaga pigem halvasti kohelda kui tunda ajutist naudingut patust ,
58011026	kuna ta pidas endale võituna osaks saavat halvakspanu suuremaks rikkuseks kui Egiptuse aardeid ; sest ta vaatas keskendunult tasu poole .
58011027	Usu tõttu lahkus ta Egiptusest , ent mitte kartes kuninga viha , sest ta jäi kindlaks , otsekui nähes Teda , kes on nähtamatu .
58011028	Usu tõttu oli ta korraldanud paasapüha pidamise ja verega piserdamise , et hukkaja ei puutuks nende esmasündinuid .
58011029	Usu tõttu läksid nad Punasest merest läbi nagu kuiva maad mööda , aga egiptlased , kes söandasid sedasama teha , uppusid .
58011030	Usu tõttu varisesid kokku Jeeriko müürid , pärast seda kui neid oli seitse päeva piiratud .
58011031	Usu tõttu ei hukkunud prostituut Raahab koos nendega , kes tegutsesid sõnakuulmatult , sest ta võttis salakuulajad rahumeelselt vastu .
58011032	Ja mida ma veel ütleksin ? Mul ei jätkuks ju aega , et jutustada Gideonist , Baarakist , Simsonist , Jeftast , Taavetist , samuti Saamuelist ja teistest prohvetitest ,
58011033	kes usu abil alistasid lahingus kuningriike , tegutsesid õiguse heaks , said tõotused , sulgesid lõvide suud ,
58011034	summutasid tule jõu , pääsesid mõõgatera eest , tehti nõrkusest vägevaks , said vapraks sõjas , lõid põgenema võõramaalaste sõjaväed .
58011035	Naised said tagasi oma surnud ülestõusmise kaudu ; aga teisi piinati , sest nad ei nõustunud mingi lunahinna eest vabastusega , et nad võiksid saada parema ülestõusmise .
58011036	Teiste katsumuseks olid jälle mõnitamised ja piitsutamised , ja enamgi veel , ahelad ja vanglad .
58011037	Neid visati kividega , neid pandi proovile , neid saeti lõhki , nad surid mõõgaga tapetuina , nad käisid ringi lambanahkades ja kitsenahkades , olles puuduses , raskustes , halvasti koheldud ;
58011038	ja maailm polnud neid väärt . Nad ekslesid kõrbetes ja mägedes ja koobastes ja maaõõnsustes .
58011039	Ja ehkki kõik need said oma usu tõttu enda kohta tunnistuse , ei saanud nad ometigi kätte seda , mis oli tõotatud ,
58011040	sest Jumal nägi ette meie jaoks midagi paremat , et neid ei tehtaks täiuslikuks ilma meieta .
58012001	Niisiis , kuna meie ümber on nii suur pilv tunnistajaid , siis heitkem meiegi endalt ära kõik , mis meid koormab , ja see patt , millesse me kergesti takerdume , ning jookskem vastupidavalt meie ette seatud võidujooksu ,
58012002	vaadates keskendunult meie usu Teerajajat ja Täiustajat Jeesust . Ta pidas piinapostil vastu tema ette seatud rõõmu pärast ega hoolinud häbist , ja on istunud Jumala trooni paremale poole .
58012003	Tõesti , mõtelge hoolega tema peale , kes on talunud selliseid vaenulikke sõnu patustelt , mida need on iseendale kahju tehes rääkinud , et te ei väsiks ega annaks alla oma hinges .
58012004	Selle patuga võitlust pidades ei ole te veel vereni vastu pannud ,
58012005	vaid olete täiesti unustanud manitsuse , mis ütleb teile kui poegadele : ” Mu poeg , ära põlga seda , kui Jehoova sind distsiplineerib , ja ära anna alla , kui ta sind noomib ;
58012006	sest keda Jehoova armastab , seda ta distsiplineerib ; õigupoolest piitsutab ta igaüht , kelle ta pojana vastu võtab . ”
58012007	Kui te peate vastu , on see teile distsiplineerimiseks . Jumal kohtleb teid kui poegi . Sest mis poeg see on , keda isa ei distsiplineeri ?
58012008	Aga kui teid ei ole distsiplineeritud , mida kõik on kogenud , siis olete tegelikult vallaslapsed , mitte pojad .
58012009	Pealegi olid meil lihased isad , kes meid distsiplineerisid , ja me pidasime neist lugu . Kas me ei peaks siis palju rohkem alluma oma vaimse elu Isale ja elama ?
58012010	Sest nemad on meid mõned päevad distsiplineerinud oma heaksarvamise järgi , aga tema teeb seda meie kasuks , et saaksime osa tema pühadusest .
58012011	On tõsi , et ükski distsiplineerimine ei tundu selle ajal olevat rõõmuks , vaid on kurvastuseks , kuid hiljem toob see neis , keda selle abil on õpetatud , esile rahumeelse vilja , nimelt õigluse .
58012012	Seepärast ajage sirgu lõdvad käed ja jõuetud põlved
58012013	ning tehke sirgeks rajad oma jalgadele , et mis on lombakas , ei läheks liigesest välja , vaid saaks pigem terveks .
58012014	Taotlege rahu kõigi inimestega ja pühadust , ilma milleta ei saa keegi näha Issandat ,
58012015	jälgides hoolega , et keegi ei jääks ilma Jumala ärateenimata heldusest ; et ükski mürgine juur ei tärkaks ega põhjustaks häda ja et paljud selle läbi ei rüvetuks ;
58012016	et keegi ei oleks hooraja ega selline , kes ei hinda pühi asju , nagu Eesav , kes andis ühe eine eest ära oma esmasünniõiguse .
58012017	Te ju teate , et hiljemgi , kui ta tahtis pärida õnnistust , jäeti ta kõrvale , sest ehkki ta püüdis tungivalt ja pisaratega kutsuda esile meelemuutust , ei saavutanud ta seda .
58012018	Sest te ei ole tulnud selle mäe juurde , mida saab käega katsuda ja mis on tulega põlema süüdatud , ega tumeda pilve ja pilkase pimeduse ja maru juurde ,
58012019	ega pasunaheli ja sõnade hääle juurde , mida kuuldes inimesed anusid , et neile ei räägitaks enam ühtegi sõna .
58012020	Sest nad ei suutnud taluda seda käsku : ” Ja kui mõni loom mäge puudutab , tuleb ta kividega surnuks visata . ”
58012021	Ja see vaatepilt oli nii hirmuäratav , et Mooses ütles : ” Ma tunnen hirmu ja värisen . ”
58012022	Ent te olete tulnud Siioni mäe juurde ja elava Jumala linna , taevase Jeruusalemma juurde ja inglite müriaadide juurde ,
58012023	kes kõik on kokku tulnud , ja esmasündinute koguduse juurde , kes on taevasse kirja pandud , ja Jumala , kõikide Kohtumõistja juurde ja täiuslikuks tehtud õigete vaimse elu juurde
58012024	ja Jeesuse , uue lepingu vahemehe juurde ja piserdamisvere juurde , mis räägib paremini kui Aabeli veri .
58012025	Vaadake , et te ei keeldu kuulamast teda , kes räägib . Sest kui ei pääsenud pakku need , kes keeldusid kuulamast teda , kes andis edasi Jumala hoiatuse maa peal , siis kui palju enam ei saa pääseda meie , kui pöördume ära temast , kes räägib taevast .
58012026	Tol ajal raputas tema hääl maad , aga nüüd on ta tõotanud : ” Veel üks kord panen ma rappuma mitte üksnes maa , vaid ka taeva . ”
58012027	Aga väljend ” veel üks kord ” tähendab , et kõrvaldatakse see , mida saab kõigutada , nimelt see , mis on tehtud , et see , mida ei saa kõigutada , jääks püsima .
58012028	Seepärast , kuna meile antakse kuningriik , mida ei saa kõigutada , siis jäägu meie peale ärateenimata heldus , mille kaudu me võime osaleda Jumala pühas teenistuses talle meelepärasel viisil jumalakartuse ja aukartusega .
58012029	Sest meie Jumal on ka hävitav tuli .
58013001	Teie vennalik armastus jäägu püsima .
58013002	Ärge unustage külalislahkust , sest selle kaudu on mõned endalegi teadmata võõrustanud ingleid .
58013003	Pidage meeles neid , kes on vangiahelais , otsekui oleksite aheldatud koos nendega , ja neid , keda halvasti koheldakse , kuna ka te ise olete alles kehas .
58013004	Kõik hoidku abielu au sees ja abieluvoodi olgu rüvetamata , sest Jumal mõistab kohut hoorajate ja abielurikkujate üle .
58013005	Teie eluviis olgu rahaarmastuseta , samuti olge rahul sellega , mis teil on . Sest tema on öelnud : ” Kindlasti ei jäta ma sind maha ega hülga sind mingil juhul . ”
58013006	Niisiis võime olla täiesti julged ja öelda : ” Jehoova on mu abimees , mul pole midagi karta . Mida võib inimene mulle teha ? ”
58013007	Pidage meeles neid , kes on teie seas eestvedajad , kes on rääkinud teile Jumala sõna ; ja jälgides hoolega , milliseid tulemusi annab nende käitumine , võtke eeskujuks nende usku .
58013008	Jeesus Kristus on seesama — eile ja täna ja igavesti .
58013009	Ärge laske end kaasa kiskuda mitmesugustel ja võõrastel õpetustel , sest südamele on hea saada kinnitatud ärateenimata heldusega , mitte aga toitudega , mis pole toonud kasu neile , kes neid kohatult tähtsaks peavad .
58013010	Meil on altar , millelt pole õigust süüa neil , kes osalevad telgis pühas teenistuses .
58013011	Sest nende loomade kehad , kelle vere ülempreester patu pärast pühasse paika viib , põletatakse ära väljaspool telklaagrit .
58013012	Seepärast kannatas ka Jeesus väljaspool väravat , et pühitseda rahvast omaenda verega .
58013013	Mingem siis tema juurde väljapoole telklaagrit , taludes samasugust halvakspanu nagu temagi ,
58013014	sest meil pole siin jäävat linna , vaid me otsime tõsimeeli tulevast .
58013015	Toogem tema kaudu alati Jumalale kiitusohvrit , see tähendab nende huulte vilja , mis tunnistavad avalikult tema nime .
58013016	Lisaks ärge unustage head teha ja jagada teistega seda , mis teil on , sest sellised ohvrid on Jumalale meelepärased .
58013017	Olge kuulekad neile , kes on teie seas eestvedajad , ja alluge neile , sest nad valvavad teie hingi nagu need , kellel tuleb aru anda ; et nad teeksid seda rõõmuga ja mitte ohates , sest see tooks teile kahju .
58013018	Palvetage jätkuvalt meie eest , sest me oleme kindlad , et meil on aus südametunnistus , kuna me soovime kõiges käituda ausalt .
58013019	Aga eriti manitsen ma teid tegema seda selleks , et mind teile rutem tagasi antaks .
58013020	Aga rahu Jumal , kes on toonud surmast üles meie Issanda Jeesuse , kellel oli igavese lepingu veri ja kes on lammaste suur karjane ,
58013021	varustagu teid kõige heaga täitma tema tahet , teostades meis Jeesus Kristuse kaudu seda , mis on tema silmis meelepärane ; temale olgu austus igavesest ajast igavesti . Aamen .
58013022	Ma manitsen teid nüüd , vennad , et te oleksite neid julgustussõnu lugedes kannatlikud , sest ma olen ju kirjutanud teile lühidalt .
58013023	Teadke , et meie vend Timoteos on vabaks lastud . Kui ta peatselt saabub , tulen ma koos temaga teid vaatama .
58013024	Tervitage minu poolt kõiki , kes on teie seas eestvedajad , ja kõiki pühasid . Need , kes on Itaalias , saadavad teile tervitusi .
58013025	Ärateenimata heldus olgu teie kõigiga !
59001001	Jaakobus , Jumala ja Issand Jeesus Kristuse ori , kaheteistkümnele hajali asuvale suguharule : Tervitusi !
59001002	Pidage seda üksnes rõõmuks , mu vennad , kui satute mitmesugustesse katsumustesse ,
59001003	kuna te ju teate , et läbiproovitud usk annab teile vastupidavust .
59001004	Aga laske vastupidavusel oma töö lõpuni teha , et oleksite täiuslikud ja igas suhtes veatud ega oleks teis millestki puudu .
59001005	Seega , kui kellelgi teist on puudu tarkusest , siis ta palugu aina Jumalat , sest tema annab kõigile heldelt , etteheiteid tegemata , ja siis antakse talle .
59001006	Aga ta palugu usus , ilma kahtlemata , sest kes kahtleb , on otsekui merelaine , mida tuul tõstab ja sinna-tänna pillutab .
59001007	Selline inimene ärgu ometi arvaku , et ta Jehoovalt midagi saab ;
59001008	ta on kõhklev mees , ebakindel kõigil oma teedel .
59001009	Alamrahva hulka kuuluv vend tundku rõõmu oma ülendusest ,
59001010	rikas aga oma alandusest , sest ta hävib nagu lille õis .
59001011	Sest päike tõuseb ja närtsitab oma kõrvetava kuumusega lille , nii et selle õis variseb maha ja ta ilu kaob . Nõnda närbub ka rikas mees oma eluteel .
59001012	Õnnelik on mees , kes peab katsumustes vastu , sest kui ta on heaks kiidetud , saab ta elupärja , mille Jehoova on tõotanud neile , kes teda armastavad .
59001013	Ärgu keegi katsumuse ajal öelgu : ” See katsumus on mulle Jumalalt . ” Sest Jumalat ei saa kurjaga proovile panna ja tema ise ei pane kedagi kurjaga proovile .
59001014	Pigem paneb igaühe proovile tema enda himu , mis teda ahvatleb ja peibutab .
59001015	Kui siis himu on viljastunud , toob ta ilmale patu ; ent patt , kui see on teoks tehtud , sünnitab surma .
59001016	Ärge eksige , mu armsad vennad .
59001017	Iga hea and ja iga täiuslik kingitus on ülalt , kuna see lähtub taevase valguse Isalt , kes pole muutlik nagu pöörduv vari .
59001018	Oma tahte kohaselt on ta meid sünnitanud tõe sõna kaudu , et oleksime üks uudseviljadest tema loodute hulgas .
59001019	Teadke seda , mu armsad vennad : iga inimene olgu nobe kuulama , pikaldane rääkima , pikaldane vihastuma ,
59001020	sest mehe viha ei saavuta seda , mis on õige Jumala silmis .
59001021	Siis heitke endast ära kõik saast ja see , mis on liiast — kurjus . Ja laske tasadusega endasse istutada sõna , mis võib päästa teie hinge .
59001022	Ent saage sellisteks , kes sõna järgi ka teevad , mitte ainult ei kuula , muidu te petate end ekslike arutlustega .
59001023	Sest kui keegi sõna kuuleb , aga selle järgi ei tee , siis sarnaneb ta mehega , kes vaatab oma nägu peeglist .
59001024	Ta vaatab ennast , läheb ära ja unustab kohe , milline ta on .
59001025	Aga kes vaatab teraselt vabaduse täiusliku seaduse sisse ja jääb selle juurde , pole mitte unustav kuulja , vaid on saanud tegutsejaks ; ta on õnnelik nõnda tehes .
59001026	Kui keegi peab ennast Jumala teenijaks , aga ei talitse oma keelt , siis ta petab iseenda südant ja tema jumalateenistus on tühine .
59001027	Puhas ja rikkumata jumalateenistus meie Jumala ja Isa silmis on selline : tuleb hoolitseda orbude ja lesknaiste eest nende raskustes ning hoida end maailmast määrdumata .
59002001	Mu vennad , kas see tõesti sobib kokku usuga meie aulisse Issandasse Jeesus Kristusesse , kui te käitute erapoolikult ?
59002002	Sest kui teie kogunemisele tuleb kuldsõrmuste ja uhkete riietega mees , kuid tuleb ka räpaste riietega vaene ,
59002003	ja teie vaatate soosivalt seda , kes on uhkelt riides , ning ütlete talle : ” Sina istu siia heale kohale ! ” , aga vaesele ütlete : ” Sina seisa püsti ! ” või ” Istu sinna , mu jalapingi kõrvale ! ” ,
59002004	kas te pole siis endi seas vahet teinud ja saanud kohtumõistjateks , kes langetavad alatuid otsuseid ?
59002005	Kuulge , mu armsad vennad ! Eks ole Jumal valinud need , kes maailma silmis on vaesed , saama rikkaks usus ja pärima kuningriiki , mille ta on tõotanud neile , kes teda armastavad ?
59002006	Teie aga olete vaest põlanud . Eks just rikkad rõhu teid ja vea teid kohtu ette ?
59002007	Eks just nemad teota seda üllast nime , millega teid nimetatakse ?
59002008	Kui te nüüd täidate kuninglikku seadust , mis on pühakirjas : ” Sa pead armastama oma ligimest nagu iseennast ” , siis teete hästi .
59002009	Kui te aga käitute edaspidigi erapoolikult , siis teete pattu , kuna see seadus tunnistab teid üleastujateks .
59002010	Sest kes peab kinni kogu Seadusest , kuid eksib ühes asjas , on eksinud kõigis asjus .
59002011	On ju see , kes ütles : ” Sa ei tohi abielu rikkuda ” , öelnud ka : ” Sa ei tohi mõrvata . ” Kui sa küll ei riku abielu , aga mõrvad kellegi , oled sa seaduserikkuja .
59002012	Rääkige ja tegutsege siis ikka nii nagu need , kelle üle kord mõistetakse kohut vaba rahva seaduse järgi .
59002013	Sest kohus on halastamatu sellele , kes ei osuta halastust . Halastus võidutseb kohtumõistmise üle .
59002014	Mis kasu on sellest , mu vennad , kui keegi ütleb endal usku olevat , aga tegusid temal ei ole ? Ega seesugune usk või teda päästa ?
59002015	Kui mõni vend või õde on alasti ja kui neil napib igapäevast toitu
59002016	ja keegi teist ütleb neile : ” Minge rahus , ärge külmetage , sööge kõhud täis ! ” , aga te ei anna neile ihu jaoks hädavajalikku , mis kasu sellest siis on ?
59002017	Niisamuti usk , kui tal pole tegusid , on sisuliselt surnud .
59002018	Siiski võib keegi öelda : ” Sinul on usk ja minul on teod . ” Näita mulle oma usku lahus tegudest ja mina näitan sulle enda usku oma tegudega .
59002019	Sa ju usud , et on olemas vaid üks Jumal ? Väga hea . Deemonidki usuvad seda ja värisevad .
59002020	Ent kas tahad teada , oh tühine inimene , et usk lahus tegudest on kasutu ?
59002021	Eks Aabraham , meie isa , mõistetud õigeks tegude alusel , kui ta oli ohvrialtarile viinud oma poja Iisaki ?
59002022	Sa näed , et tema usk avaldus tegudes ja tegude kaudu sai tema usk täiuslikuks
59002023	ja täitus kirjakoht , mis ütleb : ” Aabraham uskus Jehoovasse ja see arvestati talle õiguseks ” , ning teda hakati nimetama ” Jehoova sõbraks ” .
59002024	Nagu näete , mõistetakse inimene õigeks tegude , mitte ainult usu alusel .
59002025	Ja eks ka prostituut Raahab mõistetud õigeks tegude alusel , kui ta oli käskjalad külalislahkelt vastu võtnud ja nad teist teed pidi ära saatnud ?
59002026	Jah , nagu keha ilma vaimuta on surnud , nii ka usk ilma tegudeta on surnud .
59003001	Ärgu saagu paljud teie seast õpetajateks , mu vennad , kuna te teate , et meie üle mõistetakse kohut rangemini .
59003002	Me kõik ju komistame tihti . Kui keegi kõnes ei komista , siis on ta täiuslik mees , kes võib talitseda kogu keha .
59003003	Kui paneme hobustele suurauad suhu , et nad oleksid meile kuulekad , siis juhime kogu nende keha .
59003004	Või vaata laevu : kuigi need on nii suured ja tugevate tuulte ajada , juhitakse neid üsna väikse tüüriga sinna , kuhu tüürimehele meeldib .
59003005	Nii on ka keel väike kehaliige , aga hoopleb suuresti . Vaata , kui väike tuli süütab põlema suure metsa !
59003006	Keel on samuti tuli . Keel on meie liikmete seas otsekui ülekohtune maailm , sest ta rüvetab kogu keha ja süütab põlema eluratta , nagu ta ise on süüdatud Gehennast .
59003007	Igasuguseid metsloomi ja linde ja roomajaid ja mereasukaid saavad inimesed taltsutada ja ongi taltsutanud .
59003008	Aga keelt ei suuda ükski inimene taltsutada . See on ohjeldamatu ja ohtlik , täis surmavat mürki .
59003009	Sellega me õnnistame Jehoovat , oma Isa , ja sellesamaga me neame inimesi , kes on loodud ” Jumala sarnaseks ” .
59003010	Samast suust lähtub õnnistus ja needus . Ei sobi , mu vennad , et see niimoodi edasi kestaks .
59003011	Ega siis samast allikast kee välja magedat ja kibedat vett ?
59003012	Mu vennad , ega viigipuu saa kanda oliive või viinapuu viigimarju ? Samuti ei saa soolane vesi muutuda magedaks .
59003013	Kes on teie seas tark ja arusaaja ? Tõendagu ta oma head eluviisi tegudega , ilmutades tasadust , mis on omane tarkusele .
59003014	Aga kui teie südames on kibedat kiivust ja riiakust , siis ärge hoobelge ega valetage tõe vastu .
59003015	See ei ole tarkus , mis lähtub ülalt , vaid maine , loomalik , deemonlik .
59003016	Sest kus on kiivust ja riiakust , seal on ka korratust ja kõike halba .
59003017	Ent ülalt lähtuv tarkus on kõigepealt puhas , siis rahumeelne , mõistlik , varmas kuuletuma , täis halastust ja häid vilju , erapooletu , mitte silmakirjalik .
59003018	Pealegi külvavad õigluse vilja seemet rahulikes oludes need , kes taotlevad rahu .
59004001	Kust on pärit sõjad ja kust tülid teie seas ? Kas mitte sealt , teie kehaliikmetes sõdivatest naudinguhimudest ?
59004002	Te himustate ja teil siiski pole . Te aina mõrvate ja ahnitsete ega saavuta midagi . Te muudkui tülitsete ja sõdite . Teil pole , sest te ei palu .
59004003	Te küll palute , aga ei saa , sest te palute valel eesmärgil : et rahuldada oma naudinguhimu .
59004004	Te abielurikkujad , eks te tea , et sõprus maailmaga on vaen Jumala vastu ? Kes tahab olla maailma sõber , teeb ennast Jumala vaenlaseks .
59004005	Või kas te arvate , et pühakiri ilmaaegu ütleb : ” Meisse asunud kadestama kalduv vaim ihaleb alatasa millegi järele ” ?
59004006	Ent ärateenimata heldus , mida tema osutab , on suurem . Seepärast öeldakse : ” Jumal on üleolevate vastu , kuid alandlikele ta osutab ärateenimata heldust . ”
59004007	Seepärast alistuge Jumalale . Ent Kuradile seiske vastu , siis ta põgeneb teie juurest .
59004008	Saage Jumalaga lähedaseks , ja tema saab teiega lähedaseks . Peske käed , te patused , ja puhastage südamed , te kõhklejad .
59004009	Kurvastuge , leinake ja nutke . Teie naer saagu leinaks ja teie rõõm meelehärmiks .
59004010	Alanduge Jehoova ees , siis ta ülendab teid .
59004011	Ärge rääkige enam üksteisest halba , vennad . Kes räägib halba oma vennast või mõistab kohut venna üle , räägib halba seadusest ja mõistab kohut seaduse üle . Kui sa aga mõistad kohut seaduse üle , siis pole sa seaduse täitja , vaid kohtumõistja .
59004012	Üks on seaduseandja ja kohtumõistja — tema , kes võib nii päästa kui ka hukata . Ent kes oled sina , et sa mõistad kohut ligimese üle ?
59004013	Kuulge nüüd , kes te ütlete : ” Täna või homme läheme sellesse linna , viibime seal ühe aasta , ajame äri ja saame kasu ” ,
59004014	kuigi te ei tea sedagi , milline on teie elu homme . Sest te olete udu , mis viivuks ilmub ja seejärel haihtub .
59004015	Selle asemel peaksite ütlema : ” Kui Jehoova tahab , siis me elame ja teeme seda või teist . ”
59004016	Teie aga olete uhked oma kavatsuste üle ja kiitlete nendega . Kõik selline uhkus on kurjast .
59004017	Seega , kui keegi teab , mida on õige teha , aga ei tee seda , siis on see talle patuks .
59005001	Kuulge nüüd , te rikkad ! Nutke ja uluge hädade pärast , mis teie peale on tulemas .
59005002	Teie rikkus on kõdunenud ja teie pealisriided koitanud .
59005003	Teie kuld ja hõbe on ära roostetanud ja nende rooste tunnistab teie vastu ning sööb liha teie luudelt . Otsekui tuld olete tagavaraks kogunud viimseil päevil .
59005004	Vaata , palk , mille te olete jätnud maksmata teie põldudel saaki koristanud töölistele , kisendab üha ja saagikoristajate appihüüded on jõudnud vägede Jehoova kõrvu .
59005005	Te olete elanud maa peal luksuses ja andunud meelelistele naudingutele . Te olete nuumanud oma südant tapapäeval .
59005006	Te olete hukka mõistnud , te olete mõrvanud õige . Kas ta ei pane teile vastu ?
59005007	Vennad , olge seepärast kannatlikud kuni Issanda juuresolekuni . Vaata , põllumees ootab maa kallist vilja ning on kannatlik , kuni ta saab varase ja hilise vihma .
59005008	Olge teiegi kannatlikud , teie süda olgu kindel , sest Issanda juuresolek on lähedale jõudnud .
59005009	Ärge ohake üksteise pärast , vennad , et teid hukka ei mõistetaks . Vaata , Kohtumõistja seisab ukse ees !
59005010	Vennad , võtke kurja kannatades ja kannatlikkust ilmutades eeskujuks prohvetid , kes on rääkinud Jehoova nimel .
59005011	Vaata , me nimetame õnnelikuks neid , kes on vastu pidanud . Te olete kuulnud Iiobi vastupidavusest ja näinud Jehoova antud lõpptulemust , et Jehoova osutab väga hella kiindumust ja on halastav .
59005012	Aga eelkõige , mu vennad , ärge enam vanduge ei taeva juures ega maa juures ja ärge andke mingit muud vannet , vaid teie ” jah ” olgu ” jah ” ning teie ” ei ” olgu ” ei ” , et teid hukka ei mõistetaks .
59005013	Kas keegi teist kannatab kurja ? Ta olgu püsiv palves . Kas keegi on heas tujus ? Ta laulgu tänulaule .
59005014	Kas keegi teist on haige ? Ta kutsugu enda juurde koguduse vanemad ja need palvetagu tema eest , võides teda õliga Jehoova nimel .
59005015	Usupalve teeb siis haiglase terveks ja Jehoova tõstab ta jalule . Ja kui ta on mingeid patte teinud , siis antakse talle andeks .
59005016	Seepärast tunnistage avameelselt oma patud üksteisele ja palvetage üksteise eest , et te saaksite terveks . Õige inimese anuval palvel on palju jõudu ja see võib palju korda saata .
59005017	Eelija oli samasuguste tunnetega inimene nagu meie , ent ta palvetas tungivalt , et ei sajaks vihma , ning seal maal ei sadanud vihma kolm aastat ja kuus kuud .
59005018	Siis ta palvetas uuesti ning taevas andis vihma ja maa hakkas jälle vilja kandma .
59005019	Mu vennad , kui keegi teist eksib ära tõest ja teine pöörab ta tagasi ,
59005020	siis teadke , et see , kes patuse eksiteelt tagasi pöörab , päästab tema hinge surmast ja katab kinni suure hulga patte .
60001001	Peetrus , Jeesus Kristuse apostel , Pontoses , Galaatias , Kapadookias , Aasias ja Bitüünias hajali asuvaile ajutistele elanikele , kes on valitud
60001002	Jumala , Isa , etteteadmist mööda vaimuga pühitsemise kaudu , et nad oleksid sõnakuulelikud ja piserdatud Jeesus Kristuse verega : Saagu teile rohkelt osaks ärateenimata heldust ja rahu !
60001003	Õnnistatud olgu meie Issanda Jeesus Kristuse Jumal ja Isa , kelle suure halastuse tõttu me oleme uuesti sündinud elavale lootusele Jeesus Kristuse ülestõusmise kaudu surmast ,
60001004	et saaksime kadumatu ja rüvetamatu ja hävimatu pärandi . Seda hoitakse taevas teile ,
60001005	keda kaitstakse Jumala väe abil usu kaudu päästeks , mis on valmis ilmsiks saama viimsel ajal .
60001006	Selle üle te olete väga rõõmsad , ehkki te praegu , kui nii peab olema , tunnete veidi aega kurbust mitmesuguste katsumuste pärast ,
60001007	et teie usk läbiproovituna — olles palju väärtuslikum kullast , mis hävib , kuigi seda tules proovitakse — leitaks olevat teile kiituseks ja hiilguseks ja auks Jeesus Kristuse ilmumisel .
60001008	Te pole teda kunagi näinud , kuid te armastate teda . Te ei näe teda praegugi , kuid siiski usute temasse ning tunnete ütlemata suurt ja ülevat rõõmu ,
60001009	saades kätte oma usu lõpptulemuse : oma hingede pääste .
60001010	Sedasama päästet on hoolega uurinud ja selle üle juurelnud prohvetid , kes kuulutasid ette teile mõeldud ärateenimata heldust .
60001011	Nad püüdsid välja uurida , millal saabub ja missugune on see aeg , millele seoses Kristusega osutas neis olev vaim , kui see andis juba ette tunnistust Kristuse kannatuste ja sellele järgnevate auliste sündmuste kohta .
60001012	Neile ilmutati , et mitte nende endi , vaid teie teenimiseks oli see , mis nüüd on teile teada antud nende kaudu , kes on kuulutanud teile head sõnumit püha vaimu abil , mida on taevast saadetud . Ja seda kõike soovivad väga inglidki mõista .
60001013	Seepärast pange oma meel tegutsemisvalmis , olge kõigiti kaine mõistusega ; lootke ärateenimata heldusele , mida teile osutatakse Jeesus Kristuse ilmumisel .
60001014	Otsekui kuulekad lapsed ärge enam laske end kujundada oma endistel himudel , mis teil olid teadmatuses olles ,
60001015	vaid sarnaselt Pühaga , kes teid on kutsunud , saage ka teie pühaks kogu oma eluviisis ,
60001016	sest on kirjutatud : ” Teil tuleb olla pühad , sest mina olen püha . ”
60001017	Ja et te hüüate appi Isa , kes mõistab kohut erapooletult igaühe tegude järgi , siis elage kartuses oma võõrsiloleku ajal .
60001018	Te ju teate , et teid pole millegi kaduvaga , nagu hõbeda või kullaga vabastatud viljatust eluviisist , mille te olete saanud oma esiisadelt pärimuse kaudu ,
60001019	vaid Kristuse enda kui veatu ja puhta talle kalli verega .
60001020	Tema tulek oli küll ette teada juba enne maailma rajamist , kuid ta sai avalikuks aegade lõpul teie pärast ,
60001021	kes olete tema kaudu hakanud uskuma Jumalasse , kes äratas ta surmast üles ja andis talle hiilguse , et teil võiks olla usk ja lootus Jumala peale .
60001022	Nüüd , kus te olete tõele kuuletudes puhastanud oma hinged ja seeläbi jõudnud silmakirjatsematu vennaliku kiindumuseni , armastage üksteist palavalt ja südamest .
60001023	Sest te olete uuesti sündinud kadumatust , mitte kaduvast seemnest , sõna kaudu , mille on andnud elav ja jääv Jumal .
60001024	Sest ” kõik liha on nagu rohi ja kogu selle hiilgus nagu rohu õieke . Rohi närbub ja õis variseb maha ,
60001025	aga Jehoova sõna püsib igavesti ” . Ja see ongi see ” sõna ” , mis teile hea sõnumina on kuulutatud .
60002001	Jätke siis maha kõik kurjus ja kõik valelikkus ja silmakirjalikkus ja kadetsemised ja igasugune haavav kõne
60002002	ning otsekui vastsündinud lapsukesed õppige himustama sõnas olevat rikkumata piima , et te selle kaudu võiksite kasvada päästeks ,
60002003	kui te olete maitsnud , et Issand on lahke .
60002004	Tulles tema kui elava kivi juurde — kelle inimesed küll kõrvale heitsid , ent kes Jumala silmis on äravalitud ja kallis — ,
60002005	ehitatakse teidki kui elavaid kive üles vaimseks kojaks , et te oleksite püha preesterkond ja ohverdaksite Jumalale meelepäraseid vaimseid ohvreid Jeesus Kristuse kaudu .
60002006	Seepärast öeldaksegi pühakirjas : ” Vaata , ma panen Siionisse valitud kivi , kalli nurgakivi , ja ükski , kes temasse usku üles näitab , ei pea mingil juhul pettuma . ”
60002007	Seega on ta kallis teile , kes usute ; aga neile , kes ei usu , ” on seesama kivi , mille ehitajad kõrvale heitsid , saanud peamiseks nurgakiviks ”
60002008	ning ” komistuskiviks ja pahameelekaljuks ” . Nad komistavad , sest ei kuuletu sõnale . Nad ongi selleks määratud .
60002009	Teie aga olete ” valitud sugu , kuninglik preesterkond , püha rahvas , eriliseks omandiks võetud rahvas , et te kuulutaksite kõikjal tema suurepäraseid omadusi ” , kes teid on kutsunud pimedusest välja oma imelise valguse kätte .
60002010	Sest oli aeg , mil te ei olnud rahvas , nüüd aga olete Jumala rahvas ; teie peale polnud halastatud , nüüd aga on teile halastatud .
60002011	Armsad , ma kutsun teid üles kui võõramaalasi ja ajutisi elanikke : hoiduge edaspidigi lihalikest himudest , mis sõdivad hinge vastu .
60002012	Käituge alati hästi rahvaste hulgas , et nad selles , mille pärast nad teist kui kurjategijaist halba räägivad , teie häid tegusid nähes tooksid Jumalale ülistust arunõudmise päeval .
60002013	Alluge Issanda pärast kogu inimeste loodud korrale : olgu kuningale kui ülemale
60002014	või võimukandjaile , keda tema on saatnud kurjategijaid karistama , aga heategijaid kiitma .
60002015	Sest Jumala tahe on , et te head tehes paneksite suu kinni mõistmatutel inimestel , kes räägivad asjatundmatut juttu .
60002016	Elage kui vabad inimesed , ent ärge kasutage oma vabadust kurjuse katteks , vaid olge kui Jumala orjad .
60002017	Austage igasuguseid inimesi , armastage kogu vennaskonda , kartke Jumalat , austage kuningat .
60002018	Majateenrid allugu kohase kartusega oma peremeestele , mitte ainult headele ja mõistlikele , vaid ka neile , kellele on raske meele järele olla .
60002019	Sest kui keegi talub vaeva ja kannatab ebaõiglaselt selle tõttu , et ta soovib olla Jumala ees puhta südametunnistusega , siis on see Talle meelepärane .
60002020	Sest mis väärtust on sellel , kui teid pekstakse patu pärast ja te selle välja kannatate ? Aga kui te kannatate head tehes ja peate vastu , siis on see Jumalale meelepärane .
60002021	Sellisele teele teid ongi kutsutud , kuna Kristus ise kannatas teie eest ja jättis teile eeskuju , et te käiksite hoolsalt tema jälgedes .
60002022	Ta ei teinud pattu ning tema suust ei leitud pettust .
60002023	Kui teda sõimati , ei sõimanud ta vastu . Kui ta kannatas , ei hakanud ta ähvardama , vaid usaldas end selle hoolde , kes mõistab kohut õiglaselt .
60002024	Tema kandis meie patud oma kehas postile , et me võiksime pattudest lahti saada ja elada õiglusele . Ja ” tema vermete tõttu te olete terveks saanud ” .
60002025	Sest te olite nagu eksinud lambad ; aga nüüd te olete naasnud oma hingede karjase ja ülevaataja juurde .
60003001	Samamoodi teie , naised , alluge oma meestele , et ka need , kes ei kuuletu sõnale , võidetaks usule ilma sõnadeta , naiste käitumisega ,
60003002	kui nad oma silmaga on näinud teie puhast ja sügavalt lugupidavat käitumist .
60003003	Teie ehteks ärgu olgu väline juuste palmitsemine ega kuldehete kandmine ega pealisriided ,
60003004	vaid hoopis sisemine isiksus , mille vaikne ja tasane vaim oma kadumatus ilus on Jumala silmis väga väärtuslik .
60003005	Sest samamoodi ehtisid end minevikus pühad naised , kes lootsid Jumalale ning allusid oma meestele ,
60003006	nii nagu Saara kuuletus Aabrahamile ja nimetas teda isandaks . Ja tema lapsed te olete , kui te head teete ega lase end millestki hirmutada .
60003007	Teie , mehed , elage samamoodi oma naistega targalt , osutades neile austust kui nõrgemale anumale , sest te olete ärateenimata eluanni kaaspärijad koos nendega , et teie palvetel poleks tõkkeid .
60003008	Viimaks , olge kõik üksmeelsed , osavõtlikud , näidake üles vennalikku kiindumust , hella kaastunnet , olge alandliku meelega ;
60003009	ärge tasuge halba halvaga ega sõimu sõimuga , vaid vastupidi , õnnistage , sest seda tegema on teid kutsutud , et te võiksite pärida õnnistuse .
60003010	Sest ” kes armastab elada ja näha häid päevi , see hoidku oma keelt halba kõnelemast ja huuli pettust rääkimast ,
60003011	ta pöördugu ära halvast ja tehku head , ta otsigu rahu ja taotlegu seda .
60003012	Sest Jehoova silmad on õigete peal ja tema kõrvad nende anumiste poole ; kuid Jehoova on nende vastu , kes teevad halba ” .
60003013	Jah , kes teeb teile kahju , kui teie teete innukalt head ?
60003014	Aga isegi kui peaksite seetõttu kannatama , et teete , mis on õige , olete õnnelikud . Ent ärge kartke seda , mida nemad kardavad , ja ärge sattuge ärevusse ,
60003015	vaid pidage Kristust kui Issandat pühaks oma südames ning olge alati valmis kaitsma oma lootust igaühe ees , kes nõuab teilt selle kohta selgitust ; kuid tehke seda tasase meele ja sügava lugupidamisega .
60003016	Hoidke head südametunnistust , nii et need , kes räägivad halvustavalt teie kui Kristuse järelkäijate heast eluviisist , jääksid häbisse just selles , milles nad teist halba räägivad .
60003017	Sest parem on head tehes kannatada , kui see on Jumala tahe , kui kurja tehes .
60003018	Eks Kristus surnud pattude eest ühe korra ja alatiseks — õige ülekohtuste eest , et ta juhiks teid Jumala juurde — , tema , kes surmati inimesena , aga elavaks tehti vaimuna .
60003019	Sellisena ta ka läks ja kuulutas vangis olevaile vaimudele ,
60003020	kes olid kord sõnakuulmatud , kui Jumal ootas kannatlikult Noa päevil , kuni ehitati laeva , milles vähesed inimesed , see on kaheksa hinge , viidi ohutult veest läbi .
60003021	Sellele vastavalt päästab teidki nüüd just ristimine ( mitte mustuse mahapesemine keha pealt , vaid hea südametunnistuse taotlemine Jumala ees ) , Jeesus Kristuse ülestõusmise kaudu .
60003022	Ta läks taevasse ja on Jumala paremal käel ning temale on allutatud inglid ja võimud ja väed .
60004001	Et nüüd Kristus kannatas lihas , relvastuge teiegi samasuguse meelelaadiga ; sest see , kes on kannatanud lihas , on pattudest loobunud ,
60004002	nii et ta seda aega , mis ta veel on lihas , ei elaks enam inimlike himude , vaid Jumala tahte järgi .
60004003	Sest te kulutasite minevikus küllalt aega rahvaste tahet täites , kui te elasite häbitus käitumises , himudes , veiniga liialdamises , pidutsemistes , võistujoomistes ja lubamatus ebajumalakummardamises .
60004004	Kuna te ei jookse enam nendega koos samasse kõlvatuse mülkasse , on nad hämmingus ja räägivad teist põlastavalt .
60004005	Ent neil tuleb aru anda temale , kes on valmis kohut mõistma nii elavate kui ka surnute üle .
60004006	Sel eesmärgil on head sõnumit kuulutatud ka surnutele , et nende üle mõistetaks kohut liha järgi inimeste seisukohast , kuid et nad elaksid vaimu järgi Jumala seisukohast .
60004007	Aga kõigi asjade lõpp on lähedale jõudnud . Olge seepärast terve mõistusega ja ärksad palvetama .
60004008	Eelkõige aga armastage üksteist palavalt , sest armastus katab kinni suure hulga patte .
60004009	Olge üksteise vastu külalislahked ilma nurisemata .
60004010	Teenige üksteist vastavalt igaühele antud võimetele nagu Jumala mitmeti väljenduva ärateenimata helduse tublid majapidajad .
60004011	Kui keegi räägib , siis ta rääkigu otsekui Jumala pühi sõnumeid ; kui keegi teenib , siis ta toetugu jõule , mida annab Jumal , nii et kõiges austataks Jumalat Jeesus Kristuse kaudu . Temale kuulub au ja vägi igavesest ajast igavesti . Aamen .
60004012	Armsad , ärge olge hämmingus , kui tulised raskused teid proovile panevad , justkui toimuks teiega midagi tavatut .
60004013	Olge hoopis rõõmsad , kuna te ju saate osa Kristuse kannatustest , et te võiksite rõõmustada ja olla ülirõõmsad ka tema auhiilguse ilmsiks saades .
60004014	Kui teid solvatakse Kristuse nime pärast , siis olete õnnelikud , sest teie peal on auhiilguse vaim , Jumala vaim .
60004015	Ärgu keegi teist kannatagu mõrvarina ega vargana ega kurjategijana ega teiste eraasjadesse sekkujana .
60004016	Aga kui keegi kannatab kristlasena , siis ärgu ta tundku häbi , vaid ülistagu seda nime kandes aina Jumalat .
60004017	Sest saabunud on määratud aeg kohtumõistmiseks , mis algab Jumala kojast . Kui see nüüd algab esmalt meist , milline lõpp ootab siis neid , kes ei kuuletu Jumala heale sõnumile ?
60004018	” Kui juba õige pääseb raskustega , mis saab siis jumalakartmatust ja patusest ? ”
60004019	Seepärast need , kes kannatavad kooskõlas Jumala tahtega , usaldagu oma hinged ustava Looja hoolde , tehes head .
60005001	Vanematele teie seas esitan ma nüüd kui kaasvanem ja Kristuse kannatuste tunnistaja ning ilmsiks saava auhiilguse osaline üleskutse :
60005002	hoidke karjastena teie hoolde antud Jumala karja mitte sunnitult , vaid meeleldi , mitte soovist ebaausalt kasu saada , vaid innukalt ,
60005003	mitte peremehetsedes nende kui Jumala pärandi üle , vaid olles karjale eeskujuks .
60005004	Ja ülemkarjase ilmudes te saate närtsimatu aupärja .
60005005	Samuti teie , nooremad mehed , alluge vanematele meestele . Vöötage aga kõik end alandliku meelega üksteise suhtes , sest Jumal on üleolevate vastu , kuid alandlikele ta osutab ärateenimata heldust .
60005006	Alanduge siis Jumala vägeva käe alla , et ta teid ülendaks omal ajal ;
60005007	seejuures heitke kõik oma mured tema peale , sest ta hoolib teist .
60005008	Olge kaine mõistusega ja valvsad ! Teie vastane Kurat käib ringi nagu möirgav lõvi , otsides , keda neelata .
60005009	Ent seiske talle vastu , olles kindlad usus ning teades , et samad kannatused tabavad maailmas kogu teie vennaskonda .
60005010	Ja kui te pisut aega olete kannatanud , siis kogu ärateenimata helduse Jumal , kes teid on kutsunud oma igavesse auhiilgusse Kristuse kaudu , viib ise lõpule teie vormimise , ta teeb teid kindlaks , ta teeb teid tugevaks .
60005011	Talle kuulugu vägi igavesti . Aamen .
60005012	Silvaanuse , minu arvates ustava venna kaudu olen teile lühidalt kirjutanud , et teid julgustada ja anda siiralt tunnistust sellest , et ärateenimata heldus , mida Jumal teile on osutanud , on tõeline ; selles seiske kindlalt .
60005013	Teid tervitab see , kes on Babülonis , valitu nagu teiegi , ja mu poeg Markus .
60005014	Tervitage üksteist armastussuudlusega ! Rahu teile kõigile , kes kuulute ühte Kristusega !
61001001	Siimon Peetrus , Jeesus Kristuse ori ja apostel , neile , kes tänu meie Jumala ja Jeesus Kristuse , Päästja õiglusele on saanud usu , mida te peate samasuguseks auks nagu meiegi :
61001002	Saagu teile veel rohkem osaks ärateenimata heldust ja rahu Jumala ning Jeesuse , meie Issanda täpse tundmise kaudu ,
61001003	kuna ju tema jumalik jõud on meile kinkinud kõik vajaliku eluks ja Jumalale andumuseks tema täpse tundmise kaudu , kes meid on kutsunud auhiilguse ja vooruslikkusega .
61001004	Seeläbi on ta kinkinud meile kallid ja kõige suurepärasemad tõotused , et te nende kaudu saaksite jumaliku olemuse osalisteks , olles põgenenud allakäigu eest , mis on maailmas himude tõttu .
61001005	Just sel põhjusel pingutage teie omalt poolt , et lisada oma usule vooruslikkust , vooruslikkusele teadmisi ,
61001006	teadmistele enesevalitsust , enesevalitsusele vastupidavust , vastupidavusele Jumalale andumust ,
61001007	Jumalale andumusele vennalikku kiindumust , vennalikule kiindumusele armastust .
61001008	Sest kui teil seda kõike on , ja lausa rikkalikult , siis ei lase meie Issanda Jeesus Kristuse täpne tundmine teil olla loiud ega viljatud .
61001009	Aga kellel seda kõike pole , on pime , sest ta on sulgenud silmad valguse ees , ja ta on unustanud oma puhtakssaamise varasematest pattudest .
61001010	Seepärast , vennad , püüdke veelgi enam kindlustada oma seisundit kutsutute ja valitutena , sest kui te seda pidevalt teete , ei lange te iial .
61001011	Nii lubatakse teid heldelt meie Issanda ja Päästja Jeesus Kristuse igavesse kuningriiki .
61001012	Sel põhjusel tahan ma alati neid asju teile meelde tuletada , kuigi te neid teate ja püsite kindlalt tões , mis teil on .
61001013	Aga ma pean õigeks teid meeldetuletustega ergutada , kuni olen selles telgis ,
61001014	kuna ma tean , et mu telk võetakse varsti maha , nagu ka meie Issand Jeesus Kristus on mulle teada andnud .
61001015	Seepärast teen ma kõik , mida suudan , et te pärast minu lahkumist võiksite neid asju alati meenutada .
61001016	Teile meie Issanda Jeesus Kristuse väge ja juuresolekut teatavaks tehes pole me järginud kavalalt sepitsetud lugusid , vaid oleme tema ülevust oma silmaga näinud .
61001017	Sest tema sai Jumalalt , Isalt , au ja austust , kui sellest võrratust hiilgusest talle kostsid niisugused sõnad : ” See on minu armas poeg , kellel on minu heakskiit . ”
61001018	Jah , neid sõnu me kuulsime taevast , kui olime koos temaga pühal mäel .
61001019	Seepärast me oleme prohvetlikus sõnas veelgi kindlamad ; ja te teete hästi , kui panete seda tähele kui lampi , mis särab pimedas paigas , teie südameis , kuni päev koidab ja koidutäht tõuseb .
61001020	Aga kõigepealt , nagu te teate , ei lähtu ükski prohvetikuulutus pühakirjas kellegi isiklikest ideedest .
61001021	Sest ühtki prohvetikuulutust pole iial esile toodud inimese tahtel , vaid inimesed rääkisid seda , mida nad said Jumalalt , juhituna pühast vaimust .
61002001	Aga rahva sekka ilmus ka valeprohveteid , nii nagu teiegi sekka tuleb valeõpetajaid . Need hakkavad vargsi moodustama hukutavaid sekte ja salgavad isegi omaniku , kes nad on ostnud , tõmmates endi peale kiire hävingu .
61002002	Ja paljud jäljendavad nende häbituid tegusid , mille tõttu hakatakse tõe teest põlastavalt rääkima .
61002003	Samuti püüavad nad oma saamahimus teid võltside sõnadega ära kasutada . Kuid neile ammu mõistetud kohtuotsus ei viibi ja nende häving ei tuku .
61002004	Jah , Jumal ei jätnud karistamata ingleidki , kes tegid pattu , vaid heitis nad Tartarosse , pilkase pimeduse sügavustesse , et hoida neid seal kinni kohtumõistmiseni .
61002005	Ta ei jätnud karistamata ka muistset maailma , kuid kaitses õigusekuulutajat Noad ja koos temaga veel seitset inimest , kui ta tõi veeuputuse jumalakartmatu maailma peale .
61002006	Veel mõistis ta hukka Soodoma ja Gomorra linnad , põletades need tuhaks ja andes niimoodi jumalakartmatutele hoiatusmärgi tulevaste asjade kohta .
61002007	Aga ta päästis Loti , kes oli õige ja keda väga vaevas seadusepõlglike inimeste häbitu käitumine ,
61002008	sest nende keskel elades vaevas see õige päevast päeva oma õiglast hinge , nähes nende seadusevastaseid tegusid ja kuuldes neist .
61002009	Seega , Jehoova teab , kuidas päästa temale andunud inimesi katsumustest , ent ülekohtuseid hoida alles kohtupäevaks , et neile lõpp teha ,
61002010	eriti neile , kes himustavad teisi , et rüvetada nende liha , ja põlgavad autoriteeti . Nad on jultunud ja isemeelsed ega värise auväärsete ees , vaid räägivad põlastavalt ,
61002011	samas kui inglid , kes on küll jõult ja tugevuselt neist üle , ei lausu ainsatki põlastavat süüdistust nende kohta lugupidamisest Jehoova vastu .
61002012	Need inimesed on aga otsekui mõistuseta loomad , kes on loomu poolest püütavaiks ja hukkuvaiks sündinud ; nad räägivad põlastavalt sellest , millest nad midagi ei tea , ja hukkuvad oma hukatuse teel ,
61002013	karistades iseennast oma kurjade tegudega . Nad peavad lõbuks priiskamist päise päeva ajal . Nad on mustuse- ja häbiplekid , kes oma eksiõpetuste varal ohjeldamatult lõbutsevad , pidutsedes koos teiega .
61002014	Nende silmad on täis abielurikkumist ja nad ei suuda lakata patustamast ning ahvatlevad ebakindlaid hingi . Nende süda on välja õpetatud olema saamahimuline . Nad on needuse lapsed .
61002015	Nad on hüljanud sirge tee ja ära eksinud . Nad on läinud teele , mida käis Bileam , Beori poeg , kes armastas väärteo palka ,
61002016	kuid keda noomiti üleastumise pärast , kui kõnevõimetu koormaloom rääkis inimese häälega , takistades prohveti pöörast ettevõtmist .
61002017	Nad on veeta allikad , marutuulest aetud udupilved ja neile on varuks pilkane pimedus .
61002018	Sest nad räägivad ülespuhutud sõnu , millest pole kasu , ning ahvatlevad lihalike himude ja häbitute kommetega neid , kes on vaevalt jõudnud pääseda eksiteel olijate seast .
61002019	Nad tõotavad neile vabadust , olles ise kaduvuse orjad . Sest kes on teisele alistatud , on saanud tema orjaks .
61002020	Jah , kui nad on Issanda ja Päästja Jeesus Kristuse täpse tundmise abil lahti saanud maailma saastast , kuid lasevad end sellel jälle kaasa kiskuda ja annavad alla , siis on nende pärastine olukord saanud halvemaks kui esialgne .
61002021	Sest neile oleks olnud parem , kui nad poleks õiguse teed täpselt tundnudki , kui et pärast selle tundma õppimist pöörduda ära neile antud pühast käsust .
61002022	Nendega on juhtunud see , mida ütleb tõene vanasõna : ” Koer pöördub tagasi oma okse juurde ja pestud emis läheb porisse püherdama . ”
61003001	Armsad , see on nüüd juba teine kiri , mis ma teile kirjutan ja milles ma nagu esimeseski ergutan meeldetuletustega teid selgelt mõtlema ,
61003002	et te mäletaksite sõnu , mida pühad prohvetid on varem rääkinud , ja käsku , mille Issand ja Päästja on andnud teie apostlite kaudu .
61003003	Kõigepealt , nagu te teate , tuleb viimseil päevil pilkesõnadega pilkajaid , kes käivad omaenda himude järgi
61003004	ja ütlevad : ” Kus on see tema tõotatud juuresolek ? Sellest peale , kui meie esiisad vajusid surmaunne , on kõik jäänud täpselt nii nagu loomise algusest ! ”
61003005	Sest nad ise soovivad jätta tähele panemata tõsiasja , et juba ammu olid olemas taevad ja et maa seisis tihkena veest väljas ja vete vahel Jumala sõna läbi ,
61003006	ja nende kaudu hävis tollane maailm veeuputuses .
61003007	Sellesama sõna läbi säilitatakse praegusi taevaid ja maad tule jaoks ning hoitakse alal jumalakartmatute inimeste kohtu ja hävituse päevaks .
61003008	Ent ärgu jäägu teil , armsad , tähele panemata tõsiasi , et üks päev on Jehoova silmis nagu tuhat aastat ja tuhat aastat nagu üks päev .
61003009	Jehoova ei viivita oma tõotuse täitmisega , nagu mõned peavad seda viivituseks , vaid ta on teiega kannatlik , kuna ta ei taha , et keegi hukkuks , vaid soovib , et kõik oma patte kahetseksid .
61003010	Ent Jehoova päev tuleb nagu varas . Siis kaovad taevad valju vihinaga , algained lagunevad tulises kuumuses ning maa ja seal tehtud teod paljastatakse .
61003011	Kuna see kõik niiviisi laguneb , millised peaksite siis teie olema , käitudes pühalt ja olles andunud Jumalale ,
61003012	oodates ja hoolega meeles pidades Jehoova päeva , mille tõttu taevad tules lagunevad ja algained tulises kuumuses sulavad !
61003013	Aga meie ootame tema tõotuse kohaselt uusi taevaid ja uut maad , kus õigus elab .
61003014	Seepärast , armsad , seda oodates tehke kõik , mida suudate , et ta lõpuks leiaks teid olevat ühegi plekita ja veatud ja rahus .
61003015	Ja meie Issanda kannatlikkust pidage päästeks , nagu ka meie armas vend Paulus talle antud tarkust mööda on teile kirjutanud
61003016	ja rääkinud neist asjust , nagu ta teeb kõigis oma kirjades . Neis aga on mõndagi , millest on raske aru saada ning mida õpetamata ja ebakindlad inimesed väänavad nagu ka ülejäänud pühakirja omaenda hukatuseks .
61003017	Kuna teie , armsad , teate seda ette , siis püsige valvel , et seadusepõlglike inimeste ekslikkus ei kisuks teid kaasa ning teiegi ei lööks kõikuma .
61003018	Ei , pigem kasvagu teile osakssaav meie Issanda ja Päästja Jeesus Kristuse ärateenimata heldus ja teie teadmised tema kohta . Temale olgu au nüüd ja igavesti .
62001001	Seda , mis oli algusest peale , mida me oleme kuulnud , mida me oleme oma silmaga näinud , mida me oleme hoolega vaadelnud ja oma käega katsunud ning mis puudutab elu sõna
62001002	( jah , elu sai avalikuks ja me oleme näinud ja andnud tunnistust ja rääkinud teile igavesest elust , mis oli Isa juures ja sai meile avalikuks ) ,
62001003	seda , mida me oleme näinud ja kuulnud , me räägime ka teile , et teilgi võiks olla ühtsus meiega . Samuti on meil ühtsus Isaga ja tema Poja Jeesus Kristusega .
62001004	Ja nii me kirjutame seda , et meie rõõm võiks olla täielik .
62001005	Ja see on sõnum , mida me oleme temalt kuulnud ja teeme teile teatavaks , et Jumal on valgus ja tema juures ei ole mitte mingit pimedust .
62001006	Kui me väidame : ” Meil on ühtsus temaga ” , aga käime ikka pimeduses , siis me valetame ega tegutse kooskõlas tõega .
62001007	Aga kui me käime valguses , nii nagu tema ise on valguses , siis on meie vahel tõesti ühtsus ja tema Poja Jeesuse veri puhastab meid kogu patust .
62001008	Kui me väidame : ” Meil ei ole pattu ” , siis me petame iseennast ja tõde ei ole meie sees .
62001009	Kui me tunnistame oma patud üles , on tema ustav ja õige , et anda meie patud andeks ja puhastada meid kogu ülekohtust .
62001010	Kui me väidame : ” Meie pole pattu teinud ” , siis me teeme ta valetajaks ja tema sõna ei ole meie sees .
62002001	Mu armsad lapsed , ma kirjutan teile neist asjadest , et te ei teeks pattu . Ja kui keegi siiski teeb mingi patu , on meil aitaja Isa juures , Jeesus Kristus , kes on õige .
62002002	Ja tema on lepitusohver meie pattude eest , ent mitte üksnes meie , vaid ka kogu maailma pattude eest .
62002003	Ja sellest me teame , et oleme teda tundma õppinud , kui me ka edaspidi tema käskudest kinni peame .
62002004	Kes ütleb : ” Mina olen teda tundma õppinud ” , aga ei pea kinni tema käskudest , on valetaja ning tõde ei ole tema sees .
62002005	Aga kes tema sõna järgib , selles on tõesti armastus Jumala vastu täiuslikuks saanud . Sellest me teame , et oleme temaga ühtsed .
62002006	Kes ütleb , et ta jääb temaga ühtseks , on kohustatud ka ise käima jätkuvalt nõnda , nagu tema on käinud .
62002007	Armsad , ma ei kirjuta teile uut käsku , vaid vana käsu , mis on teil olnud algusest peale . See vana käsk on sõna , mida te olete kuulnud .
62002008	Ja siiski ma kirjutan teile uue käsu , selle , millele kuuletus tema ja millele kuuletute teie , sest pimedus on möödumas ja tõeline valgus juba paistab .
62002009	Kes ütleb , et ta on valguses , kuid sellegipoolest vihkab oma venda , on seniajani pimeduses .
62002010	Kes armastab oma venda , püsib valguses ja tema puhul ei tule ette komistamist .
62002011	Aga kes vihkab oma venda , on pimeduses ja käib pimeduses ega tea , kuhu ta läheb , sest pimedus on tema silmad pimedaks teinud .
62002012	Ma kirjutan teile , armsad lapsed , sest teie patud on teile andeks antud tema nime pärast .
62002013	Ma kirjutan teile , isad , sest te olete õppinud tundma teda , kes on olnud algusest peale . Ma kirjutan teile , noored mehed , sest te olete Kurja ära võitnud . Ma kirjutan teile , armsad lapsed , sest te olete õppinud tundma Isa .
62002014	Ma kirjutan teile , isad , sest te olete õppinud tundma teda , kes on olnud algusest peale . Ma kirjutan teile , noored mehed , sest te olete tugevad ja Jumala sõna püsib teis ja te olete Kurja ära võitnud .
62002015	Ärge armastage maailma ega seda , mis on maailmas . Kui keegi armastab maailma , siis pole tal armastust Isa vastu ,
62002016	sest kõik , mis on maailmas — lihalik himu ja silmahimu ja varaga uhkeldamine — , ei lähtu Isast , vaid maailmast .
62002017	Pealegi , maailm on kadumas ja samuti selle himu , aga kes täidab Jumala tahet , püsib igavesti .
62002018	Armsad lapsed , viimne tund on käes , ja nagu te olete kuulnud , et tuleb antikristus , siis nüüd on juba tulnud palju antikristusi ; selle järgi me teame , et viimne tund on käes .
62002019	Nad on välja läinud küll meie seast , aga nad ei olnud sellised nagu meie , sest kui nad oleksid olnud nagu meie , oleksid nad jäänud meiega . Aga nad läksid välja , et saaks selgeks , et mitte kõik pole sellised nagu meie .
62002020	Ja teil on võidmine sellelt , kes on püha ; teil kõigil on olemas teadmised .
62002021	Ma ei kirjuta teile mitte seepärast , et te tõde ei tunne , vaid seepärast , et te tunnete seda , ja seepärast , et tõest ei lähtu ühtki valet .
62002022	Kes on valetaja kui mitte see , kes eitab , et Jeesus on Kristus ? See on antikristus , kes eitab Isa ja Poega .
62002023	Ühelgi , kes eitab Poega , pole ka Isa . Sellel , kes tunnistab Poega , on ka Isa .
62002024	Mis teisse puutub , siis püsigu teis see , mida te olete algusest peale kuulnud . Kui teis püsib see , mida te olete algusest peale kuulnud , siis te ka jääte ühtseks Pojaga ja ühtseks Isaga .
62002025	Pealegi on tema ise meile tõotanud just seda : igavest elu .
62002026	Seda ma kirjutan teile nende kohta , kes püüavad teid eksitada .
62002027	Ja mis puutub teisse , siis võidmine , mille te olete saanud temalt , püsib teis ja teil pole vaja , et keegi teid õpetaks ; vaid nagu võidmine temalt õpetab teile kõike , ja on tõsi ega ole vale , ja just nagu see on teid õpetanud , nii jääge temaga ühtseks .
62002028	Niisiis , armsad lapsed , jääge temaga ühtseks , et kui ta saab avalikuks , siis me võiksime rääkida julgelt ja meid ei saadetaks häbiga tema eest ära tema juuresoleku ajal .
62002029	Kui te teate , et tema on õige , siis on teil ka see teadmine , et igaüks , kes teeb õigeid tegusid , on sündinud temast .
62003001	Vaadake , millist armastust Isa meile on osutanud : meid hüütakse Jumala lasteks , ja need me olemegi . Maailm ei tunne meid sellepärast , et ta pole õppinud tundma teda .
62003002	Armsad , nüüd me oleme Jumala lapsed , kuid veel pole saanud avalikuks , kes me tulevikus oleme . Me teame aga , et kui tema saab avalikuks , siis me oleme tema sarnased , sest me näeme teda siis sellisena , nagu ta on .
62003003	Ja igaüks , kellel on see lootus tema peale , puhastab ennast , just nagu tema on puhas .
62003004	Igaüks , kes teeb harjumuslikult pattu , teeb ühtlasi harjumuslikult seda , mis on seadusetu , ja seega on patt seadusetus .
62003005	Samuti te teate , et tema sai avalikuks , et võtta ära meie patud , ja temas ei ole pattu .
62003006	Ükski , kes jääb temaga ühtseks , ei tee harjumuslikult pattu ; mitte keegi , kes teeb harjumuslikult pattu , pole teda ei näinud ega tundma õppinud .
62003007	Armsad lapsed , ärgu keegi teid eksitagu . Kes toimib õigesti , on õige , nagu ka tema on õige .
62003008	Kes teeb pattu , lähtub Kuradist , sest Kurat on patustanud algusest peale . Jumala Poeg on saanud avalikuks just selleks , et purustada Kuradi töö .
62003009	Igaüks , kes on sündinud Jumalast , ei jätka patustamist , sest Jumala seeme püsib temas ja ta ei tee harjumuslikult pattu , kuna ta on Jumalast sündinud .
62003010	Sellest on näha , kes on Jumala lapsed ja kes Kuradi lapsed : ükski , kes ei toimi õigesti , ei lähtu Jumalast , nagu seegi , kes ei armasta oma venda .
62003011	Sest see on sõnum , mida te olete kuulnud algusest peale : me peame üksteist armastama ,
62003012	mitte nagu Kain , kes lähtus Kurjast ja tappis oma venna . Ja mispärast ta tappis tema ? Sest ta enda teod olid kurjad , aga tema venna omad õiged .
62003013	Ärge imestage , vennad , et maailm teid vihkab .
62003014	Me teame , et oleme tulnud surmast ellu , sest me armastame vendi . Kes ei armasta , jääb surmasse .
62003015	Igaüks , kes vihkab oma venda , on inimesetapja , ja te teate , et ühelgi inimesetapjal pole igavest elu , mis temasse jääks .
62003016	Me oleme õppinud tundma armastust selle järgi , et tema andis oma hinge meie eest , ja meie oleme kohustatud andma oma hinge vendade eest .
62003017	Aga kui kellelgi on selle maailma vara ja ta näeb oma venda olevat puuduses , ent keeldub osutamast talle hella kaastunnet , siis kuidas saab temas olla armastust Jumala vastu ?
62003018	Armsad lapsed , armastagem mitte sõna ja keelega , vaid teo ja tõega .
62003019	Selle järgi me teame , et oleme tõe poolel , ja me rahustame oma südant tema ees ,
62003020	ükskõik mille pärast süda võib meid hukka mõista , sest Jumal on suurem kui meie süda ja tema teab kõike .
62003021	Armsad , kui meie süda meid hukka ei mõista , siis võime Jumala ees vabalt rääkida ,
62003022	ja ükskõik mida me palume , seda me saame temalt , sest me peame kinni tema käskudest ja teeme , mis on tema silmis meeldiv .
62003023	Ja see on tema käsk , et me usuksime tema Poja Jeesus Kristuse nimesse ja armastaksime üksteist , nii nagu ta meid on käskinud .
62003024	Pealegi , kes peab kinni tema käskudest , jääb ühtseks temaga ja tema jääb ühtseks sellisega ; ja selle järgi me teame , et tema jääb meiega ühtseks — vaimu järgi , mille ta meile on andnud .
62004001	Armsad , ärge uskuge igat inspireeritud sõnumit , vaid kontrollige neid sõnumeid , et näha , kas need lähtuvad Jumalast , sest maailma on ilmunud palju valeprohveteid .
62004002	Jumala inspireeritud sõnumi te tunnete ära sellest : iga inspireeritud sõnum , mis tunnistab , et Jeesus Kristus on tulnud lihas , lähtub Jumalast ,
62004003	aga ükski inspireeritud sõnum , mis ei tunnista Jeesust , ei lähtu Jumalast . See on hoopis antikristuse inspireeritud sõnum , millest te olete kuulnud , et see tuleb , ja nüüd see ongi juba maailmas .
62004004	Teie , armsad lapsed , lähtute Jumalast ja olete nad ära võitnud , sest see , kes on teiega , on suurem kui see , kes on maailmaga .
62004005	Nemad lähtuvad maailmast , seepärast räägivad nad seda , mis on pärit maailmast , ja maailm kuulab neid .
62004006	Meie lähtume Jumalast . See , kes Jumalat tundma õpib , kuulab meid ; kes ei lähtu Jumalast , ei kuula meid . Sellest me tunneme ära õige inspireeritud sõnumi ja vale inspireeritud sõnumi .
62004007	Armsad , armastagem üksteist jätkuvalt , sest armastus on Jumalast , ja igaüks , kes armastab , on Jumalast sündinud ja õpib Jumalat tundma .
62004008	Kes ei armasta , ei ole Jumalat tundma õppinud , sest Jumal on armastus .
62004009	Jumala armastus meie vastu on saanud avalikuks sellega , et Jumal saatis oma ainusündinud Poja maailma , et me tema kaudu võiksime saada elu .
62004010	Armastus ei seisne selles , et meie oleme armastanud Jumalat , vaid et tema on armastanud meid ja on saatnud oma Poja lepitusohvriks meie pattude eest .
62004011	Armsad , kui Jumal on niiviisi meid armastanud , siis oleme ka meie kohustatud armastama üksteist .
62004012	Jumalat pole keegi kunagi näinud . Kui me üksteist jätkuvalt armastame , jääb Jumal meiega ja tema armastus saab meis täiuslikuks .
62004013	Selle järgi me teame , et jääme ühtseks temaga ja tema jääb ühtseks meiega , et ta on jaganud meile oma vaimu .
62004014	Lisaks me oleme ise näinud ja anname tunnistust selle kohta , et Isa on saatnud oma Poja maailmale Päästjaks .
62004015	Kes tunnistab , et Jeesus Kristus on Jumala Poeg , sellega jääb Jumal ühtseks ja tema jääb ühtseks Jumalaga .
62004016	Ja me oleme õppinud tundma ja oleme uskunud armastust , mis Jumalal on meie vastu . Jumal on armastus , ja kes jääb armastusse , jääb ühtseks Jumalaga ja Jumal jääb ühtseks temaga .
62004017	Nii on armastus meie puhul täiuslikuks saanud , et meil võiks olla kohtupäeval julgus rääkida , sest selline , nagu on tema , oleme meiegi selles maailmas .
62004018	Armastuses ei ole hirmu , vaid täiuslik armastus tõrjub hirmu välja , sest hirm mõjub ahistavalt . Tõepoolest , see , keda valdab hirm , ei ole veel armastuses täiuslikuks saanud .
62004019	Mis meisse puutub , siis meie armastame , sest tema on meid esmalt armastanud .
62004020	Kui keegi väidab : ” Mina armastan Jumalat ” , aga vihkab oma venda , siis ta on valetaja . Sest kes ei armasta oma venda , keda ta on näinud , ei saa armastada Jumalat , keda ta pole näinud .
62004021	Ja me oleme saanud temalt selle käsu : kes armastab Jumalat , see peab armastama ka oma venda .
62005001	Igaüks , kes usub , et Jeesus on Kristus , on sündinud Jumalast , ja igaüks , kes armastab elu andjat , armastab ka temast sündinut .
62005002	Sellest me teame , et me armastame Jumala lapsi , kui me armastame Jumalat ja teeme tema käskude järgi .
62005003	Sest armastus Jumala vastu tähendab seda , et me peame kinni tema käskudest , ja tema käsud ei ole koormavad ,
62005004	kuna igaüks , kes on sündinud Jumalast , võidab maailma ära . Ja see ongi see võit , mis on maailma ära võitnud — meie usk .
62005005	Kes on see , kes võidab maailma ära , kui mitte see , kes usub , et Jeesus on Jumala Poeg ?
62005006	Jeesus Kristus on see , kes tuli vee ja vere kaudu ; mitte üksnes veega , vaid veega ja verega . Ja vaim on see , mis sellest tunnistab , sest vaim on tõde .
62005007	Sest on kolm tunnistajat :
62005008	vaim ja vesi ja veri , ning need kolm on omavahel kooskõlas .
62005009	Kui me võtame vastu inimeste tunnistuse , siis Jumala antud tunnistus on suurem , sest see on Jumala tunnistus — on ju tema ise andnud tunnistust oma Poja kohta .
62005010	Kes usub Jumala Pojasse , on enda puhul tunnistuse vastu võtnud . Kes ei usu Jumalasse , on teinud ta valetajaks , sest ta pole uskunud tunnistust , mille Jumal on tunnistajana andnud oma Poja kohta .
62005011	Ja see on see tunnistus , et Jumal on andnud meile igavese elu ja see elu on tema Pojas .
62005012	Kellel on Poeg , sellel on see elu ; kellel ei ole Jumala Poega , sellel pole seda elu .
62005013	Ma kirjutan teile neist asjadest , et te teaksite , et teil , kes usute Jumala Poja nimesse , on igavene elu .
62005014	Ja meil on tema vastu selline kindel usaldus , et ükskõik mida me kooskõlas tema tahtega palume , ta kuuleb meid .
62005015	Ja kui me teame , et ta kuuleb meid kõiges , mida me palume , siis teame , et me saamegi seda , mida oleme palunud , kuna me oleme temalt seda palunud .
62005016	Kui keegi märkab oma venda tegemas pattu , mis ei too surma , siis ta palugu , ja tema annab talle elu . See käib nende kohta , kes ei tee sellist pattu , mis toob surma . Kuid on pattu , mis toob surma . Sellise patu puhul ma ei ütle , et tal tuleks paluda .
62005017	Igasugune ülekohus on patt , kuid on pattu , mis ei too surma .
62005018	Me teame , et mitte keegi , kes on sündinud Jumalast , ei tee harjumuslikult pattu , vaid Jumalast Sündinu kaitseb teda ja Kuri ei saa temast kinni hakata .
62005019	Me teame , et lähtume Jumalast , aga kogu maailm on Kurja võimuses .
62005020	Ent me teame , et Jumala Poeg on tulnud ja andnud meile mõistmisvõime , et võiksime õppida tundma Tõelist . Ja me oleme ühtsed Tõelisega tema Poja Jeesus Kristuse kaudu . See on tõeline Jumal ja igavene elu .
62005021	Armsad lapsed , hoiduge ebajumalatest .
63001001	Vanemalt valitud emandale ja tema lastele , keda ma tõesti armastan , ja mitte mina üksi , vaid ka kõik need , kes tõde on tundma õppinud ,
63001002	tõe pärast , mis püsib meis ja jääb meiega igavesti .
63001003	Meiega on siis ärateenimata heldus , halastus ja rahu Jumalalt , Isalt , ja Jeesus Kristuselt , Isa Pojalt , koos tõe ja armastusega .
63001004	Ma rõõmustan väga , sest ma olen leidnud su laste hulgast neid , kes käivad tões , nagu me Isalt oleme käsu saanud .
63001005	Seega ma kirjutan sulle , emand , et paluda teil armastada üksteist , mis ei ole uus käsk , vaid on olnud meil juba algusest peale .
63001006	Ja armastus tähendab seda , et me käime edasi tema käskude järgi . See on see käsk , nagu te olete algusest peale kuulnud , et teil tuleks selles edasi käia .
63001007	Sest maailma on ilmunud palju eksitajaid , kes ei tunnista , et Jeesus Kristus tuli lihas . See on eksitaja ja antikristus .
63001008	Jälgige ennast , et te ei kaotaks seda , mille saavutamiseks me oleme tööd teinud , vaid saaksite kätte kogu tasu .
63001009	Mitte kellelgi , kes tõttab ette ega jää Kristuse õpetusse , pole Jumalat . Sellel , kes jääb tema õpetusse , on nii Isa kui ka Poeg .
63001010	Kui keegi tuleb teie juurde ega too kaasa seda õpetust , siis ärge võtke teda eales oma kodus vastu ega öelge talle tere .
63001011	Sest kes ütleb talle tere , saab tema kurjade tegude kaasosaliseks .
63001012	Kuigi mul oleks teile veel palju kirjutada , ei taha ma seda teha paberi ja tindiga , vaid ma loodan tulla teie juurde ja rääkida teiega silmast silma , et teie rõõm oleks täielik .
63001013	Sulle saadavad tervitusi sinu valitud õe lapsed .
64001001	Vanemalt armsale Gaiusele , keda ma tõesti armastan .
64001002	Armas , ma palvetan , et sul läheks kõiges hästi ja sul oleks hea tervis , nagu su hingel lähebki hästi .
64001003	Sest ma rõõmustasin väga , kui vennad tulid ja andsid tunnistust sinu tões püsimise kohta , nii nagu sa käidki edasi tões .
64001004	Mul ei ole suuremat põhjust tänulikkuseks kui see , et ma kuulen oma lapsi tões edasi käivat .
64001005	Armas , sa tegutsed ustavalt kõiges , mida sa teed vendade heaks , kes on pealegi võõrad .
64001006	Nad on koguduse ees andnud tunnistust sinu armastuse kohta . Palun saada nad teele Jumala vääriliselt .
64001007	Sest tema nimel on nad läinud välja ega võta midagi teistest rahvastest inimestelt .
64001008	Seepärast me oleme kohustatud nendesuguseid külalislahkelt vastu võtma , et me saaksime kaastöölisteks tões .
64001009	Ma kirjutasin kogudusele üht-teist , kuid Diotrefes , kellele meeldib olla nende hulgas esimene , ei võta meilt midagi vastu lugupidamisega .
64001010	Seepärast , kui ma tulen , siis ma tuletan meelde need teod , mida ta teeb , lobisedes meist kurjade sõnadega . Samuti ei rahuldu ta sellega , et ta ise vendi lugupidavalt vastu ei võta , vaid püüab takistada ka neid , kes tahavad vastu võtta , ja heidab nad kogudusest välja .
64001011	Armas , ära võta eeskujuks halba , vaid head . Kes teeb head , lähtub Jumalast . Kes teeb halba , pole Jumalat näinud .
64001012	Demeetriose kohta on andnud hea tunnistuse nemad kõik ja ka tõde ise . Tegelikult tunnistame sama ka meie , ja sa tead , et meie tunnistus vastab tõele .
64001013	Mul oleks sulle veel palju kirjutada , aga ma ei taha sulle kirjutada enam tindi ja sulega .
64001014	Ent ma loodan sind peagi näha ja siis me räägime silmast silma . Rahu sulle ! Sõbrad saadavad sulle tervitusi . Anna mu tervitused sõpradele edasi nimepidi .
64001015	
65001001	Juudas , Jeesus Kristuse ori ja Jaakobuse vend , kutsutuile , kes on armastatud Jumala , Isa juures ja hoitud Jeesus Kristusele :
65001002	Saagu teile osaks veel rohkem halastust ja rahu ja armastust !
65001003	Armsad , tahtsin küll väga kirjutada teile meie ühisest päästest , aga leidsin hoopis hädavajaliku olevat teid oma kirjaga ergutada , et te võitleksite kõvasti usu eest , mis pühadele kord ja alatiseks on antud .
65001004	Asi on selles , et meie hulka on poetunud mõningaid , kelle pühakiri on juba ammu hukka mõistnud , jumalakartmatuid , kes toovad meie Jumala ärateenimata helduse oma häbitu käitumise õigustuseks ega ole seega ustavad meie ainsale Omanikule ja Isandale , Jeesus Kristusele .
65001005	Ma tahan teile meelde tuletada — kuigi te juba olete seda kõike kord ja alatiseks teada saanud — , et Jehoova , kui ta oli rahva Egiptusemaalt päästnud , hävitas hiljem need , kel polnud usku .
65001006	Ja inglid , kes ei hoidnud oma esialgset seisust , vaid hülgasid enda õige eluaseme , on ta pannud igaveste ahelatega kinni pilkasesse pimedusse ootama suure päeva kohut .
65001007	Ka Soodom ja Gomorra ning nende ümberkaudsed linnad , kes eelmainitute kombel ohjeldamatult hoorasid ja loomuvastaseid lihahimusid rahuldasid , on meile hoiatavaks näiteks , kandes igavese tule karistust .
65001008	Ometi rüvetavad samamoodi liha need unistuste hellitajad , kes põlgavad autoriteeti ja räägivad auväärsetest põlastavalt .
65001009	Ent peaingel Miikaelgi , kui ta oli eriarvamusel Kuradiga ja vaidles temaga Moosese keha pärast , ei söandanud põlastavate sõnadega tema üle kohut mõista , vaid ütles : ” Tõrelgu sinuga Jehoova . ”
65001010	Nemad aga räägivad põlastavalt kõigest sellest , millest nad tegelikult midagi ei tea ; aga millest nad saavad aru vaistlikult nagu mõistuseta loomad , selles nad end ka hukutavad .
65001011	Häda neile , et nad on läinud Kaini rada ja tõtanud tasu nimel Bileami eksiteele ja hukutanud end Korahi kombel mässu õhutades !
65001012	Nad on veealused karid teie armastussöömaaegadel , pidutsedes koos teiega ; karjased , kes iseendid kartuseta nuumavad ; veeta pilved , mida tuul sinna-tänna ajab ; hilissügisesed , ent viljatud puud , mis on kahekordselt surnud , juurtega välja kistud ;
65001013	metsikud merelained , mis vahutavad välja oma häbiväärseid tegusid ; kindla kursita tähed , kelle jaoks on varutud pilkane pimedus igaveseks ajaks .
65001014	Eenok , seitsmes Aadamast , rääkis prohvetlikult ka neist , kui ta ütles : ” Vaata , Jehoova on tulnud oma pühade müriaadidega ,
65001015	et mõista kohut kõigi üle ja tunnistada süüdi kõik jumalakartmatud kõigi jumalakartmatute tegude pärast , mida nad jumalakartmatult on teinud , ja kõigi šokeerivate sõnade pärast , mida jumalakartmatud patused tema kohta on rääkinud . ”
65001016	Nad on nurisejad , oma elu üle kaeblejad , kes käivad omaenda himude järgi . Nende suu suurustleb ja nad lipitsevad inimeste ees kasu pärast .
65001017	Teie aga , armsad , tuletage meelde sõnu , mida on öelnud meie Issanda Jeesus Kristuse apostlid ,
65001018	kui nad rääkisid teile : ” Viimsel ajal tuleb pilkajaid , kes käivad omaenda jumalakartmatute himude järgi . ”
65001019	Nemad on need , kes tekitavad lõhesid , loomalikud inimesed , kellel pole vaimsust .
65001020	Aga teie , armsad , ehitage endid üles kõige pühamale usule ja palvetage kooskõlas püha vaimuga
65001021	ning hoidke endid seeläbi Jumala armastuses , oodates meie Issanda Jeesus Kristuse halastust , mis viib igavesse ellu .
65001022	Samuti halastage edaspidigi neile , kes kahtlevad ,
65001023	päästke nad , kiskudes nad tulest välja . Teistele aga halastage kartuses , vihates alusrõivastki , mida liha on rüvetanud .
65001024	Aga temale , kes suudab teid hoida komistamast ja seada teid veatuina oma auhiilguse ette tundma suurt rõõmu ,
65001025	ainsale Jumalale , meie Päästjale , olgu Jeesus Kristuse , meie Issanda kaudu au , ülevus , vägi ja võim läbi kogu möödunud igaviku , nüüd ja kogu eeloleva igaviku jooksul ! Aamen .
66001001	Jeesus Kristuse ilmutus , mille Jumal talle andis , et näidata oma orjadele seda , mis peab varsti toimuma . Ja ta saatis oma ingli ning esitas tema kaudu selle sümbolitena oma orjale Johannesele ,
66001002	kes tunnistas sõna kohta , mille andis Jumal , ja tunnistuse kohta , mille andis Jeesus Kristus , see tähendab kõige kohta , mida ta nägi .
66001003	Õnnelik on see , kes loeb ette , ja need , kes kuulevad selle prohvetikuulutuse sõnu , ja kes järgivad seda , mis sinna on kirjutatud ; sest määratud aeg on lähedal .
66001004	Johannes seitsmele Aasia provintsi kogudusele : Ärateenimata heldust ja rahu teile ” sellelt , kes on ja kes oli ja kes tuleb ” ja seitsmelt vaimult , mis on tema trooni ees ,
66001005	ja Jeesus Kristuselt , ” Ustavalt Tunnistajalt ” , ” Esmasündinult surnute seast ” ja ” maa kuningate Valitsejalt ” . Temale , kes meid armastab ja kes on meid vabastanud meie pattudest omaenda verega —
66001006	ja on teinud meid kuningriigiks , preestriteks oma Jumalale ja Isale — jah , temale olgu au ja vägi igavesti . Aamen .
66001007	Vaata , ta tuleb pilvedega ja iga silm saab teda näha , ka need , kes ta läbi torkasid ; ja kõik maa suguvõsad löövad endale kurbusest vastu rinda tema pärast . Jah , aamen .
66001008	” Mina olen Alfa ja Oomega , ” ütleb Jehoova Jumal , ” see , kes on ja kes oli ja kes tuleb , Kõikvõimas . ”
66001009	Mina , Johannes , teie vend ja teie kaasosaline raskustes ja kuningriigis ja vastupidavuses ühes Jeesusega , olin saarel , mida kutsutakse Patmoseks , Jumalast rääkimise ja Jeesusest tunnistamise pärast .
66001010	Inspiratsiooni kaudu viidi mind Issanda päeva , ja ma kuulsin enda tagant tugevat , otsekui pasuna häält ,
66001011	mis ütles : ” Mida sa näed , kirjuta rullraamatusse ja saada see seitsmele kogudusele : Efesosse ja Smürnasse ja Pergamoni ja Tüatiirasse ja Sardesesse ja Filadelfiasse ja Laodikeiasse . ”
66001012	Ja ma pöördusin ringi , et vaadata , mis hääl see minuga räägib , ja kui ma olin pöördunud , nägin seitset kuldlambijalga
66001013	ning lambijalgade keskel kedagi inimese poja sarnast , kes kandis kandadeni ulatuvat rõivast ja rinna ümber kuldset vööd .
66001014	Tema pea ja juuksed olid aga valged nagu valge vill , nagu lumi , ning tema silmad nagu tuleleek ,
66001015	ja tema jalad olid ahjus hõõguva puhta vase sarnased , ja tema hääl oli nagu paljude vete kohin .
66001016	Ja paremas käes oli tal seitse taevatähte ning tema suust ulatus välja pikk terav kaheteraline mõõk , ja tema nägu oli nagu päike , kui see särab oma väes .
66001017	Teda nähes langesin ma otsekui surnu tema jalge ette . Ja ta pani oma parema käe mu peale ning ütles : ” Ära karda . Mina olen Esimene ja Viimane
66001018	ja elav ; ja ma surin , kuid vaata , ma elan ikka ja igavesti , ning minul on surma ja Haua võtmed .
66001019	Niisiis pane kirja , mida sa nägid , ja mis on praegu , ja mis sünnib pärast seda .
66001020	Püha saladus seitsmest tähest , mida sa nägid mu paremas käes , ja seitsmest kuldlambijalast on see : seitse tähte tähendavad nende seitsme koguduse ingleid , ja seitse lambijalga tähendavad seitset kogudust .
66002001	Efesose koguduse inglile kirjuta : nii ütleb tema , kes hoiab seitset tähte oma paremas käes , tema , kes kõnnib seitsme kuldlambijala keskel :
66002002	’ Ma tean su tegusid ja su vaevanägemist ja vastupidavust ja et sa ei või taluda halbu inimesi ja et sa oled pannud proovile need , kes ütlevad end olevat apostlid , aga ei ole , ja oled leidnud nad olevat valetajad .
66002003	Sul on ka vastupidavust ja sa oled talunud raskusi minu nime pärast , ja sa ei ole tüdinenud .
66002004	Siiski on mul sinu vastu , et sa oled jätnud maha oma esialgse armastuse .
66002005	Seepärast tuleta meelde , kust sa oled langenud , ja kahetse ning tee endisi tegusid . Kui mitte , siis ma tulen su juurde ja kõrvaldan su lambijala oma kohalt , kui sa ei kahetse .
66002006	Sellegipoolest on sul see , et sa vihkad Nikolaose sekti tegusid , mida vihkan minagi .
66002007	Kellel kõrv on , see kuulgu , mida vaim kogudustele ütleb : kes võidab , sellel luban ma süüa elupuust , mis on Jumala paradiisis . ’
66002008	Ja Smürna koguduse inglile kirjuta : nii ütleb ’ Esimene ja Viimane ’ , kes suri ja sai jälle elavaks :
66002009	’ Ma tean su viletsust ja vaesust — aga sa oled rikas — ja kuidas sind teotavad need , kes ütlevad , et nad on juudid , kuid siiski ei ole , vaid on Saatana sünagoog .
66002010	Ära karda seda , mida sul tuleb kannatada . Vaata , Kurat heidab mõned teie seast vanglasse , et teid täielikult proovile panna ja et teil oleks viletsust kümme päeva . Jää ustavaks kuni surmani , ja ma annan sulle elupärja .
66002011	Kellel kõrv on , see kuulgu , mida vaim kogudustele ütleb : sellele , kes võidab , ei tee teine surm mingit kahju . ’
66002012	Ja Pergamoni koguduse inglile kirjuta : nii ütleb see , kellel on pikk terav kaheteraline mõõk :
66002013	’ Ma tean , kus sa elad — seal , kus on Saatana troon ; ja ometi hoiad sa kõvasti kinni mu nimest ega ole salanud oma usku minusse isegi Antipase , minu tunnistaja , minu ustava päevil , kes tapeti teie juures , kus Saatan elab .
66002014	Siiski on mul midagi sinu vastu : sul on seal neid , kes hoiavad kõvasti kinni Bileami õpetusest , kes õpetas Baalakit , kuidas panna Iisraeli poegade ette komistuskivi , et nad sööksid ebajumalatele ohverdatut ja hooraksid .
66002015	Niisamuti on sul neid , kes samal kombel Nikolaose sekti õpetusest kõvasti kinni hoiavad .
66002016	Seepärast kahetse oma patte . Kui sa seda ei tee , tulen ma kiiresti sinu juurde ja sõdin nende vastu oma suu pika mõõgaga .
66002017	Kellel kõrv on , see kuulgu , mida vaim kogudustele ütleb : kes võidab , sellele annan ma peidetud mannat , ning ma annan talle valge kivikese ja kivikesele kirjutatud uue nime , mida ei tea keegi peale selle saaja . ’
66002018	Ja Tüatiira koguduse inglile kirjuta : nii ütleb Jumala Poeg , kelle silmad on nagu tuleleek ja kelle jalad on nagu puhas vask :
66002019	’ Ma tean su tegusid ja su armastust ja usku ja teenistust ja vastupidavust ning seda , et su hilisemaid tegusid on rohkem kui varasemaid .
66002020	Siiski on mul sinu vastu , et sa sallid naist Iisebeli , kes nimetab ennast prohvetiks , ja ta õpetab ja eksitab minu orje hoorama ning sööma ebajumalatele ohverdatut .
66002021	Ja ma andsin talle aega , et kahetseda , ent tema ei taha kahetseda oma hoorust .
66002022	Vaata , ma paiskan ta haigevoodisse , ja need , kes temaga abielu rikuvad , suurde viletsusse , kui nad ei kahetse , et on käitunud nagu tema .
66002023	Ja tema lapsed tapan ma surmahaigustega , nii et kõik kogudused saavad teada , et mina olen see , kes uurib läbi neerud ja südamed , ning ma annan teile igaühele teie tegude järgi .
66002024	Aga ma ütlen teile ülejäänutele , kes olete Tüatiiras , kõigile , kellel ei ole seda õpetust , neile , kes ei tea midagi ” Saatana sügavustest ” , nagu nad neid nimetavad : ma ei pane teie peale muud koormat .
66002025	Hoidke vaid kõvasti kinni sellest , mis teil on , kuni ma tulen .
66002026	Ja sellele , kes võidab ja järgib minu tegusid kuni lõpuni , annan ma võimu rahvaste üle —
66002027	nagu mina olen saanud oma Isalt — ja ta karjatab inimesi raudkepiga , nii et nad lüüakse puruks kui savinõud ,
66002028	ja ma annan talle hommikutähe .
66002029	Kellel kõrv on , see kuulgu , mis vaim kogudustele ütleb . ’
66003001	Ja Sardese koguduse inglile kirjuta : nii ütleb tema , kellel on Jumala seitse vaimu ja seitse tähte : ’ Ma tean su tegusid , et sul on nimi , et sa elad . Ent sa oled surnud .
66003002	Saa valvsaks ja kinnita järele jäänut , mis oli suremas , sest ma pole leidnud , et su teod oleksid täielikud mu Jumala ees .
66003003	Seepärast hoia meeles , mida sa oled saanud ja mida sa oled kuulnud , ja järgi seda pidevalt ning kahetse oma patte . Kindel on , et kui sa üles ei ärka , siis tulen ma nagu varas , ja sul pole aimugi , mil tunnil ma sind taban .
66003004	Siiski on sul Sardeses mõned nimed , kes pole oma pealisriideid rüvetanud , ja nemad hakkavad käima koos minuga valgetes riietes , sest nad on selle väärilised .
66003005	Sellele , kes võidab , pannakse niisiis selga valged pealisriided ; ja ma ei kustuta mingil juhul tema nime eluraamatust , vaid ma tunnistan ta nime oma Isa ees ja tema inglite ees .
66003006	Kellel kõrv on , see kuulgu , mida vaim kogudustele ütleb . ’
66003007	Ja Filadelfia koguduse inglile kirjuta : nii ütleb see , kes on püha , kes on tõeline , kel on Taaveti võti , kes avab , nii et keegi ei sule , ja suleb , nii et keegi ei ava :
66003008	’ Ma tean su tegusid — vaata , ma olen pannud su ette avatud ukse , mida keegi ei saa sulgeda — , et sul on natuke jõudu ja sa oled järginud mu sõna ega ole salanud mu nime .
66003009	Vaata , ma annan Saatana sünagoogist need , kes väidavad end olevat juudid , kuid siiski ei ole , vaid valetavad — vaata , ma teen , et nad tulevad ja kummardavad su jalge ees , ja ma annan neile teada , et mina olen sind armastanud .
66003010	Kuna sa oled järginud seda , mida on öeldud minu vastupidavuse kohta , siis hoian minagi sind katsumustunni eest , mis tuleb kogu asustatud maa peale , et panna proovile need , kes elavad maa peal .
66003011	Ma tulen kiiresti . Hoia kõvasti kinni sellest , mis sul on , et keegi ei võtaks su pärga .
66003012	Selle , kes võidab , teen ma sambaks oma Jumala templis ja ta ei lähe sealt enam kunagi välja , ning ma kirjutan tema peale oma Jumala nime ja oma Jumala linna nime , uue Jeruusalemma , mis laskub taevast minu Jumala juurest , ja enda uue nime .
66003013	Kellel kõrv on , see kuulgu , mida vaim kogudustele ütleb . ’
66003014	Ja Laodikeia koguduse inglile kirjuta : nii ütleb Aamen , ustav ja tõeline tunnistaja , Jumala loodu algus :
66003015	’ Ma tean su tegusid , et sa ei ole külm ega kuum . Ma soovin , et sa oleksid kas külm või siis kuum .
66003016	Aga et sa oled leige ja mitte kuum ega külm , siis sülitan ma su välja oma suust .
66003017	Kuna sa ütled : ” Ma olen rikas ja olen kogunud rikkust ega ole mul mitte midagi vaja ” , kuid sa ei tea , et sa oled armetu ja haletsusväärne ja vaene ja pime ja alasti ,
66003018	siis ma annan sulle nõu osta minult tules puhastatud kulda , et saaksid rikkaks , ning valged pealisriided , et saaksid need selga panna ja et su häbiväärne alastiolek ei saaks avalikuks , ja silmasalvi silmade määrimiseks , et sa näeksid .
66003019	Ma noomin ja distsiplineerin kõiki , kellesse ma olen kiindunud . Ole seepärast innukas ja kahetse oma patte .
66003020	Vaata , ma seisan ukse taga ja koputan . Kui keegi kuuleb mu häält ja avab ukse , siis ma tulen tema juurde sisse ja söön õhtust koos temaga ja tema minuga .
66003021	Sellel , kes võidab , luban ma istuda koos minuga mu troonil , nagu minagi olen võitnud ning istunud koos oma Isaga tema troonile .
66003022	Kellel kõrv on , see kuulgu , mida vaim kogudustele ütleb ’ . ”
66004001	Pärast seda ma nägin , ja vaata , taevas oli avatud uks , ja esimene hääl , mida ma kuulsin , oli otsekui pasuna hääl , mis rääkis minuga , öeldes : ” Tule siia üles ja ma näitan sulle , mis peab toimuma . ”
66004002	Pärast seda sattusin ma otsekohe vaimu mõju alla , ja vaata , taevas on troon , ja troonil istub keegi .
66004003	Ja see , kes seal istub , on välimuselt nagu jaspisekivi ja punane kalliskivi , ja trooni ümber on vikerkaar , mis on välimuselt nagu smaragd .
66004004	Ja trooni ümber on kakskümmend neli trooni , ning neil troonidel nägin ma istumas kahtkümmet nelja vanemat , kellel on seljas valged pealisriided ja peas kuldkroonid .
66004005	Ja troonist tuleb välja välke ja hääli ja kõuekõminat ; ja trooni ees põleb seitse tulelampi , ja need tähendavad Jumala seitset vaimu .
66004006	Ja trooni ees on otsekui klaasmeri , kristalli sarnane . Ja trooni keskel ja ümber trooni on neli elavat olendit , kes on täis silmi eest ja tagant .
66004007	Ja esimene olend on nagu lõvi , ja teine olend on nagu noor pull , ja kolmandal olendil on otsekui inimese nägu , ja neljas olend on nagu lendav kotkas .
66004008	Ja igaühel neist neljast olendist on kuus tiiba ; ümberringi ja altpoolt on need täis silmi . Ja nad ei puhka päeval ega öösel , vaid ütlevad : ” Püha , püha , püha on Jehoova Jumal , Kõikvõimas , kes oli ja kes on ja kes tuleb ! ”
66004009	Ja iga kord , kui need olendid annavad hiilgust ja austust ja tänu sellele , kes istub troonil ja kes elab igavesest ajast igavesti ,
66004010	heidavad need kakskümmend neli vanemat troonil istuja ette maha ja kummardavad teda , kes elab igavesest ajast igavesti , ning nad heidavad oma kroonid trooni ette ja ütlevad :
66004011	” Sina , Jehoova , meie Jumal , oled väärt võtma vastu hiilgust ja austust ja jõudu , sest sina oled loonud kõik , ja sinu tahtel on need olemas ja on loodud . ”
66005001	Ja ma nägin troonil istuja paremas käes rullraamatut , millele oli kirjutatud sisse- ja väljapoole ning mis oli kindlalt pitseeritud seitsme pitseriga .
66005002	Ja ma nägin tugevat inglit kuulutamas valju häälega : ” Kes on väärt avama seda rullraamatut ja lahti tegema selle pitsereid ? ”
66005003	Aga ei taevas ega maa peal ega maa all polnud kedagi , kes oleks suutnud rullraamatu avada ja sellesse vaadata .
66005004	Ja ma puhkesin kõvasti nutma , sest kedagi ei leitud väärt olevat rullraamatut avama ega sellesse vaatama .
66005005	Ent üks vanematest ütles mulle : ” Ära enam nuta . Vaata , Lõvi Juuda suguharust , Taaveti juur , on võitnud , nii et ta võib avada rullraamatu ja selle seitse pitserit . ”
66005006	Ja ma nägin trooni keskel ja nelja olendi ja vanemate keskel seismas talle , kes oli otsekui tapetud ning kel oli seitse sarve ja seitse silma ; need silmad tähendavad Jumala seitset vaimu , mis on saadetud kogu maale .
66005007	Ja ta läks ja võttis kohe troonil istuja paremast käest rullraamatu .
66005008	Ja kui ta selle võttis , heitsid need neli olendit ja kakskümmend neli vanemat maha Talle ette , igaühel neist oli harf ja kuldkausid täis suitsutusrohtu ; ja suitsutusrohi tähendab pühade palveid .
66005009	Ja nad laulsid uut laulu , öeldes : ” Sina oled väärt võtma selle rullraamatu ja avama selle pitserid , sest sind tapeti ja oma verega ostsid sa Jumalale inimesi igast suguvõsast ja keelest ja hõimust ja rahvast ,
66005010	ja sa tegid nad kuningriigiks ja preestriteks meie Jumalale , ja nad hakkavad valitsema kuningatena maa üle . ”
66005011	Ja ma nägin ja kuulsin paljude inglite häält , kes olid trooni ja olendite ja vanemate ümber , ning nende arv oli müriaadide müriaadid ja tuhandete tuhanded ,
66005012	ja nad ütlesid valju häälega : ” Tall , kes tapeti , on väärt võtma vastu väge ja rikkust ja tarkust ja jõudu ja austust ja hiilgust ja õnnistust . ”
66005013	Ja ma kuulsin , kuidas kõik loodud taevas ja maa peal ja maa all ja merel — kõik need — ütlesid : ” Sellele , kes troonil istub , ja Tallele olgu õnnistus ja austus ja hiilgus ja vägi igavesest ajast igavesti ! ”
66005014	Ja need neli olendit ütlesid : ” Aamen ! ” ning vanemad heitsid maha ja kummardasid Jumalat .
66006001	Ja ma nägin , kui Tall avas ühe seitsmest pitserist , ning ma kuulsin üht neljast olendist otsekui kõue häälega ütlevat : ” Tule ! ”
66006002	Ja ma nägin , ja vaata , valge hobune ; ja selle seljas istujal oli vibu ; ja talle anti kroon ning ta läks välja võites ja lõplikku võitu saavutama .
66006003	Ja kui ta avas teise pitseri , kuulsin ma teist olendit ütlevat : ” Tule ! ”
66006004	Ja väljus veel üks , tulipunane hobune ; ja selle seljas istujal lubati rahu maa pealt ära võtta , et nad üksteist tapaksid ; ja talle anti suur mõõk .
66006005	Ja kui ta avas kolmanda pitseri , kuulsin ma kolmandat olendit ütlevat : ” Tule ! ” Ja ma nägin , ja vaata , must hobune ; ja selle seljas istujal olid käes kaalud .
66006006	Ja ma kuulsin häält otsekui nelja olendi keskelt ütlevat : ” Liiter nisu denaari eest ja kolm liitrit otri denaari eest ; ning oliiviõlile ja veinile ära tee kahju . ”
66006007	Ja kui ta avas neljanda pitseri , kuulsin ma neljanda olendi häält ütlevat : ” Tule ! ”
66006008	Ja ma nägin , ja vaata , kahvatukollakas hobune ; ja selle seljas istuja nimi oli Surm . Ja Haud tuli kohe tema järel . Ja neile anti voli neljandiku maa üle , et tappa pika mõõgaga ja näljahädaga ja surmahaigusega ja maa metsloomadega .
66006009	Ja kui ta avas viienda pitseri , nägin ma altari all nende hingi , kes on tapetud Jumala sõna pärast ja tunnistustöö pärast , mida nad tegid .
66006010	Ja nad hüüdsid valju häälega , öeldes : ” Kui kaua veel , kõigekõrgem Isand , püha ja tõeline , hoiad sa end tagasi kohut mõistmast ja kätte maksmast meie vere eest neile , kes elavad maa peal ? ”
66006011	Ja neile igaühele anti pikk valge rüü ; ja neile öeldi , et nad puhkaksid veel veidi , kuni saab täis ka nende kaasorjade ja vendade arv , kes tapetakse nagu nemadki .
66006012	Ja ma nägin , kui ta avas kuuenda pitseri , ja toimus suur maavärin ; ja päike läks mustaks nagu karvane kotiriie , ja kuu läks üleni nagu vereks ,
66006013	ja taeva tähed kukkusid maa peale , nii nagu viigipuu viskab maha oma toored marjad , kui kõva tuul seda raputab .
66006014	Ja taevas taandus nagu rullraamat , mis kokku rullitakse , ning iga mägi ja iga saar kõrvaldati oma kohalt .
66006015	Ja maa kuningad ja ülikud ja väeülemad ja rikkad ja tugevad ning kõik orjad ja vabad peitsid end koobastesse ja mägede kaljudesse .
66006016	Ja nad muudkui ütlesid mägedele ja kaljudele : ” Langege meie peale ja peitke meid troonil istuja palge eest ja Talle viha eest ,
66006017	sest nende viha suur päev on tulnud , ja kes suudab püsida ? ”
66007001	Pärast seda ma nägin nelja inglit seismas maa neljas nurgas , hoidmas kõvasti kinni maa nelja tuult , et ükski tuul ei puhuks maa peale ega mere peale ega ühegi puu peale .
66007002	Ja ma nägin päikesetõusu poolt tõusmas veel üht inglit , kellel oli elava Jumala pitsat , ja ta hüüdis valju häälega neljale inglile , kes olid saanud loa teha kahju maale ja merele ,
66007003	öeldes : ” Ärge tehke kahju maale ega merele ega puudele enne , kui me oleme pannud pitseri oma Jumala orjade laubale ! ”
66007004	Ja ma kuulsin nende arvu , kes olid pitseriga märgitud , sada nelikümmend neli tuhat pitseriga märgitut igast Iisraeli poegade suguharust :
66007005	Juuda suguharust kaksteist tuhat pitseriga märgitut , Ruubeni suguharust kaksteist tuhat , Gaadi suguharust kaksteist tuhat ,
66007006	Aaseri suguharust kaksteist tuhat , Naftali suguharust kaksteist tuhat , Manasse suguharust kaksteist tuhat ,
66007007	Siimeoni suguharust kaksteist tuhat , Leevi suguharust kaksteist tuhat , Issaskari suguharust kaksteist tuhat ,
66007008	Sebuloni suguharust kaksteist tuhat , Joosepi suguharust kaksteist tuhat , Benjamini suguharust kaksteist tuhat pitseriga märgitut .
66007009	Pärast seda ma nägin , ja vaata , suur rahvahulk , keda ükski ei suutnud kokku lugeda , kõigist rahvastest ja suguvõsadest ja hõimudest ja keeltest , seisis trooni ees ja Talle ees , riietatud pikkadesse valgetesse rüüdesse , ja palmioksad käes .
66007010	Ja nad aina hüüavad valju häälega , öeldes : ” Pääste me võlgneme oma Jumalale , kes istub troonil , ja Tallele ! ”
66007011	Ja kõik inglid seisid trooni ja vanemate ja nelja olendi ümber ja nad heitsid silmili maha trooni ette ja kummardasid Jumalat ,
66007012	öeldes : ” Aamen ! Õnnistus ja hiilgus ja tarkus ja tänu ja austus ja vägi ja jõud olgu meie Jumalale igavesest ajast igavesti . Aamen . ”
66007013	Seepeale ütles üks vanematest mulle : ” Need seal , kellel on seljas pikad valged rüüd , kes nad on ja kust nad tulid ? ”
66007014	Otsekohe ütlesin ma talle : ” Mu isand , sina tead . ” Ja ta ütles mulle : ” Need on need , kes tulevad suurest viletsusest , ja nad on oma rüüd pesnud ja teinud need valgeks Talle veres .
66007015	Sellepärast on nad Jumala trooni ees , ja nad osalevad tema pühas teenistuses päevad ja ööd tema templis ; ja see , kes troonil istub , laotab oma telgi nende üle .
66007016	Neil pole enam nälga ega janu , ka ei kõrveta neid päike ega mingi põletav kuumus ,
66007017	sest Tall , kes on trooni keskel , hoiab neid kui karjane ja juhatab nad eluvete allikaile . Ja Jumal pühib ära kõik pisarad nende silmist . ”
66008001	Ja kui ta avas seitsmenda pitseri , tekkis taevas vaikus umbes pooleks tunniks .
66008002	Ja ma nägin seitset inglit , kes seisavad Jumala ees , ja neile anti seitse pasunat .
66008003	Ja veel üks ingel tuli ja astus altari juurde , käes kullast suitsutusnõu ; ja talle anti suur hulk suitsutusrohtu , et ta ohverdaks seda koos kõigi pühade inimeste palvetega kuldaltaril , mis on trooni ees .
66008004	Ja suitsutusrohu suits tõusis ingli käest koos pühade esitatud palvetega Jumala ette .
66008005	Aga otsekohe võttis ingel suitsutusnõu ja täitis selle tulega altarilt ning heitis selle maa peale . Ja kostis kõuekõminat ja hääli ja näha oli välke ja toimus maavärin .
66008006	Ja need seitse inglit valmistusid puhuma seitset pasunat .
66008007	Ja esimene puhus pasunat . Ja sadas rahet ja tuld koos verega ning see heideti maa peale ; ja kolmandik maast põles ära ja kolmandik puudest põles ära ja kõik rohelised taimed põlesid ära .
66008008	Ja teine ingel puhus pasunat . Ja midagi suure mäe sarnast , mis tules põles , heideti merre . Ja kolmandik merest muutus vereks ;
66008009	ja kolmandik meres olevaist olenditest , kelles on hing , suri ära , ja kolmandik laevadest hukkus .
66008010	Ja kolmas ingel puhus pasunat . Siis kukkus taevast alla suur täht , mis põles nagu lamp , ja see kukkus kolmandiku jõgede ja veteallikate peale .
66008011	Ja tähe nimi on Koirohi . Ja kolmandik vetest muutus koirohuks , ja palju inimesi suri nende vete läbi , sest need olid läinud kibedaks .
66008012	Ja neljas ingel puhus pasunat . Siis löödi kolmandikku päikesest ja kolmandikku kuust ja kolmandikku tähtedest , et kolmandik neist pimeneks ja kolmandik päevast oleks valguseta , samuti kolmandik ööst .
66008013	Ja ma nägin kesktaevas lendamas kotkast ja kuulsin teda valju häälega ütlevat : ” Häda , häda , häda neile , kes maa peal elavad , nende kolme ingli ülejäänud pasunahüüdude pärast , kes alles hakkavad pasunaid puhuma ! ”
66009001	Ja viies ingel puhus pasunat . Ja ma nägin üht tähte , mis oli langenud taevast maa peale , ja talle anti sügaviku avause võti .
66009002	Ja ta tegi sügaviku avause lahti ja sealt tõusis suitsu , mis oli otsekui suure ahju suits , ja nii päike kui ka õhk pimenesid sellest suitsust .
66009003	Ja suitsu seest tulid välja rohutirtsud maa peale ; ja neile anti võim , samasugune võim , nagu on maa peal skorpionidel .
66009004	Ja neile öeldi , et nad ei teeks kahju maa rohule ega ühelegi taimele ega ühelegi puule , vaid ainult neile inimestele , kelle laubal pole Jumala pitserit .
66009005	Ja rohutirtsudele ei antud luba neid tappa , küll aga piinata viis kuud , ja nende piin sarnanes piinaga , mida tekitab skorpion , kui see inimest salvab .
66009006	Ja neil päevil otsivad inimesed surma , aga ei leia seda kuidagi , ja nad soovivad surra , kuid surm põgeneb nende eest .
66009007	Ja rohutirtsud olid välimuselt hobuste sarnased , kes on lahinguks valmis pandud ; ja nende peas näis olevat midagi kuldkrooni sarnast , ja nende näod olid otsekui inimeste näod ,
66009008	aga juuksed olid neil otsekui naiste juuksed . Ja nende hambad olid nagu lõvidel ;
66009009	ja neil olid rinnakaitsed otsekui rauast rinnakaitsed . Ja nende tiibade hääl oli nagu vankrite hääl , kui palju hobuseid lahingusse jookseb .
66009010	Samuti on neil sabad ja astlad nagu skorpionidel ; ja sabades on neil võim teha inimestele haiget viis kuud .
66009011	Nende kuningaks on sügaviku ingel . Heebrea keeles on tema nimi Abaddon , aga kreeka keeles on tema nimi Apollüon .
66009012	Üks häda on möödas . Vaata , pärast seda tuleb veel kaks häda .
66009013	Ja kuues ingel puhus pasunat . Ja ma kuulsin , kuidas üks hääl , mis tuli Jumala ees oleva kuldaltari sarvedest ,
66009014	ütles kuuendale inglile , kellel oli pasun : ” Päästa lahti need neli inglit , kes on kinniseotuina suure Eufrati jõe ääres . ”
66009015	Ja neli inglit , kes olid seatud valmis selleks tunniks ja päevaks ja kuuks ja aastaks , päästeti lahti , et tappa kolmandik inimestest .
66009016	Ja ratsaväe sõdurite arv oli kaks müriaadide müriaadi — ma kuulsin nende arvu .
66009017	Ja niisugustena nägin ma nägemuses hobuseid ja nende seljas istujaid : neil olid tulipunased ja hüatsintsinised ja väävelkollased rinnakaitsed ; ja hobuste pead olid nagu lõvide pead ning nende suust tuli välja tuld ja suitsu ja väävlit .
66009018	Nende kolme nuhtlusega : tule ja suitsu ja väävliga , mis tuli välja nende suust , tapeti kolmandik inimestest .
66009019	Sest nende hobuste võim on nende suus ja nende sabas ; sest nende sabad on madude sarnased ja neil on pead , ning nendega nad teevad kahju .
66009020	Aga ülejäänud inimesed , keda neis nuhtlustes ei tapetud , ei kahetsenud oma käte tegusid ega loobunud kummardamast deemoneid ega kullast ja hõbedast ja vasest ja kivist ja puust ebajumalaid , mis ei suuda näha ega kuulda ega kõndida ;
66009021	ja nad ei kahetsenud oma mõrvu ega oma spiritistlikke tavasid ega oma hoorust ega oma vargusi .
66010001	Ja ma nägin taevast laskuvat veel üht tugevat inglit , kes oli riietatud pilvega , ja tema pea kohal oli vikerkaar ja tema nägu oli nagu päike ja tema jalad olid nagu tulesambad ,
66010002	ja tal oli käes väike avatud rullraamat . Ja ta asetas oma parema jala mere peale , vasaku jala aga maa peale ,
66010003	ning ta hüüdis valju häälega , otsekui möirgaks lõvi . Ja kui ta hüüdis , tõid oma hääle kuuldavale seitse kõuekõminat .
66010004	Kui nüüd need seitse kõuekõminat rääkisid , tahtsin ma kirjutama hakata , ent kuulsin taevast üht häält ütlevat : ” Pane see pitseriga kinni , mida seitse kõuekõminat rääkisid , ja ära kirjuta seda üles ! ”
66010005	Ja ingel , keda ma nägin seismas mere peal ja maa peal , tõstis oma parema käe taeva poole ,
66010006	ja ta vandus tema juures , kes elab igavesest ajast igavesti , kes on loonud taeva ja mis selles on , ning maa ja mis selles on , ning mere ja mis selles on : ” Enam ei viivitata ,
66010007	vaid seitsmenda ingli hääle päevil , kui ta valmistub pasunat puhuma , viiakse Jumala püha saladus tõesti lõpule selle hea sõnumi kohaselt , mida ta kuulutas oma orjadele , prohvetitele . ”
66010008	Ja taevast kuuldud hääl rääkis minuga jälle ning ütles : ” Mine , võta avatud rullraamat , mis on ingli käes , kes seisab mere peal ja maa peal . ”
66010009	Ja ma läksin ingli juurde ja ütlesin , et ta annaks mulle selle väikse rullraamatu . Ja ta ütles mulle : ” Võta see ja söö ära , ja see on su kõhus kibe , aga su suus on see magus nagu mesi . ”
66010010	Ja ma võtsin ingli käest väikse rullraamatu ja sõin selle ära , ja mu suus oli see magus nagu mesi , aga kui ma olin selle ära söönud , läks mul kõhus kibedaks .
66010011	Ja mulle öeldi : ” Sa pead taas prohvetlikult rääkima hõimude ja rahvaste ja keelte ja paljude kuningate kohta . ”
66011001	Ja mulle anti mõõduridva sarnane pilliroog ja öeldi : ” Tõuse üles ja mõõda ära Jumala templi pühamu ja altar ja need , kes seal teda kummardavad .
66011002	Aga õu , mis on väljaspool templi pühamut , jäta täielikult välja ning ära seda mõõda , sest see on antud rahvastele , ja nad tallavad püha linna nelikümmend kaks kuud .
66011003	Ja ma saadan oma kaks tunnistajat , et nad räägiksid prohvetlikult tuhat kakssada kuuskümmend päeva , riietatuna kotiriidesse . ”
66011004	Neid kujutavad kaks oliivipuud ja kaks lambijalga , ja nad seisavad maa Isanda ees .
66011005	Ja kui keegi tahab neile kahju teha , väljub nende suust tuli ja neelab ära nende vaenlased , ja kui keegi peaks tahtma neile kahju teha , peab ta sel viisil tapetama .
66011006	Neil on võim sulgeda taevas , et päevil , mil nad prohvetlikult räägivad , ei sajaks vihma , ja neil on võim vete üle , et muuta need vereks ja lüüa maad igasuguste nuhtlustega nii sageli , kui nad soovivad .
66011007	Ja kui nad on tunnistamise lõpetanud , hakkab sügavikust tõusnud metsaline nendega sõda pidama ning võidab nad ära ja tapab nad .
66011008	Ja nende surnukehad on siis selle suure linna peatänaval , mida kutsutakse vaimses mõttes Soodomaks ja Egiptuseks , kus ka nende Isand postile löödi .
66011009	Ja inimesed hõimude ja suguvõsade ja keelte ja rahvaste seast vaatavad nende surnukehi kolm ja pool päeva , ja nad ei lase nende surnukehi hauakoopasse panna .
66011010	Ja need , kes maa peal elavad , rõõmustavad nende surma üle ja tunnevad heameelt , ning nad saadavad üksteisele kingitusi , sest need kaks prohvetit piinasid neid , kes elavad maa peal .
66011011	Ja pärast neid kolme ja poolt päeva tuli elu vaim Jumalalt nende sisse , ja nad tõusid jalule , ning nende peale , kes neid nägid , tuli suur kartus .
66011012	Ja nad kuulsid valju häält taevast endile ütlevat : ” Tulge siia üles ! ” Ja nad läksid pilve sees üles taevasse ning nende vaenlased nägid neid .
66011013	Ja sel tunnil toimus suur maavärin , ja kümnendik linnast langes ; ja maavärinas sai surma seitse tuhat inimest , ning ülejäänud lõid kartma ja andsid au taeva Jumalale .
66011014	Teine häda on möödas . Vaata , kolmas häda tuleb kiiresti .
66011015	Ja seitsmes ingel puhus pasunat . Ja taevas kostsid valjud hääled , mis ütlesid : ” Maailma kuningriik on saanud meie Isanda ja tema Kristuse kuningriigiks , ja tema valitseb kuningana igavesest ajast igavesti . ”
66011016	Ja need kakskümmend neli vanemat , kes istusid Jumala ees oma troonidel , heitsid silmili maha ja kummardasid Jumalat
66011017	ning ütlesid : ” Me täname sind , Jehoova Jumal , Kõikvõimas , kes oled ja kes olid , sest sa oled võtnud oma suure võimu ja hakanud kuningana valitsema .
66011018	Kuid rahvad on saanud vihaseks , ja sinu viha on tulnud ja kätte on jõudnud määratud aeg mõista kohut surnute üle ja anda tasu sinu orjadele prohvetitele ja pühadele ning neile , kes kardavad sinu nime , väikestele ja suurtele , ning hävitada need , kes hävitavad maad . ”
66011019	Ja avanes Jumala templi pühamu , mis asub taevas , ja tema templi pühamus sai nähtavaks lepingulaegas . Ja oli näha välke ja kuulda hääli ja kõuekõminat ja toimus maavärin ja suur rahesadu .
66012001	Ja taevas ilmus nähtavale võimas sümboolne pilt : naine , kes oli riietatud päikesega , ja tema jalgade all oli kuu ja tal oli peas kroon kaheteistkümnest tähest ,
66012002	ja ta oli lapseootel . Ja ta karjus valudes ja sünnitamise vaevas .
66012003	Ja taevas ilmus nähtavale veel üks sümboolne pilt , ja vaata , tulipunane lohe , kellel oli seitse pead ja kümme sarve , ja tema peade peal seitse diadeemi ;
66012004	ja tema saba tõmbas kaasa kolmandiku taeva tähtedest ja ta heitis nad alla maa peale . Ja lohe jäi seisma naise ette , kellel oli sünnitus algamas , et kui ta on sünnitanud , tema laps ära neelata .
66012005	Ja ta sünnitas poja , poisslapse , kes hakkab karjatama raudkepiga kõiki rahvaid . Ja naise laps haarati Jumala ja tema trooni juurde .
66012006	Ja naine põgenes kõrbesse , kus Jumal oli valmistanud talle paiga , et teda toidetaks seal tuhat kakssada kuuskümmend päeva .
66012007	Ja taevas puhkes sõda : Miikael ja tema inglid sõdisid lohega ning lohe ja selle inglid sõdisid ,
66012008	aga see ei saanud võitu , samuti ei leitud neile taevas enam kohta .
66012009	Nii visati see suur lohe alla , see algne madu , keda hüütakse Kuradiks ja Saatanaks , kes eksitab kogu asustatud maad ; ta heideti alla maa peale ja tema inglid heideti alla koos temaga .
66012010	Ja ma kuulsin valju häält taevas ütlevat : ” Nüüd on jõudnud kätte meie Jumala pääste ja vägi ja kuningriik ning tema Kristuse võim , sest alla on heidetud meie vendade süüdistaja , kes süüdistab neid päevad ja ööd meie Jumala ees !
66012011	Ja nad võitsid ta ära Talle vere tõttu ja oma tunnistussõna tõttu ning nad ei armastanud oma hinge isegi surmaga silmitsi olles .
66012012	Seepärast olge rõõmsad , taevad , ja teie , kes neis elate ! Häda maale ja merele , sest Kurat on tulnud alla teie juurde ja tal on suur viha , kuna ta teab , et talle on jäänud vähe aega . ”
66012013	Kui nüüd lohe nägi , et ta on alla maa peale heidetud , siis ta kiusas taga naist , kes oli sünnitanud poeglapse .
66012014	Aga naisele anti kaks suure kotka tiiba , et ta lendaks kõrbesse oma paika ; seal toidetakse teda aeg ja ajad ja pool aega , eemal mao palge eest .
66012015	Ja madu purskas oma suust naisele järele vett otsekui jõe , et ta jões ära upuks .
66012016	Kuid maa tuli naisele appi ning maa avas oma suu ja neelas ära jõe , mille lohe oma suust välja purskas .
66012017	Ja lohe sai naise peale vihaseks ning läks pidama sõda nendega , kes olid naise seemnest järele jäänud , kes peavad kinni Jumala käskudest ja kellel on Jeesusest tunnistamise töö .
66013001	Ja ta seisis paigal mere liival . Ja ma nägin merest tõusmas metsalist , kel oli kümme sarve ja seitse pead , ja selle sarvedel kümme diadeemi , aga tema peade peal olid Jumalat teotavad nimed .
66013002	See metsaline , keda ma nägin , oli nagu leopard , aga tema jalad olid nagu karul , ja ta suu oli nagu lõvi suu . Ja lohe andis metsalisele tema väe ja tema trooni ja suure võimu .
66013003	Ja ma nägin , et üks tema peadest oli otsekui surmavalt haavatud , aga tema surmahaav paranes , ja kogu maa käis imetledes metsalise järel .
66013004	Ja inimesed kummardasid lohet , kuna see oli andnud metsalisele võimu , ning nad kummardasid metsalist ja ütlesid : ” Kes on nagu see metsaline ja kes suudab temaga sõdida ? ”
66013005	Ja temale anti suu , mis räägib suuri asju ja teotab Jumalat , ja talle anti võim tegutseda nelikümmend kaks kuud .
66013006	Ja ta avas oma suu , teotades Jumalat , et teotada tema nime ja tema elupaika — neid , kes elavad taevas .
66013007	Ja tal lubati pidada sõda pühadega ja nad ära võita , ja talle anti võim kõigi suguvõsade ja hõimude ja keelte ja rahvaste üle .
66013008	Ja kõik , kes elavad maa peal , hakkavad teda kummardama ; neist mitte ühegi nime pole kirjas tapetud Talle eluraamatus maailma rajamisest peale .
66013009	Kui kellelgi on kõrv , see kuulgu .
66013010	Kui keegi peab minema vangi , siis ta ka läheb vangi . Kui keegi tapab mõõgaga , peab ta ka ise tapetama mõõgaga . Siin on vaja pühade vastupidavust ja usku .
66013011	Ja ma nägin veel üht metsalist tõusmas maa seest , ja sel oli kaks sarve nagu tallel , aga ta hakkas rääkima nagu lohe .
66013012	Ja ta kasutab esimese metsalise kogu võimu tema silme ees . Ja ta paneb maa ja kõik , kes seal elavad , kummardama esimest metsalist , kelle surmahaav paranes .
66013013	Ja ta teeb suuri tundemärke , nii et ta toob isegi tule taevast alla maa peale inimeste silme ees .
66013014	Ja ta eksitab maa elanikke tundemärkidega , mida tal lubati teha metsalise silme ees , käskides neil , kes elavad maa peal , teha kuju metsalisest , kel oli mõõgahaav ja kes siiski virgus ellu .
66013015	Ja tal lubati anda hingeõhk metsalise kujule , nii et see metsalise kuju saaks rääkida ja surmaks kõik need , kes seda metsalise kuju mingil moel ei kummarda .
66013016	Ja ta sunnib kõiki inimesi , väikseid ja suuri , rikkaid ja vaeseid , vabasid ja orje , et nad võtaksid märgi paremale käele või laubale ,
66013017	ning et keegi muu ei saaks osta ega müüa kui vaid see , kellel on see märk — metsalise nimi või tema nime arv .
66013018	Siin läheb vaja tarkust : kel on mõistust , arvutagu välja metsalise arv , sest see on inimese arv ; ja tema arv on kuussada kuuskümmend kuus .
66014001	Ja ma nägin , ja vaata , Tall seisab Siioni mäel , ja koos temaga sada nelikümmend neli tuhat , kelle laubale on kirjutatud tema nimi ja ta Isa nimi .
66014002	Ja ma kuulsin taevast häält , mis oli otsekui paljude vete kohin ja nagu vali kõuekõmin ; ja hääl , mida ma kuulsin , oli otsekui lauljate oma , kes ennast harfil saadavad , mängides oma harfe .
66014003	Ja nad laulavad otsekui uut laulu trooni ees ja nelja olendi ja vanemate ees ; ja mitte keegi ei suutnud seda laulu ära õppida , kui ainult need sada nelikümmend neli tuhat , kes on ära ostetud maa pealt .
66014004	Need on need , kes ei ole ennast rüvetanud naistega ; tõesti , nad on neitsilikud . Need on need , kes järgivad Talle pidevalt , ükskõik kuhu ta läheb . Nad on ära ostetud inimeste hulgast uudseviljaks Jumalale ja Tallele ,
66014005	ja mingit valet ei ole leitud nende suust ; nad on veatud .
66014006	Ja ma nägin kesktaevas lendamas veel üht inglit , ja tal oli igavene hea sõnum , et kuulutada seda rõõmusõnumina neile , kes elavad maa peal , ja igale rahvale ja suguvõsale ja keelele ja hõimule ,
66014007	ning ta ütles valju häälega : ” Kartke Jumalat ja andke talle austust , sest kätte on jõudnud tema kohtutund , ja seepärast kummardage teda , kes on valmistanud taeva ja maa ja mere ja veteallikad . ”
66014008	Ja järgnes veel üks , teine ingel , öeldes : ” Ta on langenud ! Suur Babülon on langenud , tema , kes jootis kõigile rahvastele oma hooruse vihaveini ! ”
66014009	Ja neile järgnes veel üks , kolmas ingel , kes ütles valju häälega : ” Kui keegi kummardab metsalist ja selle kuju ning võtab märgi oma laubale või oma käe peale ,
66014010	siis joob temagi Jumala viha veini , mis valatakse lahjendamata tema raevu karikasse , ja teda peab piinatama tule ja väävliga pühade inglite ees ja Talle ees .
66014011	Ja nende piina suits tõuseb ikka ja igavesti ning neil pole rahu päeval ega ööl , ei neil , kes kummardavad metsalist ja selle kuju , ega ühelgi , kes võtab vastu tema nime märgi .
66014012	Pühadel on siin vaja vastupidavust , neil , kes peavad kinni Jumala käskudest ja usuvad Jeesusesse . ”
66014013	Ja ma kuulsin üht häält taevast ütlevat : ” Kirjuta : õnnelikud on surnud , kes nüüdsest peale surevad ühtsuses Issandaga . Jah , ütleb vaim , las nad puhkavad oma töövaevast , sest nende teod lähevad kohe nendega ühes . ”
66014014	Ja ma nägin , ja vaata , valge pilv , ja pilvel istus keegi , kes oli inimese poja sarnane , kuldkroon peas ja terav sirp käes .
66014015	Ja üks teine ingel väljus templi pühamust , hüüdes valju häälega sellele , kes pilvel istus : ” Pista oma sirp sisse ja lõika , sest lõikustund on tulnud , kuna maa viljasaak on täiesti küps ! ”
66014016	Ja kes pilvel istus , laskis oma sirbil üle maa käia ja maa lõikus sai tehtud .
66014017	Ja veel üks ingel väljus templi pühamust , mis asub taevas , ja temalgi oli terav sirp .
66014018	Ja veel üks ingel väljus altarist , ja temal oli võim tule üle . Ja ta hüüdis valju häälega sellele , kel oli terav sirp , öeldes : ” Pista oma terav sirp sisse ja kogu kokku maa viinapuu kobarad , sest selle viinamarjad on saanud küpseks ! ”
66014019	Ja ingel laskis oma sirbil üle maa käia ning lõikas maha maa viinapuu ja heitis selle Jumala viha suurde surutõrde .
66014020	Ja surutõrt sõtkuti väljaspool linna , ja surutõrrest tuli välja verd hobuste valjasteni , ulatudes tuhande kuuesaja staadioni kaugusele .
66015001	Ja ma nägin taevas veel üht sümboolset pilti , suurt ja imelist : seitset inglit seitsme nuhtlusega . Need on viimased , sest nendega viiakse lõpule Jumala viha .
66015002	Ja ma nägin midagi tulega segatud klaasmere sarnast ja neid , kes saavutavad võidu metsalise ja tema kuju ja tema nime arvu üle , seismas klaasmere ääres , Jumala harfid käes .
66015003	Ja nad laulsid Jumala orja Moosese laulu ja Talle laulu , öeldes : ” Suured ja imelised on sinu teod , Jehoova Jumal , Kõikvõimas . Õiged ja tõelised on sinu teed , igaviku Kuningas .
66015004	Kes ei peaks kartma sind , Jehoova , ja austama sinu nime , sest sina üksi oled lojaalne ? Kõik rahvad ju tulevad ja kummardavad sinu ees , sest sinu õigusnormid on tehtud avalikuks . ”
66015005	Ja pärast seda ma nägin , ja tunnistustelgi pühamu avanes taevas
66015006	ning pühamust väljus seitse inglit seitsme nuhtlusega , riietatud puhtasse säravasse linasesse ja rinna kohalt vöötatud kuldsete vöödega .
66015007	Ja üks neljast olendist andis neile seitsmele inglile seitse kuldkaussi , täis selle Jumala viha , kes elab igavesest ajast igavesti .
66015008	Ja pühamu täitus suitsuga Jumala auhiilguse ja tema väe tõttu , ja keegi ei saanud minna pühamusse , enne kui seitsme ingli seitse nuhtlust olid lõpule viidud .
66016001	Ja ma kuulsin valju häält pühamust seitsmele inglile ütlevat : ” Minge ja valage maa peale välja Jumala viha seitse kaussi . ”
66016002	Ja esimene läks ja valas oma kausi välja maa peale . Ja inimestele , kellel oli metsalise märk ja kes kummardasid selle kuju , tekkis ohtlikke ja pahaloomulisi haavandeid .
66016003	Ja teine valas oma kausi välja merre . Ja see muutus otsekui surnu vereks , ja suri iga elav hing , kõik , kes meres olid .
66016004	Ja kolmas valas oma kausi välja jõgedesse ja veteallikatesse . Ja need muutusid vereks .
66016005	Ja ma kuulsin vete inglit ütlevat : ” Sina , kes oled ja kes olid , sina , Lojaalne , oled õiglane , et sa oled langetanud need otsused ,
66016006	sest nad on valanud pühade ja prohvetite verd , ja sa oled andnud neile verd juua . Nad on selle ära teeninud . ”
66016007	Ja ma kuulsin altarit ütlevat : ” Jah , Jehoova Jumal , Kõikvõimas , tõelised ja õiglased on sinu kohtuotsused . ”
66016008	Ja neljas valas oma kausi välja päikese peale , ning päikesel lubati inimesi tulega kõrvetada .
66016009	Ja suur kuumus kõrvetas inimesi , kuid nemad teotasid selle Jumala nime , kel on võim nende nuhtluste üle , ja nad ei kahetsenud oma patte ega toonud talle au .
66016010	Ja viies valas oma kausi välja metsalise trooni peale . Ja selle kuningriik pimenes , ja nad hakkasid valu pärast oma keelt närima ,
66016011	kuid nad teotasid taeva Jumalat oma valude pärast ja oma haavandite pärast ega kahetsenud oma tegusid .
66016012	Ja kuues valas oma kausi välja suure Eufrati jõe peale , ja selle vesi kuivas ära , et tee oleks valmis kuningatele , kes tulevad päikesetõusu poolt .
66016013	Ja ma nägin lohe suust ja metsalise suust ja valeprohveti suust väljumas kolme ebapuhast inspireeritud sõnumit , mis nägid välja nagu konnad .
66016014	Need on tegelikult deemonite poolt inspireeritud sõnumid ja need teevad tundemärke ja lähevad välja kogu asustatud maa kuningate juurde , et koguda nad kokku Kõikvõimsa Jumala suure päeva sõtta .
66016015	” Vaata , ma tulen nagu varas . Õnnelik on see , kes püsib ärkvel ja hoiab oma pealisriideid , et ta ei käiks alasti ja et ei nähtaks tema häbi . ”
66016016	Ja need kogusid nad kokku paika , mida heebrea keeles kutsutakse Harmagedooniks .
66016017	Ja seitsmes valas oma kausi välja õhu peale . Seejärel kostis pühamu seest troonilt vali hääl , mis ütles : ” See on tehtud ! ”
66016018	Ja näha oli välke ja kuulda hääli ja kõuekõminat ning toimus suur maavärin , millist ei ole olnud sellest ajast , kui maa peale ilmusid inimesed , nii ulatuslik maavärin , nii suur .
66016019	Ja suur linn jagunes kolmeks osaks ning rahvaste linnad langesid ; ja Suurt Babüloni tuletati meelde Jumala ees , et Jumal annaks talle oma raevu vihaveini karika .
66016020	Samuti põgenes iga saar , ja mägesid ei leidunud enam .
66016021	Ja suur rahe , mille iga rahetera oli umbes talendi raskune , sadas taevast alla inimeste peale , ning inimesed teotasid Jumalat rahenuhtluse pärast , sest see nuhtlus oli ebaharilikult suur .
66017001	Ja minu juurde tuli üks neist seitsmest inglist , kellel oli seitse kaussi , ja ta rääkis minuga , öeldes : ” Tule , ma näitan sulle , kuidas mõistetakse kohut suure prostituudi üle , kes istub paljude vete peal ,
66017002	kellega hoorasid maa kuningad , samal ajal kui maa elanikud jäid purju tema hooruse veinist . ”
66017003	Ja ta viis mu vaimu jõul ära kõrbesse . Ja ma nägin üht naist istumas erepunase metsalise seljas , kes oli täis Jumalat teotavaid nimesid ja kellel oli seitse pead ja kümme sarve .
66017004	Ja naine oli riietatud purpurisse ja erepunasesse ning ehitud kulla ja kalliskivide ja pärlitega , ja käes oli tal kuldkarikas , mis oli täis jälkusi ja tema hooruse ebapuhtust .
66017005	Ja tema laubale oli kirjutatud nimi , saladus : ” Suur Babülon , prostituutide ja maa jälkuste ema . ”
66017006	Ja ma nägin , et see naine oli joobnud pühade verest ja Jeesuse tunnistajate verest . Teda märgates imestasin ma üliväga .
66017007	Siis ütles ingel mulle : ” Miks sa imestad ? Ma räägin sulle saladuse naise kohta ja metsalise kohta , kelle seljas ta istub ning kellel on seitse pead ja kümme sarve :
66017008	metsaline , keda sa nägid , oli , kuid teda pole enam , ja siiski tõuseb ta varsti sügavikust , ja ta peab minema hävingusse . Ja kui need , kes elavad maa peal , näevad , et metsaline oli , kuid teda pole enam , ja ta siiski tuleb taas , imestavad nad ja imetlevad teda , aga nende nimesid pole kirjas eluraamatus maailma rajamisest peale .
66017009	Siin läheb vaja mõistust koos tarkusega : need seitse pead tähendavad seitset mäge , mille otsas naine istub .
66017010	Ja need on seitse kuningat : viis on langenud , üks on , üks pole veel tulnud , aga kui ta tuleb , peab ta jääma natukeseks ajaks .
66017011	Ja metsaline , kes oli , kuid keda enam pole , on ise ühtlasi kaheksas kuningas , aga ta lähtub neist seitsmest , ja ta läheb hävingusse .
66017012	Ja need kümme sarve , mida sa nägid , tähendavad kümmet kuningat , kes veel ei ole saanud kuningriiki , kuid nad saavad kuningavõimu koos metsalisega üheks tunniks .
66017013	Neil on ühine mõte , ja nii annavad nad oma väe ja võimu metsalisele .
66017014	Nad hakkavad Tallega sõdima , aga Tall võidab nad ära , sest ta on isandate Isand ja kuningate Kuningas . Samuti võidavad kutsutud ja valitud ja ustavad , kes on koos temaga . ”
66017015	Ja ta ütleb mulle : ” Veed , mida sa nägid , kus prostituut istub , tähendavad hõime ja rahvahulki ja rahvaid ja keeli .
66017016	Ja kümme sarve , mida sa nägid , ja metsaline , need hakkavad prostituuti vihkama ja laastavad ta ja kisuvad ta alasti ning söövad ta liha ja põletavad ta ära tulega .
66017017	Sest Jumal on pannud nende südamesse , et nad teostaksid tema mõtte , mis on ka nende endi ühine mõte : anda oma kuningriik metsalisele , kuni Jumala sõnad on täide läinud .
66017018	Ja naine , keda sa nägid , tähendab suurt linna , millel on kuningriik maa kuningate üle . ”
66018001	Pärast seda ma nägin taevast alla tulemas veel üht inglit , kellel oli suur võim ; ja tema auhiilgusest läks maa valgeks .
66018002	Ja ta hüüdis kõva häälega , öeldes : ” Ta on langenud ! Suur Babülon on langenud , ja temast on saanud deemonite elupaik ja igasuguse ebapuhta hinguse ulualune ja igasuguste ebapuhaste ja vihatud lindude ulualune !
66018003	Sest tema hooruse vihaveini ohvriks on langenud kõik rahvad , ja maa kuningad on temaga hooranud , ja maa rändkaupmehed on tema häbitu luksuse vägevuse tõttu rikkaks saanud . ”
66018004	Ja ma kuulsin veel üht häält taevast ütlevat : ” Minge välja temast , minu rahvas , kui te ei taha saada tema pattude kaasosaliseks ja kui te ei taha saada osa tema nuhtlustest !
66018005	Sest tema patud on kuhjunud taevani , ja Jumal on tuletanud meelde tema ebaõiglased teod .
66018006	Tasuge talle samaga , millega tema on teistele tasunud , ja tehke talle kahekordselt , jah , kaks korda nii palju , kui tema on teinud ; karikasse , kuhu tema on valmistanud segatud jooki , valmistage seda jooki tema jaoks kahekordselt .
66018007	Nii palju kui tema on iseennast ülistanud ja elanud häbitus luksuses , sama palju põhjustage temale piina ja leina . Sest oma südames ütleb ta aina : ’ Ma istun kui kuninganna ja ma pole mingi lesk , ja mina küll kunagi leina ei näe . ’
66018008	Seepärast tulevad ühe päevaga tema nuhtlused : surm ja lein ja nälg , ja ta põletatakse ära tulega , sest Jehoova Jumal , kes tema üle kohut mõistis , on tugev .
66018009	Ja maa kuningad , kes temaga hoorasid ja elasid häbitus luksuses , hakkavad tema pärast nutma ja endale kurbusest vastu rinda lööma , kui nad näevad tema põlemise suitsu ;
66018010	samal ajal seisavad nad eemal , tundes hirmu tema piina pärast , ja ütlevad : ’ Häda , häda , sa suur linn , Babülon , sa tugev linn , sest ühe tunniga on sinu üle kohus mõistetud ! ’
66018011	Samuti nutavad ja leinavad tema pärast maa rändkaupmehed , sest pole enam kedagi , kes ostaks nende kaupa ,
66018012	kaupa , milleks on kuld ja hõbe ja kalliskivid ja pärlid ja peenlinane ja purpurriie ja siid ja erepunane riie ; ja kõik , mis on tehtud lõhnavast puidust , ja igasugused elevandiluust esemed ja igasugused väga kallist puidust ja vasest ja rauast ja marmorist esemed ;
66018013	samuti kaneel ja India vürts ja suitsutusrohi ja healõhnaline õli ja viiruk ja vein ja oliiviõli ja peen jahu ja nisu ja veised ja lambad ja hobused ja vankrid ja orjad ja inimhinged .
66018014	Jah , küpsed puuviljad , mida su hing ihaldas , on läinud sul käest , ning kõik hõrgud ja suurepärased asjad on kadunud sul käest , ja neid ei leita enam kunagi .
66018015	Rändkaupmehed , kes neid asju müüsid ja kes tänu temale rikkaks said , seisavad siis eemal , tundes hirmu tema piina pärast , ning nad nutavad ja leinavad ,
66018016	öeldes : ’ Häda , häda — suur linn , riietatud peenlinasesse ja purpurisse ja erepunasesse ning rikkalikult ehitud kulla ja kalliskivide ja pärlitega ,
66018017	sest ühe tunniga on selline suur rikkus rüüstatud ! ’ Ja iga laevakapten ja igaüks , kes merd mööda kuskile sõidab , ja meremehed ja kõik , kes merel elatist teenivad , seisid eemal
66018018	ning karjusid , nähes tema põlemise suitsu , ja ütlesid : ’ Kas on teist linna , mis oleks selle suure linna sarnane ? ’
66018019	Ja nad viskasid endale tolmu pea peale ja karjusid , nuttes ja leinates , ning ütlesid : ’ Häda , häda — suur linn , kus tema küllusest on saanud rikkaks kõik , kellel oli laevu merel , sest ühe tunniga on ta laastatud ! ’
66018020	Ole rõõmus tema pärast , taevas , samuti teie , pühad ja apostlid ja prohvetid , sest Jumal on teda karistanud , langetades tema üle otsuse teie kasuks ! ”
66018021	Ja üks tugev ingel tõstis üles suure veskikivi sarnase kivi ja heitis selle merre , öeldes : ” Sellise hooga heidetakse ära suur linn Babülon ja teda ei leita enam kunagi .
66018022	Ja mitte kunagi enam ei kuulda sinu sees lauljate häält , kes saadavad ennast harfil , ega muusikameeste ega flöödimängijate ega pasunapuhujate häält , ja iialgi enam ei leita sinu seest ühtegi mis tahes ala käsitöölist , ja iialgi enam ei kuulda sinu sees käsikivi häält ,
66018023	ja sinu sees ei paista enam eales lambivalgus , ja iialgi enam ei kuulda sinu sees peigmehe ega pruudi häält ; sest sinu rändkaupmehed olid maa ülikud , sest sinu spiritistlike tavadega viidi eksitusse kõik rahvad .
66018024	Jah , temast on leitud prohvetite ja pühade ja kõigi nende verd , kes on tapetud maa peal . ”
66019001	Pärast seda kuulsin ma taevas otsekui suure rahvahulga valju häält . Nad ütlesid : ” Kiitke Jaahi ! Pääste ja auhiilgus ja vägi kuuluvad meie Jumalale ,
66019002	kuna tema kohtuotsused on tõelised ja õiglased . Sest ta on viinud täide kohtuotsuse suure prostituudi üle , kes laostas maa oma hoorusega , ja ta on oma orjade vere eest talle kätte maksnud . ”
66019003	Ja otsekohe ütlesid nad teist korda : ” Kiitke Jaahi ! Ja tema põlemise suits tõuseb ikka ja igavesti . ”
66019004	Ja kakskümmend neli vanemat ja neli olendit heitsid maha ja kummardasid Jumalat , kes istub troonil , ja ütlesid : ” Aamen ! Kiitke Jaahi ! ”
66019005	Samuti kostis troonilt hääl , mis ütles : ” Kiitke meie Jumalat , kõik tema orjad , kes teda kardate , väiksed ja suured ! ”
66019006	Ja ma kuulsin otsekui suure rahvahulga häält ja otsekui paljude vete kohinat ja otsekui võimsat kõuekõminat . Need ütlesid : ” Kiitke Jaahi , sest Jehoova , meie Jumal , Kõikvõimas , on hakanud kuningana valitsema .
66019007	Rõõmustagem ja olgem ülirõõmsad ning andkem temale austust , sest Talle pulmad on kätte jõudnud ja tema naine on ennast valmis seadnud .
66019008	Jah , talle on antud riietumiseks särav puhas peenlinane riie , sest see peenlinane riie tähendab pühade õigeid tegusid . ”
66019009	Ja ta ütles mulle : ” Kirjuta : õnnelikud on need , kes on Talle pulma pidusöögile kutsutud . ” Samuti ütles ta mulle : ” Need on tõelised Jumala sõnad . ”
66019010	Seepeale ma heitsin maha tema jalge ette , et teda kummardada . Aga ta ütles mulle : ” Vaata ette ! Ära tee seda ! Ma olen kõigest sinu ja su vendade kaasori , nende , kellel on Jeesusest tunnistamise töö . Kummarda Jumalat ; sest Jeesuse kohta tunnistuse andmine on prohvetikuulutuste eesmärk . ”
66019011	Ja ma nägin taevast avatuna , ja vaata , valge hobune . Ja selle seljas istujat hüütakse Ustavaks ja Tõeliseks ning tema mõistab kohut ja sõdib õigluses .
66019012	Tema silmad on tuleleek ja ta peas on palju diadeeme . Tal on kirjutatud nimi , mida ei tea keegi peale tema enda ,
66019013	ja tal on seljas verega piserdatud pealisrõivas , ja nimi , millega teda kutsutakse , on Jumala Sõna .
66019014	Ka taevased sõjaväed järgnevad talle valgetel hobustel , olles riietatud valgesse puhtasse peenlinasesse .
66019015	Ja tema suust ulatub välja pikk terav mõõk , et lüüa sellega rahvaid , ja ta hakkab karjatama neid raudkepiga . Samuti sõtkub ta Kõikvõimsa Jumala raevu ja viha surutõrt .
66019016	Ja tema pealisrõivale , puusa kohale , on kirjutatud nimi : kuningate Kuningas ja isandate Isand .
66019017	Ma nägin ka üht inglit seismas päikeses ja ta hüüdis valju häälega kõigile kesktaevas lendavatele lindudele : ” Tulge siia , kogunege Jumala suurele pidusöögile ,
66019018	et süüa kuningate liha ja väeülemate liha ja tugevate meeste liha ning hobuste ja nende seljas istujate liha ning kõikide liha , nii vabade kui ka orjade , ja väikeste ja suurte liha ! ”
66019019	Ja ma nägin metsalist ning maa kuningaid ja nende sõjavägesid olevat kogunenud pidama sõda sellega , kes istus hobuse seljas , ja tema sõjaväega .
66019020	Ja metsaline võeti kinni ja koos temaga valeprohvet , kes oli teinud tema ees tundemärke , millega ta viis eksitusse need , kes võtsid vastu metsalise märgi , ja need , kes kummardavad selle kuju . Nad mõlemad heideti elusalt tulejärve , mis põleb väävliga .
66019021	Aga ülejäänud tapeti pika mõõgaga , mis väljus selle suust , kes istus hobuse seljas . Ja kõigi lindude kõhud said täis nende lihast .
66020001	Ja ma nägin taevast alla tulemas inglit , kellel olid käes sügaviku võti ja suured ahelad .
66020002	Ja ta võttis kinni lohe , algse mao , kes on Kurat ja Saatan , ja sidus ta kinni tuhandeks aastaks .
66020003	Ja ta heitis ta sügavikku ning sulges selle ja pani selle tema kohal pitseriga kinni , et ta enam ei eksitaks rahvaid , kuni need tuhat aastat on lõppenud . Pärast seda peab teda natukeseks ajaks lahti lastama .
66020004	Ja ma nägin troone ja neid , kes nendel istusid , ja neile anti kohtuvõim . Jah , ma nägin nende hingi , kes olid hukatud kirvega selle eest , et nad olid andnud tunnistust Jeesusest ja rääkinud Jumalast , ja nemad on need , kes ei olnud kummardanud metsalist ega selle kuju ja kes ei olnud võtnud märki oma laubale ega oma käe peale . Ja nad said elavaks ja valitsesid kuningatena koos Kristusega tuhat aastat .
66020005	( Ülejäänud surnud ei saanud elavaks enne , kui need tuhat aastat lõppesid . ) See on esimene ülestõusmine .
66020006	Õnnelik ja püha on igaüks , kes saab osa esimesest ülestõusmisest ; nende üle ei ole teisel surmal mingit võimu , vaid nad saavad Jumala ja Kristuse preestriteks ning valitsevad kuningatena koos temaga need tuhat aastat .
66020007	Niipea kui need tuhat aastat on lõppenud , lastakse Saatan oma vanglast vabaks ,
66020008	ja ta läheb välja eksitama neid maa neljas nurgas olevaid rahvaid , Googi ja Maagoogi , koguma neid kokku sõjaks . Nende arv on nagu mereliiv .
66020009	Ja nad liikusid üle kogu laia maa ning piirasid ümber pühade telklaagri ja armastatud linna . Aga taevast langes tuli ja neelas nad ära .
66020010	Ja Kurat , kes neid eksitas , heideti tule ja väävli järve , kus olid juba nii metsaline kui ka valeprohvet ; ja neid piinatakse päevad ja ööd ikka ja igavesti .
66020011	Ja ma nägin suurt valget trooni ja seda , kes sellel istub . Tema eest põgenesid maa ja taevas , ja neile ei leitud enam kohta .
66020012	Ja ma nägin surnuid , suuri ja väikseid , seismas trooni ees , ja rullraamatud avati . Kuid avati veel üks rullraamat ; see on eluraamat . Ja surnute üle mõisteti kohut nende tegude järgi , selle alusel , mis rullraamatutesse oli kirjutatud .
66020013	Ja meri andis tagasi temas olevad surnud ning surm ja Haud andsid tagasi neis olevad surnud , ja igaühe üle mõisteti kohut tema tegude järgi .
66020014	Ja surm ja Haud heideti tulejärve . See tulejärv tähendab teist surma .
66020015	Ja keda iganes ei leitud olevat kirjutatud eluraamatusse , heideti tulejärve .
66021001	Ja ma nägin uut taevast ja uut maad ; sest endine taevas ja endine maa olid kadunud , ning merd ei ole enam .
66021002	Ma nägin ka püha linna , Uut Jeruusalemma , mis laskus alla taevast Jumala juurest ja oli valmis seatud otsekui pruut , ehitud oma mehe jaoks .
66021003	Seejärel kuulsin ma troonilt valju häält , mis ütles : ” Vaata , Jumala telk on inimeste juures , ja tema asub nende juurde elama ja nemad on tema rahvad . Ja Jumal ise on koos nendega .
66021004	Ja ta pühib ära kõik pisarad nende silmist , ja surma ei ole enam ega leinamist ega hädakisa ega valu ei ole enam . Endised asjad on möödunud . ”
66021005	Ja see , kes troonil istus , ütles : ” Vaata , ma teen kõik uueks ! ” Samuti ütles ta : ” Kirjuta , sest need sõnad on usaldusväärsed ja tõesed . ”
66021006	Ja ta ütles mulle : ” Need on täide läinud ! Mina olen Alfa ja Oomega , algus ja lõpp . Igaühele , kellel on janu , annan ma eluvee allikast tasuta .
66021007	Kes võidab , see pärib selle kõik , ja mina saan temale Jumalaks ja tema saab minule pojaks .
66021008	Aga mis puutub argadesse ja neisse , kellel pole usku , ja neisse , kes on jälgid oma räpasuses , ja mõrvaritesse ja hoorajatesse ja neisse , kes tegelevad spiritismiga , ja ebajumalakummardajatesse ja kõigisse valetajatesse , siis nende osa on tule ja väävliga põlevas järves . See tähendab teist surma . ”
66021009	Ja tuli üks neist seitsmest inglist , kellel olid seitse kaussi , mis olid täis seitset viimast nuhtlust , ja ta rääkis minuga ning ütles : ” Tule siia , ma näitan sulle pruuti , Talle naist . ”
66021010	Siis viis ta mind vaimu jõul suurele ja kõrgele mäele ning ta näitas mulle püha linna Jeruusalemma , mis laskus alla taevast Jumala juurest
66021011	ja millel oli Jumala auhiilgus . See kiirgas nagu kalliskivi , nagu jaspisekivi , mis särab kristallselgelt .
66021012	Sel oli suur ja kõrge müür ning kaksteist väravat , ja väravate juures kaksteist inglit , ja väravatele olid kirjutatud Iisraeli poegade kaheteistkümne suguharu nimed .
66021013	Ida pool oli kolm väravat ja põhja pool kolm väravat ja lõuna pool kolm väravat ja lääne pool kolm väravat .
66021014	Samuti oli linna müüril kaksteist aluskivi ja nende peal Talle kaheteistkümne apostli kaksteist nime .
66021015	See , kes minuga rääkis , hoidis mõõduridvana käes kuldset pilliroogu , et mõõta ära linn ja selle väravad ja selle müür .
66021016	Ja linn on nelinurkne , ja selle pikkus on sama suur kui laius . Ja ta mõõtis linna ära pillirooga : kaksteist tuhat staadioni ; selle pikkus ja laius ja kõrgus on võrdsed .
66021017	Samuti mõõtis ta ära selle müüri : sada nelikümmend neli küünart inimese mõõdu järgi , mis on ühtlasi ingli mõõt .
66021018	Selle müür oli tehtud jaspisest , ja linn oli puhtast kullast , mis oli nagu selge klaas .
66021019	Linnamüüri vundamendi kaunistuseks olid igasugused kalliskivid : esimene aluskivi oli jaspis , teine safiir , kolmas kaltsedon , neljas smaragd ,
66021020	viies sardoonüks , kuues sarder , seitsmes krüsoliit , kaheksas berüll , üheksas topaas , kümnes krüsopraas , üheteistkümnes hüatsint , kaheteistkümnes ametüst .
66021021	Lisaks , kaksteist väravat olid kaksteist pärlit ; iga värav oli tehtud ühest pärlist . Ja linna peatänav oli puhtast kullast , mis oli nagu läbipaistev klaas .
66021022	Ja templit ma selles ei näinud , sest Jehoova Jumal , Kõikvõimas , on selle tempel , samuti Tall .
66021023	Ja sellele linnale ei ole vaja , et tema peale paistaksid päike või kuu , sest teda valgustab Jumala auhiilgus , ja tema lamp on Tall .
66021024	Ja rahvad hakkavad käima selle valguses , ja maa kuningad toovad sinna oma hiilguse .
66021025	Ja selle väravaid ei suleta päeval kunagi , aga ööd seal ei olegi .
66021026	Ja sinna sisse tuuakse rahvaste hiilgus ja au .
66021027	Ent sinna ei pääse kunagi midagi , mis pole püha , ega keegi , kes teeb jälkusi ja on valelik ; sinna saavad üksnes need , kes on kirjutatud Talle eluraamatusse .
66022001	Ja ta näitas mulle eluvee jõge , selget nagu kristall , mis Jumala ja Talle troonist väljudes voolas
66022002	keset linna peatänavat . Ja siin- ja sealpool jõge kasvasid elupuud , mis andsid kaksteist saaki , kandes vilja iga kuu . Ja puude lehed olid rahvastele terviseks .
66022003	Ja seal pole enam mingit needust . Kuid linnas on Jumala ja Talle troon , ja tema orjad osalevad tema pühas teenistuses ;
66022004	ning nad näevad tema nägu , ja tema nimi on nende laubal .
66022005	Samuti pole enam ööd , ja lambivalgust pole neil vaja , ega ole neil päikesevalgust , sest neile annab valgust Jehoova Jumal , ja nad valitsevad kuningatena ikka ja igavesti .
66022006	Ja ta ütleb mulle : ” Need sõnad on usaldusväärsed ja tõesed ; jah , Jehoova Jumal , kes annab prohvetitele inspireeritud sõnumeid , saatis oma ingli , et näidata oma orjadele , mis peab varsti toimuma .
66022007	Ja vaata , ma tulen kiiresti . Õnnelik on igaüks , kes järgib selle rullraamatu prohvetikuulutuse sõnu . ”
66022008	Mina , Johannes , olen see , kes kõike seda kuulis ja nägi . Ja kui ma olin kuulnud ja näinud , heitsin ma maha selle ingli jalge ette , kes oli mulle seda näidanud , kummardama teda .
66022009	Aga ta ütleb mulle : ” Vaata ette ! Ära tee seda ! Ma olen kõigest sinu ja su vendade kaasori , nende , kes on prohvetid ja kes järgivad selle rullraamatu sõnu . Kummarda Jumalat . ”
66022010	Samuti ütleb ta mulle : ” Ära pane selle rullraamatu prohvetikuulutuse sõnu pitseriga kinni , sest määratud aeg on lähedal .
66022011	Kes teeb ülekohut , tehku ülekohut edasi , ja räpane olgu edasi räpane , aga õige tehku edasi õigust , ja püha olgu edasi püha .
66022012	’ Vaata , ma tulen kiiresti , ja tasu , mis ma annan , on mul kaasas , et tasuda igaühele tema töö järgi .
66022013	Mina olen Alfa ja Oomega , esimene ja viimane , algus ja lõpp .
66022014	Õnnelikud on need , kes pesevad oma pikad rüüd , et neil oleks õigus minna elupuude juurde ja et nad võiksid väravatest linna siseneda .
66022015	Väljaspool on koerad ja need , kes tegelevad spiritismiga , ja hoorajad ja mõrvarid ja ebajumalakummardajad ja kõik , kellele meeldib vale ja kes on valelikud . ’
66022016	’ Mina , Jeesus , saatsin oma ingli tunnistama teile seda kõike koguduste heaks . Mina olen Taaveti juur ja järglane ning särav hommikutäht ’ . ”
66022017	Ja vaim ja pruut ütlevad jätkuvalt : ” Tule ! ” Ja igaüks , kes seda kuuleb , öelgu : ” Tule ! ” Ja kellel on janu , tulgu ; kes soovib , võtku eluvett tasuta .
66022018	” Ma tunnistan igaühele , kes kuuleb selle rullraamatu prohvetikuulutuse sõnu : kui keegi neile midagi lisab , siis lisab Jumal talle nuhtlused , mis on kirjas selles rullraamatus ;
66022019	ja kui keegi midagi selle prohvetikuulutuse rullraamatu sõnadest ära võtab , siis võtab Jumal ära tema osa elupuudest ja pühast linnast , millest on kirjutatud selles rullraamatus .
66022020	Tema , kes nendest asjadest tunnistab , ütleb : ’ Jah , ma tulen kiiresti ’ . ” ” Aamen ! Tule , Issand Jeesus . ”
66022021	Issand Jeesus Kristuse ärateenimata heldus olgu pühadega !
