# language_name:        Catalana
# closest ISO 639-3:    cat
# ISO_15924:            Latn
# year_short:           
# year_long:            
# vernacular_title:     La Biblia Catalana Interconfesional
# english_title:        The Bible in Catalan
# URL:                  https://www.bible.com/de/bible/335/mat.1.bci
# copyright_short:      © Bible Society of Spain
# copyright_long:       This is the translation of the Bible in Catalan language sponsored by the Bible Society, the Bible Association of Catalonia and Editorial Claret. The translation was carried out by an interconfessional team of biblical scholars under the rules of Bible translations cooperation signed by the United Bible Societies and the Catholic Church. It is a translation of high-level average standardized Catalan spoken in Catalonia. This Bible is published in interconfessional issue with Deuterocanonical books of the Old and New Testaments. You can learn about the great things that the Bible Society in Spain is doing on several fronts by visiting the www.sociedadbiblica.org.
# notes:                
40001001	Genealogia de Jesús , el Messies , fill de David , fill d’Abraham .
40001002	Abraham va ser el pare d’Isaac ; Isaac , de Jacob ; Jacob , de Judà i els seus germans ;
40001003	Judà va ser el pare de Fares i Zara , nascuts de Tamar ; Fares va ser el pare d’Hesron ; Hesron , d’Aram ;
40001004	Aram , d’Amminadab ; Amminadab , de Naasson ; Naasson , de Salmon ;
40001005	Salmon va ser el pare de Booz , nascut de Rahab ; Booz va ser el pare d’Obed , nascut de Rut ; Obed va ser el pare de Jessè ;
40001006	Jessè va ser el pare de David , el rei . David va ser el pare de Salomó , nascut de la muller d’Uries ;
40001007	Salomó va ser el pare de Roboam ; Roboam , d’Abies ; Abies , d’Asà ;
40001008	Asà , de Josafat ; Josafat , de Joram ; Joram , d’Ozies ;
40001009	Ozies , de Jotam ; Jotam , d’Acaz ; Acaz , d’Ezequies ;
40001010	Ezequies , de Manassès ; Manassès , d’Amon ; Amon , de Josies ;
40001011	Josies va ser el pare de Jeconies i els seus germans . En aquell temps hi hagué la deportació a Babilònia .
40001012	Després de la deportació de Babilònia , Jeconies va ser el pare de Salatiel ; Salatiel , de Zorobabel ;
40001013	Zorobabel , d’Abihud ; Abihud , d’Eliaquim ; Eliaquim , d’Azor ;
40001014	Azor , de Sadoc ; Sadoc , d’Aquim ; Aquim , d’Eliüd ;
40001015	Eliüd , d’Eleazar ; Eleazar , de Matan ; Matan , de Jacob ,
40001016	i Jacob va ser el pare de Josep , l’espòs de Maria , de la qual nasqué Jesús , l’anomenat Messies .
40001017	En total , doncs , són catorze les generacions des d’Abraham fins a David ; catorze , des de David fins a la deportació de Babilònia , i catorze , des de la deportació de Babilònia fins al Messies .
40001018	Jesús , el Messies , va ser engendrat d’aquesta manera : Maria , la seva mare , estava compromesa en matrimoni amb Josep i , abans de viure junts , ella es trobà que havia concebut un fill per obra de l’Esperit Sant .
40001019	Josep , el seu espòs , que era un home just i no volia difamar-la públicament , resolgué de desfer en secret l’acord matrimonial .
40001020	Ja havia pres aquesta decisió , quan se li va aparèixer en somnis un àngel del Senyor que li digué : — Josep , fill de David , no tinguis por de prendre Maria , la teva esposa , a casa teva : el fruit que ella ha engendrat ve de l’Esperit Sant .
40001021	Tindrà un fill , i li posaràs el nom de Jesús , perquè ell salvarà dels pecats el seu poble .
40001022	Tot això va succeir perquè es complís allò que el Senyor havia anunciat pel profeta :
40001023	La verge concebrà i tindrà un fill , i li posaran el nom d’Emmanuel , que vol dir « Déu amb nosaltres » .
40001024	Quan Josep es despertà , va fer el que l’àngel del Senyor li havia manat i va prendre a casa la seva esposa .
40001025	No hi havia tingut relacions conjugals quan ella tingué el fill . I Josep li va posar el nom de Jesús .
40002001	Després que Jesús va néixer a Betlem de Judea , en temps del rei Herodes , vingueren uns savis d’Orient i , en arribar a Jerusalem ,
40002002	pregunta-ven : — On és el rei dels jueus que ha nascut ? Hem vist sortir a l’Orient la seva estrella i venim a adorar-lo .
40002003	Quan el rei Herodes ho va saber , es va contorbar , i amb ell tot Jerusalem .
40002004	Herodes va convocar tots els grans sacerdots i els mestres de la Llei que hi havia entre el poble i els preguntava on havia de néixer el Messies .
40002005	Ells li respongueren : — A Betlem de Judea . Així ho ha escrit el profeta :
40002006	» I tu Betlem , terra de Judà , no ets de cap manera la més petita de les principals viles de Judà , perquè de tu sortirà un príncep que pasturarà Israel , el meu poble .
40002007	Llavors Herodes cridà en secret els savis i va demanar-los el moment exacte en què se’ls havia aparegut l’estrella ;
40002008	després els encaminà a Betlem dient-los : — Aneu i informeu-vos amb exactitud d’aquest infant ; i quan l’haureu trobat , feu-m’ho saber , perquè jo també pugui anar a adorar-lo .
40002009	Després de sentir aquestes paraules del rei , es posaren en camí . Llavors l’estrella que havien vist sortir a l’Orient començà a avançar davant d’ells , fins que s’aturà damunt el lloc on era l’infant .
40002010	L’alegria que tingueren en veure l’estrella va ser immensa .
40002011	Van entrar a la casa , veieren el nen amb Maria , la seva mare , es prostraren a terra i el van adorar . Després van obrir les seves arquetes i li oferiren presents : or , encens i mirra .
40002012	I , advertits en somnis que no anessin pas a veure Herodes , se’n tornaren al seu país per un altre camí .
40002013	Quan els savis se n’hagueren anat , un àngel del Senyor es va aparèixer en somnis a Josep i li digué : — Lleva’t , pren el nen i la seva mare , fuig cap a Egipte i queda-t’hi fins que jo t’ho digui , perquè Herodes buscarà l’infant per matar-lo .
40002014	Josep es llevà , prengué de nit el nen i la seva mare , se’n va anar cap a Egipte
40002015	i s’hi quedà fins a la mort d’Herodes . Així es va complir allò que el Senyor havia anunciat pel profeta : D’Egipte he cridat el meu fill .
40002016	Quan Herodes es veié burlat pels savis , es va enfurismar , i ordenà que a Betlem i a la seva rodalia matessin tots els nens de dos anys en avall , l’edat que calculava pel que li havien dit els savis .
40002017	Així es va complir allò que havia anunciat el profeta Jeremies :
40002018	A Ramà se sent un crit , plors i grans planys : és Raquel que plora els seus fills i no vol que la consolin , perquè ja no hi són .
40002019	Després de la mort d’Herodes , un àngel del Senyor es va aparèixer en somnis a Josep , a Egipte ,
40002020	i li digué : — Lleva’t , pren el nen i la seva mare i vés-te’n al país d’Israel , que ja són morts els qui volien matar l’infant .
40002021	Josep es llevà , prengué el nen i la seva mare i va tornar al país d’Israel .
40002022	Però quan va sentir a dir que Arquelau regnava a Judea en lloc del seu pare Herodes , tingué por d’anar-hi . Advertit en somnis , es retirà a la regió de Galilea
40002023	i se n’anà a viure en un poble anomenat Natzaret . Així es va complir allò que havien anunciat els profetes : « Li diran Natzarè . »
40003001	Per aquells dies es va presentar Joan Baptista , que predicava en el desert de Judea
40003002	dient : — Convertiu-vos , que el Regne del cel és a prop .
40003003	De Joan parlava el profeta Isaïes quan deia : És la veu d’un que crida en el desert : Prepareu el camí del Senyor , aplaneu les seves rutes .
40003004	Joan duia un vestit de pèl de camell i portava una pell a la cintura ; el seu aliment eren llagostes i mel boscana .
40003005	Anaven a trobar-lo gent de Jerusalem , de tot Judea i de tota la regió del Jordà ,
40003006	confessaven els seus pecats i es feien batejar per ell al riu Jordà .
40003007	Quan Joan veié que molts fariseus i saduceus hi anaven perquè els bategés , els va dir : — Cria d’escurçons ! Qui us ha dit que us escapareu del judici que s’acosta ?
40003008	Doneu els fruits que demana la conversió ,
40003009	i no us refieu pensant que teniu Abraham per pare ; us asseguro que Déu pot fer sortir fills a Abraham fins i tot d’aquestes pedres .
40003010	Ara la destral ja és ran de la soca dels arbres , i tot arbre que no dóna bon fruit és tallat i llençat al foc .
40003011	Jo us batejo amb aigua perquè us convertiu ; però el qui ve després de mi és més fort que jo , i jo no sóc digne ni de portar-li les sandàlies : ell us batejarà amb l’Esperit Sant i amb foc .
40003012	Ja té la pala a les mans per ventar el gra de l’era ; arreplegarà el blat i l’entrarà al graner , però cremarà la palla en un foc que no s’apaga .
40003013	Llavors Jesús vingué de Galilea i es va presentar a Joan , vora el Jordà , a fer-se batejar per ell .
40003014	Però Joan s’hi oposava , dient : — Sóc jo el qui necessita ser batejat per tu , i tu véns a mi !
40003015	Jesús li respongué : — Deixa’m fer , ara . Convé que complim d’aquesta manera tota justícia . Aleshores Joan el deixà fer .
40003016	Un cop batejat , Jesús va pujar de l’aigua . Llavors davant d’ell el cel s’obrí , i Jesús veié l’Esperit de Déu que baixava com un colom i venia damunt d’ell .
40003017	I una veu digué des del cel : — Aquest és el meu Fill , el meu estimat , en qui m’he complagut .
40004001	Aleshores l’Esperit va conduir Jesús al desert perquè el diable el temptés .
40004002	Jesús dejunà quaranta dies i quaranta nits , i al final va tenir fam .
40004003	El temptador se li acostà i li digué : — Si ets Fill de Déu , digues que aquestes pedres es tornin pans .
40004004	Però ell li va respondre : — L’Escriptura diu : L’home no viu només de pa ; viu de tota paraula que surt de la boca de Déu .
40004005	Llavors el diable se l’enduu a la ciutat santa , el posa al punt més alt del temple
40004006	i li diu : — Si ets Fill de Déu , tira’t daltabaix . Diu l’Escriptura : Donarà ordre als seus àngels , i et duran a les palmes de les mans perquè els teus peus no ensopeguin amb les pedres .
40004007	Jesús li contestà : — També diu l’Escriptura : No temptis el Senyor , el teu Déu .
40004008	Després el diable se l’enduu dalt d’una muntanya molt alta , li mostra tots els reialmes del món i la seva glòria
40004009	i li diu : — Et donaré tot això si et prosternes i m’adores .
40004010	Li diu Jesús : — Vés-te’n , Satanàs ! Diu l’Escriptura : Adora el Senyor , el teu Déu , serveix-lo només a ell .
40004011	Llavors el diable el va deixar , i vingueren uns àngels i l’assistien .
40004012	Quan Jesús va saber que Joan havia estat empresonat , es retirà a Galilea ;
40004013	però va deixar Natzaret i se n’anà a viure a Cafarnaüm , vora el llac , en els territoris de Zabuló i de Neftalí .
40004014	Així es va complir allò que havia anunciat el profeta Isaïes :
40004015	Terra de Zabuló i de Neftalí , camí del mar , l’altra banda del Jordà , Galilea dels pagans :
40004016	el poble que vivia en la fosca ha vist una gran llum ; una llum ha resplendit per als qui vivien al país de mort i de tenebra .
40004017	Des d’aleshores Jesús començà a predicar . Deia : — Convertiu-vos , que el Regne del cel és a prop .
40004018	Tot caminant vora el llac de Galilea , veié dos germans , Simó , l’anomenat Pere , i el seu germà Andreu , que tiraven les xarxes a l’aigua . Eren pescadors .
40004019	Jesús els diu : — Veniu amb mi i us faré pescadors d’homes .
40004020	Ells immediatament deixaren les xarxes i el van seguir .
40004021	Una mica més enllà veié altres dos germans , Jaume , fill de Zebedeu , i el seu germà Joan . Eren a la barca amb Zebedeu , el seu pare , repassant les xarxes , i Jesús els va cridar .
40004022	Ells immediatament deixaren la barca i el pare i el van seguir .
40004023	Jesús recorria tot Galilea , ensenyant a les sinagogues , anunciant la bona nova del Regne i guarint entre el poble malalties i xacres de tota mena .
40004024	La seva anomenada es va escampar per tot Síria . Li portaven tots els qui estaven malalts , els afectats per diverses malalties i sofriments : endimoniats , epilèptics i paralítics ; i ell els curava .
40004025	I el va seguir molta gent de Galilea , de la Decàpolis , de Jerusalem , de Judea i de l’altra banda del Jordà .
40005001	En veure les multituds , Jesús pujà a la muntanya , s’assegué , i se li acostaren els deixebles .
40005002	Llavors , prenent la paraula , començà a ensenyar-los dient :
40005003	— Feliços els pobres en l’esperit , perquè d’ells és el Regne del cel .
40005004	» Feliços els qui ploren , perquè seran consolats .
40005005	» Feliços els humils , perquè posseiran la terra .
40005006	» Feliços els qui tenen fam i set de ser justos , perquè seran saciats .
40005007	» Feliços els compassius , perquè seran compadits .
40005008	» Feliços els nets de cor , perquè veuran Déu .
40005009	» Feliços els qui treballen per la pau , perquè seran anomenats fills de Déu .
40005010	» Feliços els perseguits pel fet de ser justos , perquè d’ells és el Regne del cel .
40005011	» Feliços vosaltres quan , per causa meva , us insultaran , us perseguiran i escamparan contra vosaltres tota mena de calúmnies .
40005012	Alegreu-vos-en i celebreu-ho , perquè la vostra recompensa és gran en el cel . També així van perseguir els profetes que us han precedit .
40005013	» Vosaltres sou la sal de la terra . Si la sal perd el gust , amb què la tornaran salada ? Ja no és bona per a res , sinó per a llençar-la fora i que la gent la trepitgi .
40005014	» Vosaltres sou la llum del món . No es pot amagar una ciutat posada dalt d’una muntanya ,
40005015	i ningú no encén una llàntia per posar-la sota una mesura , sinó en el portallànties , perquè faci llum a tots els qui són a la casa .
40005016	Que brilli igualment la vostra llum davant la gent ; així veuran les vostres bones obres i glorificaran el vostre Pare del cel .
40005017	» No us penseu que he vingut a anullar els llibres de la Llei o dels Profetes ; no he vingut a anullar-los sinó a dur-los a la plenitud .
40005018	» En veritat us ho dic : mentre durin el cel i la terra , no passarà ni un punt ni una coma de la Llei . Tot arribarà a la plenitud .
40005019	Per tant , aquell qui deixi de complir un dels manaments més petits i ensenyi als altres a fer el mateix , serà tingut pel més petit en el Regne del cel , però aquell qui els compleixi i ensenyi a complir-los , serà tingut per gran en el Regne del cel .
40005020	» Jo us dic que , si no sou més justos que els mestres de la Llei i els fariseus , no entrareu pas al Regne del cel .
40005021	» Ja sabeu que es va dir als antics : No matis , i el qui mati serà condemnat pel tribunal .
40005022	» Doncs jo us dic : El qui s’irriti amb el seu germà serà condemnat pel tribunal ; el qui l’insulti serà condemnat pel Sanedrí , i el qui el maleeixi acabarà al foc de l’infern .
40005023	» Per això , si en el moment de presentar la teva ofrena a l’altar , allí et recordes que el teu germà té alguna cosa contra tu ,
40005024	deixa allí mateix , davant l’altar , la teva ofrena i vés primer a fer les paus amb el teu germà ; ja tornaràs després a presentar la teva ofrena .
40005025	» Afanya’t a arribar a un acord amb el qui et vol denunciar , mentre vas amb ell camí del tribunal , no sigui cas que et posi en mans del jutge , i el jutge en mans dels guardes , i et tanquin a la presó .
40005026	En veritat t’ho dic : no en sortiràs que no hagis pagat fins l’últim cèntim .
40005027	» Ja sabeu que es va dir : No cometis adulteri .
40005028	» Doncs jo us dic : Tothom qui mira la dona de l’altre amb desig de posseir-la , ja ha comès adulteri amb ella en el seu cor .
40005029	Si l’ull dret et fa caure en pecat , arrenca-te’l i llença’l ; val més que es perdi un dels teus membres que no pas que tot el teu cos sigui llençat a l’infern .
40005030	I si la mà dreta et fa caure en pecat , talla-te-la i llença-la ; val més que es perdi un dels teus membres que no pas que vagi a parar a l’infern tot el teu cos .
40005031	» També es va dir : Si algú es divorcia de la seva dona , que li doni un document de divorci .
40005032	» Doncs jo us dic : Tothom qui es divorcia de la seva dona , fora del cas d’una relació illegítima , l’empeny a l’adulteri , i el qui es casa amb una repudiada comet adulteri .
40005033	» També sabeu que es va dir als antics : No trenquis els juraments . I encara : Compleix allò que has jurat al Senyor .
40005034	» Doncs jo us dic : No juris mai ; ni pel cel , que és el tron de Déu ,
40005035	ni per la terra , que és l’escambell dels seus peus , ni per Jerusalem , que és la ciutat del gran rei .
40005036	No juris tampoc pel teu cap , perquè tu no en pots fer tornar blanc o negre un sol cabell .
40005037	Digueu sí , quan és sí ; no , quan és no . El que es diu de més , ve del Maligne .
40005038	» Ja sabeu que es va dir : Ull per ull , i dent per dent .
40005039	» Doncs jo us dic : No us hi torneu , contra el qui us fa mal . Si algú et pega a la galta dreta , para-li també l’altra .
40005040	Al qui et vulgui posar un plet per quedar-se el teu vestit , dóna-li també el mantell .
40005041	Si algú t’obliga a portar una càrrega durant mil passes , fes-ne amb ell dues mil .
40005042	Dóna a qui et demana ; no et desentenguis del qui et vol manllevar .
40005043	» Ja sabeu que es va dir : Estima els altres , però detesta els enemics .
40005044	» Doncs jo us dic : Estimeu els vostres enemics , pregueu pels qui us persegueixen .
40005045	Així sereu fills del vostre Pare del cel , que fa sortir el sol sobre bons i dolents i fa ploure sobre justos i injustos .
40005046	Perquè , si estimeu els qui us estimen , quina recompensa mereixeu ? ¿ No fan el mateix els publicans ?
40005047	I , si només saludeu els vostres germans , què feu d’extraordinari ? ¿ No fan el mateix els pagans ?
40005048	» Sigueu perfectes com el vostre Pare celestial és perfecte .
40006001	» Mireu de no fer el que és just només perquè la gent us vegi , ja que així no tindríeu cap recompensa del vostre Pare del cel .
40006002	» Per tant , quan facis almoina , no ho anunciïs a toc de trompeta , com fan els hipòcrites a les sinagogues i pels carrers , perquè tothom els alabi . En veritat us dic que ja tenen la seva recompensa .
40006003	En canvi , tu , quan facis almoina , mira que la mà esquerra no sàpiga què fa la dreta ,
40006004	perquè la teva almoina quedi secreta ; i el teu Pare , que veu el que és secret , t’ho recompensarà .
40006005	» I quan pregueu , no sigueu com els hipòcrites , que els agrada de posar-se drets i pregar a les sinagogues i a les cantonades de les places perquè tothom els vegi . En veritat us dic que ja tenen la seva recompensa .
40006006	En canvi , tu , quan preguis , entra a la cambra més retirada , tanca-t’hi amb pany i clau i prega al teu Pare , present en els llocs més secrets ; i el teu Pare , que veu el que és secret , t’ho recompensarà .
40006007	» Quan pregueu , no parleu per parlar , com fan els pagans : es pensen que amb la seva xerrameca es faran escoltar .
40006008	No sigueu , doncs , com ells , que bé sap el vostre Pare de què teniu necessitat abans que li ho demaneu .
40006009	» Vosaltres , pregueu així : Pare nostre que estàs en el cel , santifica el teu nom ,
40006010	vingui el teu Regne , que es faci la teva voluntat aquí a la terra com es fa en el cel .
40006011	Dóna’ns avui el nostre pa de cada dia ;
40006012	perdona les nostres ofenses , així com nosaltres perdonem els qui ens ofenen ;
40006013	no permetis que caiguem en la temptació , i allibera’ns del mal .
40006014	» Perquè , si perdoneu als altres les seves faltes , el vostre Pare celestial també us perdonarà a vosaltres ;
40006015	però si no els les perdoneu , el vostre Pare no us perdonarà les vostres .
40006016	» I quan dejuneu , no feu un posat trist com els hipòcrites , que es desfiguren la cara perquè tothom vegi que dejunen . En veritat us dic que ja tenen la seva recompensa .
40006017	En canvi , tu , quan dejunis , perfuma’t el cap i renta’t la cara ,
40006018	perquè els altres no vegin que dejunes , sinó tan sols el teu Pare , present en els llocs més secrets ; i el teu Pare , que veu el que és secret , t’ho recompensarà .
40006019	» No amuntegueu tresors aquí a la terra , on les arnes i els corcs els fan malbé i els lladres entren i els roben .
40006020	Reuniu tresors al cel , on ni les arnes ni els corcs no els fan malbé i els lladres no entren ni els roben .
40006021	Perquè on tens el tresor , hi tindràs el cor .
40006022	» El llum del cos és l’ull . Per tant , si el teu ull és bo , tot el teu cos quedarà illuminat ;
40006023	però si és dolent , tot el teu cos quedarà a les fosques . Perquè si allò que en tu ha de ser llum és foscor , que en serà , de gran , la foscor !
40006024	» Ningú no pot servir dos senyors , perquè si estima l’un , avorrirà l’altre , i si fa cas de l’un , no en farà de l’altre . No podeu servir alhora Déu i el diner .
40006025	» Per això us dic : No us preocupeu per la vostra vida , pensant què menjareu o què beureu , ni pel vostre cos , pensant com us vestireu . ¿ No val més la vida que el menjar , i el cos més que el vestit ?
40006026	Mireu els ocells del cel : no sembren , ni seguen , ni recullen en graners , i el vostre Pare celestial els alimenta . ¿ No valeu més vosaltres que no pas ells ?
40006027	¿ Qui de vosaltres , per més que s’hi esforci , pot allargar d’un sol instant la seva vida ?
40006028	I del vestit , per què us en preocupeu ? Fixeu-vos com creixen els lliris del camp : no treballen ni filen ,
40006029	però us asseguro que ni Salomó , amb tota la seva magnificència , no anava vestit com cap d’ells .
40006030	I si l’herba del camp , que avui és i demà la tiren al foc , Déu la vesteix així , ¿ no farà més per vosaltres , gent de poca fe ?
40006031	Per tant , no us preocupeu , pensant què menjareu , o què beureu , o com us vestireu .
40006032	Tot això , els pagans ho busquen amb neguit , però el vostre Pare celestial ja sap prou que en teniu necessitat .
40006033	Vosaltres , busqueu primer el Regne de Déu i fer el que ell té per just , i tot això us ho donarà de més a més .
40006034	No us preocupeu , doncs , pel demà , que el demà ja es preocuparà d’ell mateix . Cada dia en té prou amb els seus maldecaps .
40007001	» No judiqueu , i no sereu judicats .
40007002	Perquè tal com judiqueu sereu judicats , i tal com mesureu sereu mesurats .
40007003	Com és que veus la brossa a l’ull del teu germà i no t’adones de la biga que hi ha en el teu ?
40007004	Com pots dir al teu germà : “ Deixa’m que et tregui la brossa de l’ull ” , si tu tens una biga en el teu ?
40007005	Hipòcrita , treu primer la biga del teu ull i llavors hi veuràs prou clar per a treure la brossa de l’ull del teu germà .
40007006	» No doneu als gossos les coses santes ni tireu les perles als porcs , perquè les trepitjaran i després encara es giraran per destrossar-vos .
40007007	» Demaneu , i us donaran ; cerqueu , i trobareu ; truqueu , i us obriran ;
40007008	perquè el qui demana , rep ; el qui cerca , troba , i a qui truca , li obren .
40007009	¿ Qui de vosaltres , si el seu fill li demana pa , li donarà una pedra ?
40007010	O bé , si li demana peix , li donarà una serp ?
40007011	Així , doncs , si vosaltres , que sou dolents , sabeu donar coses bones als vostres fills , molt més el vostre Pare del cel donarà coses bones als qui les hi demanen .
40007012	» Feu als altres tot allò que voleu que ells us facin ; aquest és el resum de la Llei i els Profetes .
40007013	» Entreu per la porta estreta , perquè és ampla la porta i espaiós el camí que mena a la perdició , i són molts els qui hi entren .
40007014	Però és estreta la porta i aspre el camí que mena a la vida , i són pocs els qui el troben .
40007015	» Guardeu-vos dels falsos profetes , que vénen a vosaltres disfressats d’ovella , però per dintre són llops rapaços .
40007016	Pels seus fruits els coneixereu . ¿ Es cullen potser raïms dels cards , o figues dels arços ?
40007017	Tot arbre bo dóna fruits bons , i l’arbre dolent dóna fruits dolents .
40007018	Un arbre bo no pot donar fruits dolents , ni un arbre dolent , donar fruits bons .
40007019	Tot arbre que no dóna bon fruit és tallat i llençat al foc .
40007020	Així , doncs , pels seus fruits els coneixereu .
40007021	» No tothom qui em diu : “ Senyor , Senyor ” , entrarà al Regne del cel , sinó el qui fa la voluntat del meu Pare del cel .
40007022	Aquell dia , molts em diran : “ Senyor , Senyor , ¿ no és cert que en nom teu vam profetitzar , i vam treure dimonis , i vam fer molts miracles ? ”
40007023	Llavors jo els diré clarament : “ No us he conegut mai . Aparteu-vos de mi , vosaltres que obràveu el mal ! ”
40007024	» Per això , tothom qui escolta aquestes meves paraules i les compleix , s’assembla a un home assenyat que va construir la seva casa sobre roca .
40007025	Va caure la pluja , van arribar les torrentades , bufaren els vents i envestiren contra aquella casa , però no es va ensorrar , perquè estava fonamentada sobre roca .
40007026	En canvi , tothom qui escolta aquestes meves paraules i no les compleix , s’assembla a un home sense seny que va construir la seva casa damunt de sorra .
40007027	Va caure la pluja , van arribar les torrentades , bufaren els vents i envestiren contra aquella casa , i la casa es va ensorrar : la seva ruïna fou completa .
40007028	Quan Jesús hagué acabat aquests ensenyaments , la gent va quedar admirada de la seva doctrina ,
40007029	perquè els ensenyava amb autoritat i no com ho feien els mestres de la Llei .
40008001	Jesús baixà de la muntanya , i molta gent es posà a seguir-lo .
40008002	Llavors es va acostar un leprós , es prosternà davant d’ell i li deia : — Senyor , si vols , em pots purificar .
40008003	Jesús va estendre la mà i el tocà dient : — Ho vull , queda pur . A l’instant quedà pur de la lepra .
40008004	Jesús li digué : — Vigila de no dir-ho a ningú . Vés només a fer-te examinar pel sacerdot i presenta l’ofrena que va ordenar Moisès : això els servirà de prova .
40008005	Jesús va entrar a Cafarnaüm . Un centurió l’anà a trobar i li suplicava :
40008006	— Senyor , el meu criat és a casa al llit amb paràlisi i sofreix terriblement .
40008007	Jesús li diu : — Vinc a curar-lo .
40008008	El centurió li respon : — Senyor , jo no sóc digne que entris a casa meva ; però digues només una paraula i el meu criat es posarà bo .
40008009	Perquè també jo , que estic sota l’autoritat d’un altre , tinc soldats a les meves ordres . I a un li dic : “ Vés-te’n ” , i se’n va , i a un altre : “ Vine ” , i ve , i al meu servent li mano : “ Fes això ” , i ho fa .
40008010	Quan Jesús ho sentí , en quedà admirat i digué als qui el seguien : — En veritat us dic que no he trobat ningú a Israel amb tanta fe .
40008011	I us dic que vindrà molta gent d’orient i d’occident i s’asseuran a taula amb Abraham , Isaac i Jacob en el Regne del cel ,
40008012	mentre que els fills del Regne seran llançats fora , a la tenebra ; allà hi haurà els plors i el cruixit de dents .
40008013	Després Jesús digué al centurió : — Vés-te’n , i que es faci tal com has cregut . I en aquell mateix moment el criat es va posar bo .
40008014	Jesús va arribar a casa de Pere i trobà que la sogra d’aquest era al llit amb febre .
40008015	Llavors li tocà la mà , i la febre va deixar-la . Ella es va aixecar i es posà a servir-lo .
40008016	Al vespre li van portar molts endimoniats . Jesús va treure els esperits malignes només amb la seva paraula , i va curar tots els malalts .
40008017	Així es va complir allò que havia anunciat el profeta Isaïes : Ell va portar les nostres febleses i prengué damunt seu les nostres malalties .
40008018	Jesús , veient que hi havia una gentada al seu voltant , va donar l’ordre de passar a l’altra riba .
40008019	Llavors s’acostà un mestre de la Llei i li digué : — Mestre , et seguiré arreu on vagis .
40008020	Jesús li respon : — Les guineus tenen caus , i els ocells , nius , però el Fill de l’home no té on reposar el cap .
40008021	Un altre , un dels seus deixebles , li digué : — Senyor , deixa’m anar primer a en-terrar el meu pare .
40008022	Jesús li respon : — Segueix-me , i deixa que els morts enterrin els seus morts .
40008023	Jesús pujà llavors a la barca , i els seus deixebles el van seguir .
40008024	Tot d’una es va aixecar en el llac una tempesta tan gran que les onades cobrien la barca . Però Jesús dormia .
40008025	Ells van anar a despertar-lo i li deien : — Senyor , salva’ns , que ens enfonsem !
40008026	Ell els diu : — Per què sou tan covards , gent de poca fe ? Llavors es va aixecar , va increpar els vents i l’aigua , i arribà una gran bonança .
40008027	Aquells homes , admirats , deien : — Qui és aquest , que fins els vents i l’aigua l’obeeixen ?
40008028	Després Jesús va arribar a l’altra banda del llac , al territori dels gadarencs , i l’anaren a trobar dos endimoniats que venien de les coves sepulcrals ; eren tan perillosos que ningú no s’aventurava a passar per aquell camí .
40008029	Els endimoniats es posaren a cridar : — Per què et fiques amb nosaltres , Fill de Déu ? ¿ Has vingut aquí a turmentar-nos abans d’hora ?
40008030	Un tros lluny , hi pasturava un gran ramat de porcs .
40008031	Els dimonis suplicaven a Jesús : — Si ens treus fora , envia’ns al ramat de porcs .
40008032	Ell els digué : — Aneu-hi . Els dimonis van sortir i se n’anaren als porcs . Llavors tot el ramat es va tirar al llac pel precipici , i van morir ofegats dintre l’aigua .
40008033	Els porquers van fugir i , arribats a la ciutat , escamparen la notícia de tot el que havia passat i el cas dels endimoniats .
40008034	Aleshores tota la ciutat va sortir a trobar Jesús i li suplicaren que abandonés el seu territori .
40009001	Llavors Jesús pujà en una barca , va passar a l’altra riba i anà al seu poble .
40009002	Allà li dugueren un paralític ajagut en una llitera . Jesús , en veure la fe d’aquella gent , va dir al paralític : — Coratge , fill , et són perdonats els pecats .
40009003	Hi havia allà uns mestres de la Llei que es deien dintre seu : « Aquest blasfema . »
40009004	Però Jesús , que coneixia els seus pensaments , els replicà : — Per què penseu amb dolenteria en el vostre cor ?
40009005	Què és més fàcil , dir : “ Et són perdonats els pecats ” , o bé dir : “ Aixeca’t i camina ” ?
40009006	Doncs ara sabreu que el Fill de l’home té el poder de perdonar els pecats aquí a la terra . Llavors diu al paralític : — Aixeca’t , pren la llitera i vés-te’n a casa .
40009007	Ell s’aixecà i se’n va anar cap a casa seva .
40009008	La gent , en veure-ho , sentí un gran respecte , i glorificava Déu que havia donat als homes un poder tan gran .
40009009	Mentre se n’anava , Jesús veié tot passant un home que es deia Mateu , assegut a la taula de recaptació d’impostos , i li digué : — Segueix-me . Ell s’aixecà i el va seguir .
40009010	Més tard , mentre era a taula a casa seva , van acudir-hi molts publicans i altres pecadors i es posaren a taula amb Jesús i els seus deixebles .
40009011	Quan els fariseus ho veieren , preguntaren als deixebles : — Per què el vostre mestre menja amb els publicans i els pecadors ?
40009012	Jesús ho va sentir i digué : — El metge , no el necessiten els qui estan bons , sinó els qui estan malalts .
40009013	Aneu a aprendre què vol dir allò de : El que jo vull és amor , i no sacrificis . No he vingut a cridar els justos , sinó els pecadors .
40009014	Els deixebles de Joan van anar a trobar Jesús i li preguntaren : — Per què nosaltres i els fariseus fem molts dejunis , i els teus deixebles no dejunen ?
40009015	Jesús els contestà : — ¿ Poden estar tristos els convidats a noces mentre l’espòs és amb ells ? Ja vindrà el temps que l’espòs els serà pres , i llavors sí que dejunaran .
40009016	» Ningú no posa en un vestit vell un pedaç de roba sense tractar : el pedaç estiraria la roba del vestit i es faria un esquinç més gros .
40009017	Tampoc no posen vi nou en bots vells : els bots es rebentarien , el vi s’escamparia i els bots es farien malbé . El vi nou s’ha de posar en bots nous , i així es conserven bots i vi .
40009018	Mentre Jesús els parlava , es presentà un home important , es va prosternar davant d’ell i li digué : — La meva filla s’acaba de morir . Però vine a imposar-li la mà i viurà .
40009019	Jesús s’aixecà i el seguí , acompanyat dels seus deixebles .
40009020	Hi havia una dona que patia d’hemorràgies des de feia dotze anys . Se li va acostar per darrere i li tocà la borla del mantell ,
40009021	perquè pensava : « Només que li pugui tocar el mantell , ja em curaré . »
40009022	Jesús es girà i , en veure-la , digué : — Coratge , filla , la teva fe t’ha salvat . I la dona quedà curada des d’aquell moment .
40009023	Quan Jesús va arribar a casa d’aquell home important i veié els flautistes i l’aldarull de la gent ,
40009024	va dir : — Aparteu-vos : la noia no és morta , sinó que dorm . Però ells es burlaven de Jesús .
40009025	Quan la gent va ser fora , Jesús entrà , agafà la noia per la mà , i ella va aixecar-se .
40009026	I la notícia d’aquest fet s’escampà per tota aquella regió .
40009027	Mentre Jesús se n’anava d’allà , dos cecs el seguien tot cridant : — Fill de David , tingues pietat de nosaltres !
40009028	Quan va arribar a casa , els cecs l’anaren a trobar . Jesús els preguntà : — ¿ Creieu que ho puc fer , això ? Li responen : — Sí que ho creiem , Senyor .
40009029	Llavors els va tocar els ulls dient : — Que es faci segons la vostra fe .
40009030	I els ulls se’ls van obrir . Jesús els advertí severament : — Mireu que ningú no ho sàpiga .
40009031	Però ells , així que van sortir , escamparen la seva fama per tota aquella regió .
40009032	Quan ells se n’anaven , van portar a Jesús un mut endimoniat .
40009033	Tan bon punt Jesús va treure el dimoni , el mut es posà a parlar . La gent , meravellada , deia : — No s’havia vist mai res de semblant a Israel .
40009034	Però els fariseus deien : — Aquest treu els dimonis pel poder del príncep dels dimonis .
40009035	Jesús recorria totes les viles i pobles , ensenyant a les sinagogues , anunciant la bona nova del Regne i guarint malalties i xacres de tota mena .
40009036	En veure les multituds , se’n compadí , perquè estaven malmenades i abatudes , com ovelles sense pastor .
40009037	Llavors diu als seus deixebles : — La collita és abundant , però els segadors són pocs .
40009038	Pregueu , doncs , a l’amo dels sembrats que enviï segadors als seus sembrats .
40010001	Jesús va cridar els seus dotze deixebles i els donà poder de treure els esperits malignes i de guarir malalties i xacres de tota mena .
40010002	Els noms dels dotze apòstols són aquests : primer , Simó , anomenat Pere , i Andreu , el seu germà ; Jaume , fill de Zebedeu , i Joan , el seu germà ;
40010003	Felip i Bartomeu ; Tomàs i Mateu , el publicà ; Jaume , fill d’Alfeu , i Tadeu ;
40010004	Simó el Zelós i Judes l’Iscariot , el qui el va trair .
40010005	Aquests dotze , Jesús els va enviar amb aquestes instruccions : — No us encamineu a terra de pagans ni entreu en cap població samaritana .
40010006	Aneu més aviat a les ovelles perdudes de la casa d’Israel .
40010007	Pel camí prediqueu dient : “ El Regne del cel és a prop . ”
40010008	Cureu malalts , ressusciteu morts , purifiqueu leprosos , traieu dimonis . De franc ho heu rebut , doneu-ho també de franc .
40010009	No us emporteu a la bossa cap moneda : ni d’or , ni de plata , ni de coure ;
40010010	no prengueu sarró per al camí , ni dos vestits , ni sandàlies , ni bastó . El qui treballa , bé es mereix que el mantinguin .
40010011	Quan entreu en una vila o en un poble , busqueu si hi ha algú digne de rebre-us i quedeu-vos-hi fins que deixeu aquell lloc .
40010012	Quan entreu a la casa , saludeu els qui hi habiten ;
40010013	si la casa n’és digna , que rebi la pau que li desitgeu , i si no n’és digna , que la pau torni a vosaltres .
40010014	Si no us acullen ni escolten les vostres paraules , sortiu d’aquella casa i d’aquella població i espolseu-vos la pols dels peus .
40010015	En veritat us dic que el dia del judici serà més suportable per al país de Sodoma i Gomorra que per a aquella població .
40010016	» Mireu , jo us envio com ovelles enmig de llops : sigueu astuts com les serps i innocents com els coloms .
40010017	» Aneu alerta amb la gent : per causa meva us portaran als tribunals i us assotaran a les sinagogues ,
40010018	i us conduiran davant els governadors i els reis perquè doneu testimoni davant d’ells i davant els pagans .
40010019	Quan us posin a les seves mans no us preocupeu del que haureu de dir ni de com parlareu : en aquell moment direu allò que us serà inspirat ,
40010020	perquè no sereu vosaltres qui parlareu , sinó que l’Esperit del vostre Pare parlarà per mitjà vostre .
40010021	» Un germà portarà a la mort el seu germà , i un pare , el seu fill ; els fills es rebellaran contra els pares i els mataran .
40010022	Tothom us odiarà per causa del meu nom . Però el qui es mantindrà ferm fins a la fi se salvarà .
40010023	Quan us persegueixin en una població , fugiu cap a una altra . En veritat us dic que no acabareu de recórrer totes les poblacions d’Israel abans que vingui el Fill de l’home .
40010024	» El deixeble no és més que el seu mestre , ni el criat més que el seu amo .
40010025	El deixeble en té prou de ser com el seu mestre , i el criat , com el seu amo . Si al cap de casa l’han tractat de Beelzebul , molt més hi tractaran els altres de la casa .
40010026	» Per tant , no tingueu por de tots ells , perquè no hi ha res de secret que no s’hagi de revelar , ni res d’amagat que no s’hagi de saber .
40010027	Allò que us dic en la fosca , digueu-ho a plena llum , i allò que sentiu a cau d’orella , pregoneu-ho des dels terrats .
40010028	I no tingueu por dels qui maten el cos però no poden matar l’ànima ; temeu més aviat el qui pot fer que l’ànima i el cos es consumeixin a l’infern .
40010029	¿ No es venen dos ocells per una moneda ? Doncs bé , ni un de sol no cau a terra si no ho permet el vostre Pare .
40010030	I pel que fa a vosaltres , fins i tot els cabells , us té comptats .
40010031	Per tant , no tingueu por : vosaltres valeu més que tots els ocells .
40010032	» A tot aquell qui em reconegui davant els homes , també jo el reconeixeré davant el meu Pare del cel .
40010033	Però al qui em negui davant els homes , també jo el negaré davant el meu Pare del cel .
40010034	» No us penseu que hagi vingut a portar la pau a la terra . No he vingut a portar la pau , sinó l’espasa .
40010035	He vingut a separar el fill del pare , la filla de la mare , la nora de la sogra .
40010036	Els enemics de cadascú seran la gent de casa seva .
40010037	» Qui estima el pare o la mare més que a mi , no és digne de mi . Qui estima el fill o la filla més que a mi , no és digne de mi .
40010038	Qui no pren la seva creu i em segueix , no és digne de mi .
40010039	Qui haurà guanyat la seva vida , la perdrà , però qui l’haurà perduda per causa meva , la trobarà .
40010040	» Qui us acull a vosaltres , a mi m’acull , i qui m’acull a mi , acull el qui m’ha enviat .
40010041	Qui acull un profeta perquè és profeta , tindrà la recompensa dels profetes . Qui acull un just perquè és just , tindrà la recompensa dels justos .
40010042	I tothom qui doni un got d’aigua fresca a un d’aquests petits només perquè és deixeble meu , en veritat us dic que no quedarà sense recompensa .
40011001	Quan Jesús hagué acabat de donar aquestes instruccions als seus dotze deixebles , se’n va anar a ensenyar i a predicar per aquelles poblacions .
40011002	Joan , que era a la presó , va saber les obres que feia el Messies i envià els seus deixebles
40011003	a preguntar-li : « ¿ Ets tu el qui ha de venir , o n’hem d’esperar un altre ? »
40011004	Jesús els respongué : — Aneu a anunciar a Joan el que sentiu i veieu :
40011005	els cecs hi veuen , els coixos caminen , els leprosos queden purs , els sords hi senten , els morts ressusciten , els pobres reben l’anunci de la bona nova .
40011006	I feliç aquell qui no em rebutjarà !
40011007	Mentre ells se n’anaven , Jesús es posà a parlar de Joan a les multituds : — Què heu sortit a contemplar al desert ? ¿ Una canya sacsejada pel vent ?
40011008	Doncs què hi heu sortit a veure ? ¿ Un home vestit refinadament ? Els qui porten vestits refinats s’estan als palaus dels reis !
40011009	Doncs què hi heu sortit a veure ? ¿ Un profeta ? Sí , us ho asseguro , i més que un profeta .
40011010	És aquell de qui diu l’Escriptura : Jo envio davant teu el meu missatger perquè et prepari el camí .
40011011	En veritat us ho dic : entre els nascuts de dona no n’hi ha hagut cap de més gran que Joan Baptista ; però el més petit en el Regne del cel és més gran que ell .
40011012	Des de Joan Baptista fins ara , el Regne del cel sofreix violència , i gent violenta se’n vol apoderar .
40011013	Tots els profetes i la Llei han profetitzat fins que ha arribat Joan .
40011014	I ni que no ho volguéssiu creure , ell és Elies , el qui havia de venir .
40011015	Qui tingui orelles , que escolti .
40011016	» A qui compararé la gent d’aquesta generació ? S’assemblen als nois que seuen a les places i criden als seus companys
40011017	dient-los : “ Toquem la flauta , i no balleu ; cantem complantes , i no us planyeu ! ”
40011018	Perquè ha vingut Joan , que no menja ni beu , i diuen : “ Té el dimoni ” ;
40011019	ha vingut el Fill de l’home , que menja i beu , i diuen : “ Aquí teniu un golut i un bevedor , amic de publicans i pecadors . ” Però les obres de la saviesa acrediten que és justa .
40011020	Aleshores Jesús començà a blasmar les poblacions on havia fet molts dels seus miracles , perquè no s’havien convertit :
40011021	— Ai de tu , Corazín ! Ai de tu , Betsaida ! Si a Tir i a Sidó s’haguessin fet els miracles que s’han fet entre vosaltres , ja fa temps que , en senyal de penediment , s’haurien posat cendra i roba de sac i s’haurien convertit .
40011022	Per això us dic que el dia del judici serà més suportable per a Tir i Sidó que per a vosaltres .
40011023	I tu , Cafarnaüm , ¿ et penses que seràs enaltida fins al cel ? Al país dels morts , baixaràs ! Perquè si a Sodoma s’haguessin fet els miracles que s’han fet dins teu , encara avui existiria .
40011024	Per això et dic que el dia del judici serà més suportable per a Sodoma que per a tu .
40011025	En aquell temps , Jesús digué : — T’enalteixo , Pare , Senyor del cel i de la terra , perquè has revelat als senzills tot això que has amagat als savis i entesos .
40011026	Sí , Pare , així t’ha plagut de fer-ho .
40011027	» El meu Pare ho ha posat tot a les meves mans . Ningú no coneix el Fill , fora del Pare , i ningú no coneix el Pare , fora del Fill i d’aquells a qui el Fill el vol revelar .
40011028	» Veniu a mi tots els qui esteu cansats i afeixugats , i jo us faré reposar .
40011029	Accepteu el meu jou i feu-vos deixebles meus , que sóc mansuet i humil de cor , i la vostra ànima trobarà el repòs ,
40011030	perquè el meu jou és suau , i la meva càrrega , lleugera .
40012001	En aquell temps , Jesús anava per uns sembrats en dissabte . Els seus deixebles tenien gana i es posaren a arrencar espigues i a menjarse-les .
40012002	Quan els fariseus ho veieren , van dir a Jesús : — Mira , els teus deixebles fan allò que no és permès de fer en dissabte .
40012003	Jesús els respongué : — ¿ No heu llegit què va fer David quan van tenir gana ell i els qui anaven amb ell :
40012004	com va entrar al temple de Déu i va menjar els pans d’ofrena , que no tenien permès de menjar ni ell ni els qui l’acompanyaven , sinó únicament els sacerdots ?
40012005	¿ I no heu llegit en la Llei que els sacerdots en el temple violen el repòs del dissabte i no en són culpables ?
40012006	Doncs jo us dic que aquí hi ha alguna cosa més gran que el temple .
40012007	Si haguéssiu entès què vol dir allò de : El que jo vull és amor , i no sacrificis , no hauríeu condemnat uns homes que no tenen culpa .
40012008	Perquè el Fill de l’home és senyor del dissabte .
40012009	Després se n’anà d’allí i va entrar a la sinagoga .
40012010	Hi havia un home que tenia la mà paralitzada . Ells preguntaren a Jesús , per poder-lo acusar : — ¿ És permès de curar en dissabte ?
40012011	Ell els respongué : — ¿ Qui de vosaltres , si té una sola ovella i li cau en un clot en dissabte , no anirà a agafar-la i la’n traurà ?
40012012	I un home val molt més que una ovella ! Per tant , és permès de fer el bé en dissabte .
40012013	Llavors digué a aquell home : — Estén la mà . Ell la va estendre , i li quedà bona igual que l’altra .
40012014	Els fariseus sortiren i prengueren l’acord de fer morir Jesús .
40012015	Quan ell ho va saber , es retirà d’allí . El va seguir molta gent , i ell els va curar tots ,
40012016	però els manà severament que no el descobrissin .
40012017	Així es va complir allò que havia anunciat el profeta Isaïes :
40012018	Aquí teniu el meu servent , que jo he escollit , el meu estimat , en qui m’he complagut . Posaré damunt d’ell el meu Esperit perquè porti la justícia a les nacions .
40012019	No disputarà ni alçarà la veu , no la farà sentir pels carrers .
40012020	No trencarà la canya esquerdada ni apagarà el ble que vacilla fins que faci triomfar la justícia .
40012021	I les nacions posaran l’esperança en el seu nom .
40012022	Llavors portaren a Jesús un endimoniat cec i mut . Ell el va curar , i el mut recobrà la paraula i la vista .
40012023	Tota la gent , estupefacta , deia : — ¿ No deu ser aquest el Fill de David ?
40012024	Però els fariseus , quan ho sentiren , digueren : — Si aquest treu els dimonis , és pel poder de Beelzebul , el príncep dels dimonis .
40012025	Jesús , que coneixia els seus pensaments , els digué : — Tot reialme que es divideix i lluita contra si mateix , va a la ruïna . I tota ciutat o casa que es divideix i lluita contra si mateixa , no durarà .
40012026	I si Satanàs treu fora Satanàs , vol dir que està dividit i lluita contra si mateix . Com podrà durar , doncs , el seu reialme ?
40012027	I si jo trec els dimonis pel poder de Beelzebul , amb quin poder els treuen els vostres seguidors ? Per això ells mateixos seran els vostres jutges .
40012028	Ara bé , si jo trec els dimonis pel poder de l’Esperit de Déu , vol dir que ha arribat a vosaltres el Regne de Déu .
40012029	» Com pot entrar algú a casa d’un que és fort i prendre-li els seus béns si abans no el lliga ? Tan sols així li podrà saquejar la casa .
40012030	Qui no està amb mi , està contra mi . Qui amb mi no recull , escampa .
40012031	» Per això us dic : els homes obtindran el perdó per tots els pecats i per totes les blasfèmies , però la blasfèmia contra l’Esperit no serà perdonada .
40012032	El qui parli contra el Fill de l’home serà perdonat , però el qui parli contra l’Esperit Sant no serà perdonat ni en aquest món ni en l’altre .
40012033	» Si planteu un arbre bo , dóna bon fruit , i si el planteu dolent , dóna un fruit dolent , perquè l’arbre es coneix pel fruit .
40012034	Cria d’escurçons ! Com podeu dir coses bones , vosaltres que sou dolents ? Perquè del que sobreïx del cor , en parla la boca .
40012035	L’home bo treu coses bones del seu bon tresor , i l’home dolent , del seu tresor dolent , en treu de dolentes .
40012036	I jo us dic que , de tota paraula inútil que diguin els homes , en donaran compte el dia del judici :
40012037	per allò que hauràs dit et salvaràs , i per allò que hauràs dit et condemnaràs .
40012038	Llavors alguns mestres de la Llei i fariseus digueren a Jesús : — Mestre , volem veure’t fer un senyal .
40012039	Ell els respongué : — La gent d’aquesta generació dolenta i adúltera demana un senyal , però no els en serà donat cap altre que el del profeta Jonàs .
40012040	Perquè així com Jonàs va estar tres dies i tres nits en el ventre del gran peix , també el Fill de l’home estarà tres dies i tres nits en el cor de la terra .
40012041	El dia del judici , els habitants de Nínive s’aixecaran per condemnar la gent d’aquesta generació , perquè ells es van convertir quan Jonàs els predicà ; i aquí hi ha alguna cosa més que Jonàs .
40012042	El dia del judici , la reina del país del sud s’alçarà per condemnar la gent d’aquesta generació , perquè ella va venir de l’altre cap de món per escoltar la saviesa de Salomó ; i aquí hi ha alguna cosa més que Salomó .
40012043	» L’esperit maligne , quan surt d’un home , vaga pels llocs erms buscant repòs , però no en troba .
40012044	Aleshores es diu : “ Me’n tornaré a casa meva , d’on he sortit . ” Hi arriba i la troba desocupada , escombrada i endreçada .
40012045	Llavors se’n va a buscar altres set esperits pitjors que ell , entren en aquella casa i s’hi queden . Al final , l’estat d’aquell home és pitjor que al principi . Igualment passarà amb la gent d’aquesta generació dolenta .
40012046	Mentre Jesús s’adreçava a la gent , la seva mare i els seus germans , que eren fora , volien parlar amb ell .
40012047	Algú li digué : — La teva mare i els teus germans són aquí fora , que volen parlar amb tu .
40012048	Ell li respongué : — ¿ Qui és la meva mare i qui són els meus germans ?
40012049	Llavors , assenyalant amb la mà els seus deixebles , digué : — Aquests són la meva mare i els meus germans .
40012050	El qui fa la voluntat del meu Pare del cel , aquest és el meu germà , la meva germana , la meva mare .
40013001	Aquell dia , Jesús va sortir de la casa i es va asseure vora el llac .
40013002	Es reuní tanta gent entorn d’ell , que va haver de pujar en una barca i s’hi assegué . La gent es quedà vora l’aigua .
40013003	Ell els va parlar llargament en paràboles . Deia : — Un sembrador va sortir a sembrar .
40013004	Tot sembrant , una part de les llavors va caure arran del camí ; vingueren els ocells i se les van menjar .
40013005	Unes altres llavors van caure en un terreny rocós , on hi havia poca terra , i de seguida van germinar , ja que la terra tenia poc gruix ;
40013006	però , quan sortí el sol , recremà les plantes , i es van assecar , perquè no tenien arrels .
40013007	Unes altres llavors van caure enmig dels cards ; els cards van créixer i les ofegaren .
40013008	Però una part de les llavors va caure en terra bona i donà fruit : unes llavors van donar el cent , unes altres el seixanta , unes altres el trenta per u .
40013009	» Qui tingui orelles , que escolti .
40013010	Els deixebles s’acostaren i li van preguntar : — Per què els parles en paràboles ?
40013011	Ell els respongué : — A vosaltres , us és donat de conèixer els misteris del Regne del cel , però no a ells .
40013012	Perquè al qui té , li donaran encara més , i en tindrà a vessar , mentre que al qui no té , li prendran fins allò que li queda .
40013013	Per això els parlo en paràboles , perquè miren però no hi veuen , escolten però no hi senten ni comprenen .
40013014	Així es compleix en ells aquella profecia d’Isaïes que diu : » Escoltareu , però no comprendreu ; mirareu , però no hi veureu .
40013015	S’ha fet insensible , el cor d’aquest poble , s’han tapat les orelles , han tancat els ulls , no fos cas que els seus ulls hi veiessin , les seves orelles hi sentissin , el seu cor comprengués i es convertissin . I jo els guariria !
40013016	» Feliços , en canvi , els vostres ulls , perquè hi veuen , i les vostres orelles , perquè hi senten !
40013017	En veritat us dic que molts profetes i justos van desitjar veure el que vosaltres veieu , però no ho veieren , i sentir el que vosaltres sentiu , però no ho sentiren .
40013018	» Per tant , escolteu ara , vosaltres , què vol dir la paràbola del sembrador .
40013019	A tot aquell qui escolta la paraula del Regne però no la comprèn , ve el Maligne i li pren la llavor sembrada en el seu cor . Aquest és el de la llavor sembrada arran del camí .
40013020	El de la llavor sembrada en un terreny rocós és el qui escolta la paraula i de seguida la rep amb alegria ,
40013021	però no té arrels dintre d’ell , és inconstant : tan bon punt la paraula li porta tribulacions o persecucions , sucumbeix tot seguit .
40013022	El de la llavor sembrada enmig dels cards és el qui escolta la paraula , però les preocupacions d’aquest món i la seducció de les riqueses arriben a ofegar-la ; per això no dóna fruit .
40013023	El de la llavor sembrada en terra bona és el qui escolta la paraula i la comprèn ; aquest dóna fruit , i arriba al cent , al seixanta o al trenta per u .
40013024	Després els proposà aquesta altra paràbola : — Amb el Regne del cel passa com amb un home que va sembrar bona llavor en el seu camp ;
40013025	però , mentre tothom dormia , vingué el seu enemic , va sembrar jull enmig del blat i se’n va anar .
40013026	Quan els brins van créixer i es va formar l’espiga , aparegué també el jull .
40013027	Els mossos anaren a trobar l’amo i li digueren : » — Senyor , ¿ no vas sembrar bona llavor en el teu camp ? D’on ha sortit , doncs , el jull ?
40013028	» Ell els respongué : » — Això ho ha fet un enemic . » Els mossos li diuen : » — ¿ Vols que anem a arrencar el jull ?
40013029	» Ell els respon : » — No ho feu pas , no fos cas que , arrencant el jull , arrenquéssiu també el blat .
40013030	Deixeu que creixin junts fins al temps de la sega , i llavors diré als segadors : “ Arrenqueu primer el jull i feu-ne feixos per cremar-lo ; el blat , en canvi , arreplegueu-lo i entreu-lo al meu graner . ”
40013031	Els proposà encara una altra paràbola : — Amb el Regne del cel passa com amb el gra de mostassa que un home va sembrar en el seu camp :
40013032	la mostassa és la més petita de totes les llavors ; però , quan ha crescut , es fa més gran que les hortalisses i arriba a ser un arbre ; fins i tot vénen els ocells del cel a fer niu a les seves branques .
40013033	Els digué una altra paràbola : — Amb el Regne del cel passa com amb el llevat que una dona va amagar dins tres mesures de farina , fins que tota la pasta va fermentar .
40013034	Tot això , Jesús ho digué a la gent en paràboles , i no els deia res sense paràboles .
40013035	Així es va complir allò que havia anunciat el profeta : Obriré els llavis per parlar en paràboles , proclamaré coses amagades des de la creació del món .
40013036	Llavors deixà la gent i se’n va anar a casa . Els deixebles se li acostaren i li digueren : — Explica’ns la paràbola del jull sembrat en el camp .
40013037	Ell els digué : — El qui sembra la bona llavor és el Fill de l’home .
40013038	El camp és el món . La bona llavor són els fills del Regne . El jull són els fills del Maligne .
40013039	L’enemic que ha sembrat el jull és el diable . La sega és la fi del món , i els segadors són els àngels .
40013040	Així com arrenquen el jull i el cremen al foc , així passarà a la fi del món :
40013041	el Fill de l’home enviarà els seus àngels a arrencar del seu Regne tots els qui fan caure en pecat i els qui obren el mal ,
40013042	i els llançaran a la fornal ardent ; allà hi haurà els plors i el cruixit de dents .
40013043	Llavors els justos resplendiran com el sol en el Regne del seu Pare . » Qui tingui orelles , que escolti .
40013044	» Amb el Regne del cel passa com amb un tresor amagat en un camp : l’home que el troba el torna a amagar i , ple de joia , se’n va a vendre tot el que té i compra aquell camp .
40013045	» També passa amb el Regne del cel com amb un mercader que busca perles fines :
40013046	quan en troba una de gran valor , va a vendre tot el que té i la compra .
40013047	» També passa amb el Regne del cel com quan tiren una xarxa a l’aigua i la xarxa arreplega tota mena de peixos .
40013048	Un cop plena , la treuen a la riba , s’asseuen , i recullen en coves els peixos bons i llencen els dolents .
40013049	Igualment passarà a la fi del món : sortiran els àngels i destriaran els dolents dels justos ,
40013050	i els llançaran a la fornal ardent ; allà hi haurà els plors i el cruixit de dents .
40013051	» ¿ Ho heu comprès , tot això ? Li responen : — Sí .
40013052	Ell els diu : — Doncs bé , tot mestre de la Llei que s’ha fet deixeble del Regne del cel és semblant a un cap de casa que treu del seu tresor coses noves i coses velles .
40013053	Quan Jesús hagué acabat aquestes paràboles se’n va anar d’aquell lloc ;
40013054	i quan arribà al seu poble , instruïa la gent a la sinagoga . Ells se n’estranyaven i deien : — D’on li vénen , aquesta saviesa i aquests miracles ?
40013055	Aquest , ¿ no és el fill del fuster ? La seva mare , ¿ no es diu Maria ? I els seus germans , ¿ no es diuen Jaume , Josep , Simó i Judes ?
40013056	I les seves germanes , ¿ no viuen totes entre nosaltres ? D’on li ve , tot això ?
40013057	I el rebutjaven . Jesús els digué : — Un profeta només és menyspreat al seu poble i a casa seva .
40013058	I no va fer allí gaires miracles , perquè no tenien fe .
40014001	En aquell temps , el tetrarca Herodes va sentir parlar de l’anomenada de Jesús
40014002	i digué als seus cortesans : — Aquest és Joan Baptista : ha ressuscitat d’entre els morts , i per això actua en ell el poder de fer miracles .
40014003	En efecte , Herodes havia fet agafar Joan , l’havia encadenat i el tenia tancat a la presó , a causa d’Herodies , la dona del seu germà Filip .
40014004	Joan li deia : — No t’és permès de conviure amb ella .
40014005	Herodes el volia fer matar , però tenia por de la gent , que considerava Joan un profeta .
40014006	El dia de l’aniversari d’Herodes , la filla d’Herodies va dansar davant els convidats , i va agradar tant a Herodes
40014007	que aquest es comprometé amb jurament a donar-li el que demanés .
40014008	Ella , instigada per la seva mare , digué : — Dóna’m aquí mateix , en una safata , el cap de Joan Baptista .
40014009	El rei es va posar trist , però a causa del jurament que havia fet davant els convidats manà que l’hi donessin ,
40014010	i va fer decapitar Joan a la presó .
40014011	Van dur el cap en una safata , el donaren a la noia , i ella el va portar a la seva mare .
40014012	Els deixebles de Joan anaren a endur-se’n el cos i li donaren sepultura . Després ho van fer saber a Jesús .
40014013	Quan Jesús va rebre la notícia , es retirà d’allí en una barca tot sol cap a un lloc despoblat . Però així que la gent ho va saber , el seguiren a peu des de les seves poblacions .
40014014	Quan desembarcà , veié una gran gentada , se’n compadí i va curar els seus malalts .
40014015	Arribat el capvespre , els deixebles s’acostaren a dir-li : — Aquest lloc és despoblat i ja s’ha fet tard . Acomiada la gent , i que vagin als pobles a comprar-se menjar .
40014016	Però Jesús els respongué : — No cal que hi vagin . Doneu-los menjar vosaltres mateixos .
40014017	Ells li diuen : — Aquí només tenim cinc pans i dos peixos .
40014018	Ell els digué : — Porteu-me’ls aquí .
40014019	Llavors va manar que la gent s’assegués a l’herba , prengué els cinc pans i els dos peixos , alçà els ulls al cel , digué la benedicció , partí els pans , els donà als seus deixebles , i ells els donaren a la gent .
40014020	Tots en van menjar i quedaren saciats . Després van recollir els bocins de pa que havien sobrat i n’ompliren dotze cistelles .
40014021	Els qui havien menjat eren uns cinc mil homes , sense comptar dones ni criatures .
40014022	Tot seguit , Jesús va fer pujar els deixebles a la barca i els manà que passessin al davant d’ell cap a l’altra riba , mentre ell acomiadava la gent .
40014023	Després d’acomiadar-los va pujar tot sol a la muntanya a pregar . Al vespre encara era allà tot sol .
40014024	Mentrestant , la barca ja s’havia allunyat un bon tros de terra , i les ones la sacsejaven , perquè el vent era contrari .
40014025	A la matinada , Jesús va anar cap a ells caminant sobre l’aigua .
40014026	Quan els deixebles el veieren caminant sobre l’aigua , es van esglaiar i es digueren : — És un fantasma ! I es posaren a cridar de por .
40014027	Però de seguida Jesús els digué : — Coratge ! Sóc jo . No tingueu por .
40014028	Pere li contestà : — Senyor , si ets tu , mana’m que vingui caminant sobre l’aigua .
40014029	Jesús li digué : — Vine . Pere baixà de la barca , es posà a caminar sobre l’aigua i anà cap a Jesús .
40014030	Però en veure que el vent era fort , es va espantar . Llavors començà d’enfonsar-se i cridà : — Senyor , salva’m !
40014031	A l’instant , Jesús estengué la mà i va agafar-lo tot dient-li : — Home de poca fe ! Per què has dubtat ?
40014032	Llavors pujaren a la barca , i el vent va parar .
40014033	Els qui eren a la barca es prosternaren davant d’ell i exclamaren : — Realment ets Fill de Déu !
40014034	Quan hagueren fet la travessia del llac , Jesús i els seus deixebles van tocar terra a Genesaret .
40014035	La gent d’aquell indret el van reconèixer i escamparen la notícia per tota la regió . Li van portar tots els malalts
40014036	i li suplicaven que els deixés tocar ni que fos tan sols la borla del seu mantell . I tots els qui el van tocar quedaren curats .
40015001	Uns fariseus i uns mestres de la Llei que havien vingut de Jerusalem anaren a trobar Jesús i li van dir :
40015002	— Com és que els teus deixebles violen la tradició dels antics i no es renten les mans ritualment a l’hora de menjar ?
40015003	Ell els respongué : — I com és que vosaltres violeu els manaments de Déu en nom de la vostra tradició ?
40015004	En efecte , Déu ha dit : Honra el pare i la mare . I també : Qui maleei-xi el pare o la mare serà condemnat a mort .
40015005	Però vosaltres afirmeu : “ El qui digui al pare o a la mare : ‘ Consagro a Déu els béns amb què us hauria d’ajudar ’ ,
40015006	ja no té cap obligació d’honrar els seus pares . ” Així , en nom de la vostra tradició , invalideu la paraula de Déu .
40015007	Hipòcrites ! Amb tota la raó Isaïes va profetitzar de vosaltres quan digué :
40015008	» Aquest poble m’honora amb els llavis , però el seu cor es manté lluny de mi .
40015009	El culte que em donen és buit , les doctrines que ensenyen són preceptes humans .
40015010	Llavors cridà la gent i els digué : — Escolteu i compreneu-ho bé :
40015011	El que fa impur l’home no és allò que entra a la boca ; és el que en surt , allò que el fa impur .
40015012	Després els deixebles anaren a dir a Jesús : — ¿ Saps que els fariseus s’han escandalitzat d’això que has dit ?
40015013	Ell els respongué : — Tota plantació que no ha plantat el meu Pare celestial serà arrencada .
40015014	Deixeu-los estar : són cecs que guien cecs , i si un cec guia un altre cec , tots dos cauen al clot .
40015015	Llavors Pere li digué : — Explica’ns aquest proverbi .
40015016	Jesús respongué : — ¿ També vosaltres sou incapaços d’entendre-ho ?
40015017	¿ No compreneu que tot allò que entra a la boca passa al ventre i és tret fora del cos ?
40015018	En canvi , allò que surt de la boca ve del cor , i això sí que fa impur l’home .
40015019	Perquè del cor de l’home surten les intencions dolentes que el porten a assassinats , adulteris , relacions illegítimes , robatoris , falsos testimonis , injúries .
40015020	Això és el que fa impur l’home , però menjar sense haver-se rentat les mans ritualment no el fa pas impur .
40015021	Jesús se’n va anar d’allí i es retirà a la regió de Tir i Sidó .
40015022	Una dona cananea , que era d’aquell territori , vingué a trobar-lo i es posà a cridar : — Senyor , Fill de David , tingues pietat de mi ! La meva filla està endimoniada i sofreix molt .
40015023	Jesús no li va tornar contesta . Els seus deixebles es van acostar i li demanaven : — Fes-la marxar : no fa més que cridar darrere nostre .
40015024	Jesús els digué : — Únicament he estat enviat a les ovelles perdudes de la casa d’Israel .
40015025	Però la dona vingué a prosternar-se davant d’ell i li deia : — Senyor , ajuda’m !
40015026	Jesús contestà : — No està bé de prendre el pa dels fills i tirar-lo als gossets .
40015027	Ella digué : — És veritat , Senyor , però també els gossets mengen les engrunes que cauen de la taula dels seus amos .
40015028	Llavors Jesús li respongué : — Dona , és gran la teva fe . Que es faci tal com tu vols . I des d’aquell mateix moment es posà bona la seva filla .
40015029	Jesús se’n va anar d’allí i arribà vora el llac de Galilea , pujà a la muntanya i s’assegué .
40015030	Llavors se li acostà molta gent que portava coixos , cecs , esguerrats , muts i molts altres malalts . Els van deixar als seus peus , i ell els va curar .
40015031	La gent , en veure que els muts parlaven , que els esguerrats quedaven curats , els coixos caminaven i els cecs hi veien , se’n meravellava i glorificava el Déu d’Israel .
40015032	Llavors Jesús va cridar els seus deixebles i els digué : — Sento una gran compassió per aquesta gent , perquè ja fa tres dies que no es mouen d’aquí amb mi i no tenen res per a menjar . I no vull que se’n vagin dejuns , no fos cas que defallissin pel camí .
40015033	Els deixebles li diuen : — D’on traurem en despoblat el pa que cal per a alimentar tanta gent ?
40015034	Jesús els pregunta : — Quants pans teniu ? Ells li responen : — Set , i uns quants peixets .
40015035	Llavors Jesús va manar que la gent s’assegués a terra ,
40015036	prengué els set pans i els peixos , digué l’acció de gràcies , els partí , en donava als deixebles , i els deixebles en donaven a la gent .
40015037	Tots en van menjar i quedaren saciats . Després van recollir els bocins de pa que havien sobrat i n’ompliren set paneres .
40015038	Els qui havien menjat eren quatre mil homes , sense comptar dones ni criatures .
40015039	Després d’acomiadar la gent , Jesús va pujar a la barca i se n’anà al territori de Magadan .
40016001	Es presentaren els fariseus i els saduceus i , per posar-lo a prova , li demanaren que els fes veure un senyal del cel .
40016002	Jesús els respongué : — Quan arriba el capvespre , dieu : “ Cel rogenc , bon temps . ”
40016003	I de bon matí : “ Cel roig i fosc , mal temps , avui . ” ¿ Vosaltres , doncs , sabeu interpretar l’aspecte del cel i no sou capaços d’interpretar els signes dels temps ?
40016004	La gent d’aquesta generació dolenta i adúltera demana un senyal , però no els serà donat cap altre senyal que el de Jonàs . Llavors Jesús els deixà i se’n va anar .
40016005	Quan els deixebles passaren a l’altra riba , van veure que s’havien oblidat de proveir-se de pans .
40016006	Jesús els digué : — Estigueu alerta , guardeu-vos del llevat dels fariseus i dels saduceus .
40016007	Ells pensaven : « Ho diu perquè no ens hem proveït de pans . »
40016008	Jesús se n’adonà i els va dir : — Gent de poca fe ! Per què esteu pensant que no teniu pans ?
40016009	¿ Encara no ho enteneu ? ¿ No recordeu el fet dels cinc pans i dels cinc mil homes , i quantes cistelles vau recollir de les sobres ?
40016010	¿ O el fet dels set pans i dels quatre mil homes , i quantes paneres vau recollir del que havia sobrat ?
40016011	¿ Encara no enteneu que no us he parlat de pans ? Guardeu-vos del llevat dels fariseus i dels saduceus .
40016012	Aleshores comprengueren que no els parlava de guardar-se del llevat del pa , sinó de la doctrina dels fariseus i dels saduceus .
40016013	Jesús va arribar a la regió de Cesarea de Filip , i preguntava als seus deixebles : — Qui diu la gent que és el Fill de l’home ?
40016014	Ells respongueren : — Uns diuen que és Joan Baptista ; d’altres , Elies ; d’altres , Jeremies o algun dels profetes .
40016015	Ell els pregunta : — I vosaltres , qui dieu que sóc ?
40016016	Simó Pere respongué : — Tu ets el Messies , el Fill del Déu viu .
40016017	Llavors Jesús li va dir : — Feliç de tu , Simó , fill de Jonàs : això no t’ho ha revelat ni la carn ni la sang , sinó el meu Pare del cel .
40016018	I jo et dic que tu ets Pere , i sobre aquesta pedra edificaré la meva Església , i les portes del reialme de la mort no la podran dominar .
40016019	Et donaré les claus del Regne del cel ; tot allò que lliguis a la terra quedarà lligat al cel , i tot allò que deslliguis a la terra quedarà deslligat al cel .
40016020	Després va manar als seus deixebles que no diguessin a ningú que ell era el Messies .
40016021	Des d’aleshores Jesús començà a explicar als deixebles que calia que anés a Jerusalem i que patís molt de part dels notables , els grans sacerdots i els mestres de la Llei , i que havia de ser mort i de ressuscitar el tercer dia .
40016022	Llavors Pere el prengué a part i es posà a renyar-lo : — Déu te’n guard , Senyor ! A tu això no et passarà .
40016023	Però Jesús es girà i digué a Pere : — Vés-te’n d’aquí , Satanàs ! Em vols fer caure , perquè no veus les coses com Déu , sinó com els homes .
40016024	Aleshores Jesús digué als seus deixebles : — Si algú vol venir amb mi , que es negui a ell mateix , que prengui la seva creu i que em segueixi .
40016025	Qui vulgui salvar la seva vida , la perdrà , però el qui la perdi per mi , la trobarà .
40016026	Què en trauria l’home de guanyar tot el món si perdia la vida ? Què no donaria l’home a canvi de la seva vida ?
40016027	Perquè el Fill de l’home ha de venir amb els seus àngels en la glòria del seu Pare , i llavors pagarà a cadascú segons les seves obres .
40016028	En veritat us dic que alguns dels qui són aquí no moriran sense haver vist el Fill de l’home venint en el seu Regne .
40017001	Sis dies després , Jesús va prendre amb ell Pere , Jaume i Joan , el germà de Jaume , i se’ls endugué a part dalt d’una muntanya alta .
40017002	Allí es transfigurà davant d’ells : el seu rostre es tornà resplendent com el sol , i els seus vestits , blancs com la llum .
40017003	Llavors se’ls van aparèixer Moisès i Elies , que conversaven amb Jesús .
40017004	Pere digué a Jesús : — Senyor , és bo que estiguem aquí dalt . Si vols , hi faré tres cabanes : una per a tu , una per a Moisès i una altra per a Elies .
40017005	Encara parlava , quan els cobrí un núvol lluminós , i una veu digué des del núvol : — Aquest és el meu Fill , el meu estimat , en qui m’he complagut ; escolteu-lo .
40017006	Els deixebles , en sentir-ho , es van prosternar amb el front a terra , plens de gran temor .
40017007	Jesús s’acostà , els tocà i els digué : — Aixequeu-vos , no tingueu por .
40017008	Ells van alçar els ulls i no veieren ningú més que Jesús tot sol .
40017009	Mentre baixaven de la muntanya , Jesús els va donar aquesta ordre : — No digueu res a ningú d’aquesta visió fins que el Fill de l’home hagi ressuscitat d’entre els morts .
40017010	Després els deixebles preguntaren a Jesús : — Com és que els mestres de la Llei diuen que primer ha de venir Elies ?
40017011	Jesús els respongué : — És cert que Elies ha de venir a restablir-ho tot .
40017012	Doncs bé , jo us asseguro que ja ha vingut i no l’han reconegut , sinó que han fet d’ell el que els ha semblat . Igualment el Fill de l’home ha de patir a les seves mans .
40017013	Llavors els deixebles comprengueren que els havia parlat de Joan Baptista .
40017014	Així que van arribar on era la gent , un home es va acostar a Jesús , s’agenollà davant d’ell
40017015	i li digué : — Senyor , tingues pietat del meu fill , que és epilèptic i pateix molt : sovint cau al foc o a l’aigua .
40017016	L’he portat als teus deixebles , però no l’han pogut curar .
40017017	Jesús digué : — Generació descreguda i esgarriada ! Fins quan hauré d’estar amb vosaltres ? Fins quan us hauré de suportar ? Porteu-me el noi aquí .
40017018	Aleshores Jesús increpà el dimoni , que va sortir del noi , i el noi quedà curat des d’aquell mateix moment .
40017019	Quan van ser sols , els deixebles anaren a trobar Jesús i li preguntaren : — Per què nosaltres no l’hem pogut treure ?
40017020	Ell els respongué : — Per la vostra poca fe . En veritat us ho dic : només que tinguéssiu fe com un gra de mostassa , diríeu a aquesta muntanya : “ Trasllada’t d’aquí cap allà ” , i s’hi traslladaria . Res no us seria impossible . (
40017022	Es trobaven tots junts a Galilea , i Jesús digué als seus deixebles : — El Fill de l’home ha de ser entregat en mans dels homes ,
40017023	i el mataran ; però el tercer dia ressuscitarà . I els deixebles es van entristir molt .
40017024	Després que ells van arribar a Cafarnaüm , els qui cobraven el tribut del temple anaren a trobar Pere i li preguntaren : — ¿ Que no té el costum de pagar el tribut , el vostre mestre ?
40017025	Pere respongué : — És clar que sí . Un cop Pere va entrar a casa , Jesús s’avançà a preguntar-li : — Què et sembla , Simó ? Els reis de la terra , ¿ de qui cobren impostos i tributs : dels seus fills o dels estranys ?
40017026	Pere li respon : — Dels estranys . Jesús li diu : — Per tant , els fills no hi estan obligats .
40017027	Però , per no escandalitzar ningú , vés al llac , tira l’ham , obre la boca del primer peix que agafis i hi trobaràs la moneda que ens cal per a pagar : dóna’ls-la per mi i per tu .
40018001	En aquella ocasió , els deixebles preguntaren a Jesús : — Qui és el més important en el Regne del cel ?
40018002	Jesús va cridar un infant el posà enmig d’ells
40018003	i digué : — En veritat us ho dic : si no canvieu i us feu com els infants , no entrareu pas al Regne del cel .
40018004	Així , doncs , el qui es faci petit com aquest infant és el més important en el Regne del cel .
40018005	I qui acull un infant com aquest en nom meu , a mi m’acull .
40018006	» Però al qui fa caure en pecat un d’aquests petits que creuen en mi , més li valdria que li pengessin al coll una mola de molí i l’enfonsessin al mig del mar .
40018007	» Ai del món per causa dels escàndols ! L’escàndol no es pot evitar , però ai d’aquell pel qual ve l’escàndol !
40018008	Si la mà o el peu et fan caure en pecat , talla-te’ls i llença’ls . Val més que entris a la vida sense mà o sense peu , que no pas que siguis llançat amb totes dues mans o amb tots dos peus al foc etern .
40018009	» I si l’ull et fa caure en pecat , arrenca-te’l i llença’l . Val més que entris a la vida amb un sol ull , que no pas que siguis llançat amb tots dos ulls al foc de l’infern .
40018010	» Mireu de no menysprear cap d’aquests petits , perquè us asseguro que en el cel els seus àngels veuen constantment cara a cara el meu Pare celestial . (
40018012	Què us sembla ? Si un home té cent ovelles i se li n’esgarria una , ¿ no deixa les noranta-nou a la muntanya i va a buscar l’esgarriada ?
40018013	I si l’arriba a trobar , en veritat us dic que té més alegria per aquesta ovella que per les noranta-nou que no s’havien esgarriat .
40018014	Igualment , el vostre Pare del cel no vol que es perdi ni un de sol d’aquests petits .
40018015	» Si el teu germà et fa una ofensa , vés a trobar-lo i , tot sol amb ell , fes-li veure la seva falta . Si t’escolta , t’hauràs guanyat el germà .
40018016	Si no t’escolta , crida’n un o dos més , perquè tota qüestió ha de ser resolta per la paraula de dos o tres testimonis .
40018017	Si tampoc no els escolta , digues-ho a la comunitat reunida . I si ni tan sols escolta la comunitat , considera’l un pagà i un publicà .
40018018	En veritat us ho dic : tot allò que lligueu a la terra quedarà lligat al cel , i tot allò que deslligueu a la terra quedarà deslligat al cel .
40018019	» Encara en veritat us ho dic : si dos de vosaltres aquí a la terra es posen d’acord per a demanar alguna cosa , el meu Pare del cel els la concedirà ;
40018020	perquè on n’hi ha dos o tres de reunits en el meu nom , jo sóc allí enmig d’ells .
40018021	Aleshores Pere preguntà a Jesús : — Senyor , quantes vegades hauré de perdonar al meu germà les ofenses que em faci ? Set vegades ?
40018022	Jesús li respon : — No et dic set vegades , sinó setanta vegades set .
40018023	» Per això passa amb el Regne del cel com amb un rei que volgué demanar comptes als seus subordinats .
40018024	Tot just havia començat , quan li’n van portar un que li devia deu mil talents .
40018025	Com que no tenia amb què pagar , el senyor va manar que , per a poder satisfer el deute , el venguessin com a esclau , amb la seva dona , els seus fills i tots els seus béns .
40018026	Ell se li va llançar als peus i , prosternat , li deia : » — Tingues paciència amb mi i t’ho pagaré tot .
40018027	» Llavors , compadit d’ell , el senyor deixà lliure aquell subordinat i li va perdonar el deute .
40018028	» Quan aquell home sortia , va trobar un dels seus companys que tan sols li devia cent denaris . L’agafà i l’escanyava dient : » — Paga’m el que em deus .
40018029	» El company se li va llançar als peus i li suplicava : » — Tingues paciència amb mi i ja t’ho pagaré .
40018030	» Però ell s’hi va negar i el va fer tancar a la presó fins que pagués el deute .
40018031	» Quan els altres companys van veure el que havia passat , els va saber molt de greu , i anaren a explicar-ho al seu senyor .
40018032	El senyor va fer cridar aquell home i li digué : » — Servidor dolent , quan vas suplicar-me , et vaig perdonar tot aquell deute .
40018033	¿ No t’havies de compadir del teu company , com jo m’havia compadit de tu ?
40018034	» I , indignat , el va posar en mans dels botxins perquè el torturessin fins que hagués pagat tot el deute .
40018035	» Igualment us tractarà el meu Pare celestial si cadascú no perdona de tot cor el seu germà .
40019001	Quan Jesús hagué acabat aquests ensenyaments , se’n va anar de Galilea i arribà al territori de Judea , a l’altra banda del Jordà .
40019002	El va seguir molta gent , i allí els curava .
40019003	Aleshores se li van atansar uns fariseus i , per posar-lo a prova , li preguntaren : — ¿ És permès a un home de divorciar-se de la seva dona per qualsevol motiu ?
40019004	Jesús els va dir : — ¿ No heu llegit en l’Escriptura que el Creador , des del principi , els va fer home i dona ?
40019005	I continuà : — Per això l’home deixa el pare i la mare per unir-se a la seva dona , i tots dos formen una sola carn .
40019006	Per tant , ja no són dos , sinó una sola carn . Allò que Déu ha unit , que l’home no ho separi .
40019007	Ells li pregunten : — Doncs com és que Moisès va ordenar que , si el marit vol divorciar-se , doni a la seva muller un document de divorci ?
40019008	Jesús els respon : — Moisès us va permetre de divorciar-vos de la muller per la vostra duresa de cor . Però al principi no era pas així .
40019009	I jo us dic que el qui es divorcia de la seva dona , fora del cas d’una relació illegítima , i es casa amb una altra , comet adulteri .
40019010	Els deixebles li diuen : — Si la situació entre marit i muller és aquesta , val més no casar-se .
40019011	Ell els respongué : — No tothom comprèn aquest ensenyament , sinó tan sols aquells a qui és concedit .
40019012	» N’hi ha que no es casen perquè són eunucs des de les entranyes de la mare ; altres són eunucs perquè els homes els n’han fet ; però n’hi ha que es fan eunucs a ells mateixos per causa del Regne del cel . Qui ho pugui comprendre , que ho comprengui .
40019013	Llavors alguns presentaren a Jesús uns infants perquè els imposés les mans i pregués per ells , però els deixebles els renyaven .
40019014	Jesús digué : — Deixeu estar els infants : no els impediu que vinguin a mi , perquè el Regne del cel és dels qui són com ells .
40019015	I , després d’imposar-los les mans , se’n va anar d’allí .
40019016	Un jove anà a trobar Jesús i va preguntar-li : — Mestre , quina cosa bona haig de fer per a obtenir la vida eterna ?
40019017	Jesús li digué : — Per què em preguntes sobre el que és bo ? Un de sol és bo . Si vols entrar a la vida , guarda els manaments .
40019018	Ell li preguntà : — Quins ? Jesús respongué : — No matis , no cometis adulteri , no robis , no acusis ningú falsament ,
40019019	honra el pare i la mare , i estima els altres com a tu mateix .
40019020	El jove li va dir : — Tot això ja ho he complert . Què em falta encara ?
40019021	Jesús li respongué : — Si vols ser perfecte , vés , ven tot el que tens i dóna-ho als pobres , i tindràs un tresor al cel . Després vine i segueix-me .
40019022	Quan aquell jove va sentir aquestes paraules , se n’anà tot trist , perquè tenia molts béns .
40019023	Llavors Jesús digué als seus deixebles : — En veritat us dic que un ric difícilment entrarà al Regne del cel .
40019024	Més encara : és més fàcil que un camell passi pel forat d’una agulla que no pas que un ric entri al Regne de Déu .
40019025	Els deixebles , en sentir aquestes paraules , quedaren molt desconcertats , i deien : — Si és així , qui pot salvar-se ?
40019026	Jesús se’ls mirà i els digué : — Als homes els és impossible , però Déu ho pot tot .
40019027	Llavors Pere li va dir : — Mira , nosaltres ho hem deixat tot i t’hem seguit . Què rebrem , doncs ?
40019028	Jesús els digué : — Us ho asseguro : quan neixi el món nou i el Fill de l’home s’assegui en el seu tron gloriós , també vosaltres , els qui m’heu seguit , us asseureu en dotze trons per jutjar les dotze tribus d’Israel .
40019029	I tothom qui pel meu nom hagi deixat cases , germans , germanes , pare , mare , fills o camps , en rebrà cent vegades més i posseirà la vida eterna .
40019030	» Molts passaran de primers a darrers , i molts , de darrers a primers .
40020001	» Perquè amb el Regne del cel passa com amb un propietari que va sortir de bon matí a llogar treballadors per a la seva vinya .
40020002	Després de fer tractes amb ells per un jornal d’un denari , els envià a la seva propietat .
40020003	Va tornar a sortir cap a mig matí , en veié d’altres que s’estaven a la plaça sense feina
40020004	i els digué : » — Aneu també vosaltres a la meva vinya i us donaré el que sigui just .
40020005	» Ells hi van anar . Cap a migdia i cap a mitja tarda va sortir una altra vegada i va fer el mateix .
40020006	Encara va sortir cap al final de la tarda , en va trobar d’altres i els digué : » — Per què us esteu aquí tot el dia sense fer res ?
40020007	» Ells li responen : » — És que ningú no ens ha llogat . » Els diu : » — Aneu també vosaltres a la meva vinya .
40020008	» Quan va arribar el vespre , l’amo de la vinya va dir a l’encarregat : » — Crida els treballadors i paga’ls el jornal . Comença pels qui han arribat darrers i acaba pels primers .
40020009	» Vingueren , doncs , els qui havien començat a treballar al final de la tarda i van cobrar un denari cada un .
40020010	Quan va tocar als primers , es pensaven que cobrarien més , però també van rebre un denari .
40020011	Mentre cobraven , murmuraven contra el propietari
40020012	i deien : » — Aquests darrers han treballat només una hora i els pagues igual que a nosaltres , que hem hagut de suportar el pes de la jornada i la calor .
40020013	» L’amo va respondre a un d’aquests : » — Company , jo no et faig cap injustícia . ¿ No havíem fet tractes per un denari ?
40020014	Doncs pren el que és teu i vés-te’n . A aquest darrer li vull donar igual que a tu .
40020015	¿ Que no puc fer el que vull amb el que és meu ? ¿ O és que veus amb mals ulls que jo sigui generós ?
40020016	» Així , els darrers passaran a primers , i els primers , a darrers .
40020017	Mentre Jesús pujava a Jerusalem va prendre a part els dotze deixebles i pel camí els digué :
40020018	— Ara pugem a Jerusalem , i el Fill de l’home serà entregat als grans sacerdots i als mestres de la Llei , el condemnaran a mort
40020019	i el posaran en mans dels pagans perquè l’escarneixin , l’assotin i el crucifiquin ; però el tercer dia ressuscitarà .
40020020	Llavors la mare dels fills de Zebedeu va anar amb els seus fills a trobar Jesús i es prosternà per fer-li una petició .
40020021	Jesús li preguntà : — Què vols ? Ella li respongué : — Mana que aquests dos fills meus seguin en el teu Regne l’un a la teva dreta i l’altre a la teva esquerra .
40020022	Jesús contestà : — No sabeu què demaneu . ¿ Podeu beure la copa que jo he de beure ? Ells li responen : — Sí que podem .
40020023	Jesús els diu : — Prou que beureu la meva copa , però seure a la meva dreta o a la meva esquerra , no sóc jo qui ho ha de concedir : hi seuran aquells per a qui el meu Pare ho ha preparat .
40020024	Quan els altres deu ho sentiren , es van indignar contra els dos germans .
40020025	Jesús els cridà i els digué : — Ja sabeu que els governants de les nacions les dominen com si en fossin amos i que els grans personatges les mantenen sota el seu poder .
40020026	Però entre vosaltres no ha de ser pas així : qui vulgui ser important enmig vostre , que es faci el vostre servidor ,
40020027	i qui vulgui ser el primer , que es faci el vostre esclau ;
40020028	com el Fill de l’home , que no ha vingut a ser servit , sinó a servir i a donar la seva vida en rescat per tothom .
40020029	Mentre sortien de Jericó , molta gent seguia Jesús .
40020030	Dos cecs que seien a la vora del camí van sentir dir que passava Jesús , i començaren a cridar : — Senyor , Fill de David , tingues pietat de nosaltres !
40020031	La gent els renyava perquè callessin , però ells cridaven encara més fort : — Senyor , Fill de David , tingues pietat de nosaltres !
40020032	Jesús s’aturà , els cridà i digué : — Què voleu que faci per vosaltres ?
40020033	Ells li responen : — Senyor , que se’ns obrin els ulls .
40020034	Jesús se’n compadí , els va tocar els ulls , i a l’instant hi veieren i el van seguir .
40021001	Quan es van acostar a Jerusalem i arribaren a Betfagé , a la muntanya de les Oliveres , Jesús va enviar dos deixebles
40021002	amb aquest encàrrec : — Aneu al poble que teniu al davant i tot seguit trobareu una somera fermada , amb un pollí al seu costat . Deslligueu-la i porteu-me’ls .
40021003	I si algú us preguntava res , responeu-li : “ El Senyor els ha de menester , però de seguida els tornarà . ”
40021004	Això va succeir perquè es complís allò que havia anunciat el profeta :
40021005	Digueu a la ciutat de Sió : Mira el teu rei que ve cap a tu ; arriba humilment , muntat en una somera i en un pollí , fill d’un animal de càrrega .
40021006	Els deixebles hi anaren i feren el que Jesús els havia manat :
40021007	portaren la so-mera i el pollí , van posar els mantells al seu damunt , i ell hi va muntar .
40021008	Molta gent va començar a estendre els seus mantells pel camí ; d’altres tallaven branques dels arbres i les escampaven per terra .
40021009	La gent que anava davant d’ell i els qui seguien darrere cridaven : — Hosanna al Fill de David ! Beneït el qui ve en nom del Senyor ! Hosanna a dalt del cel !
40021010	Quan hagué entrat a Jerusalem , tota la ciutat es va contorbar , i preguntaven : — Qui és aquest ?
40021011	La multitud responia : — Aquest és el profeta Jesús , de Natzaret de Galilea .
40021012	Llavors Jesús va entrar al recinte del temple i en va expulsar els qui hi compraven i venien , va bolcar les taules dels canvistes i les parades dels venedors de coloms ,
40021013	i els deia : — Diu l’Escriptura : El meu temple serà anomenat “ casa d’oració ” , però vosaltres en feu una cova de lladres .
40021014	Després , mentre era dins el recinte del temple , se li acostaren cecs i coixos , i ell els va curar .
40021015	Quan els grans sacerdots i els mestres de la Llei veieren els prodigis que feia i els infants que cridaven en el temple : « Hosanna al Fill de David » , es van indignar
40021016	i li digueren : — ¿ No sents què diuen , aquests ? Jesús els contestà : — Sí . I vosaltres , ¿ no heu llegit mai en l’Escriptura : Amb la paraula dels infants i dels nadons t’has fet cantar una lloança ?
40021017	Llavors Jesús els deixà , sortí de la ciutat i anà a Betània , on va passar la nit .
40021018	De bon matí , tornant a la ciutat , Jesús va tenir gana .
40021019	Veié vora el camí una figuera i s’hi va acostar , però no va trobar-hi res més que fulles . Llavors digué a la figuera : — Que mai més no surti fruit de tu ! I a l’instant la figuera es va assecar .
40021020	En veure-ho , els deixebles , estupefactes , li preguntaren : — Com és que la figuera s’ha assecat en un instant ?
40021021	Jesús els respongué : — En veritat us ho dic : si teniu fe i no dubteu , no solament fareu això que jo he fet a la figuera , sinó que fins si dieu a aquesta muntanya : “ Alça’t i tira’t al mar ” , es realitzarà .
40021022	Tot allò que demanareu en la pregària amb fe , ho rebreu .
40021023	Un cop hagué entrat al recinte del temple , mentre ensenyava , se li van acostar els grans sacerdots i els notables del poble i li preguntaren : — Amb quina autoritat fas tot això ? Qui te l’ha donada , aquesta autoritat ?
40021024	Jesús els replicà : — Jo també us faré una pregunta . Si me la contesteu , també jo us diré amb quina autoritat faig tot això .
40021025	El baptisme de Joan , d’on venia : de Déu o dels homes ? Ells van pensar : « Si responem que venia de Déu , ens preguntarà : “ Doncs per què no el vau creure ? ”
40021026	Però si diem que venia dels homes , ja podem tenir por de la gent , perquè tothom està convençut que Joan era un profeta . »
40021027	Per això respongueren a Jesús : — No ho sabem . Llavors els digué : — Doncs jo tampoc no us dic amb quina autoritat faig tot això .
40021028	» Què us en sembla ? Un home tenia dos fills . Va anar a trobar el primer i li va dir : » — Fill , vés avui a treballar a la vinya .
40021029	» Ell li va respondre : » — No hi vull anar . » Però després se’n penedí i va anar-hi .
40021030	Aquell home anà a trobar el segon i li digué el mateix . Ell va respondre : » — De seguida , senyor . » Però no hi va anar .
40021031	» Quin d’aquests dos va fer la voluntat del pare ? Li responen : — El primer . Jesús els diu : — En veritat us dic que els publicans i les prostitutes us passen al davant en el camí cap al Regne de Déu .
40021032	Perquè vingué Joan per encaminar-vos a fer el que és just , i no el vau creure ; en canvi , els publicans i les prostitutes sí que el van creure . Però vosaltres , ni després de veure això , no us heu penedit ni l’heu cregut .
40021033	» Escolteu una altra paràbola : Hi havia un propietari que va plantar una vinya , la va envoltar d’una tanca , hi va excavar un cup i va construir-hi una torre de guàrdia . Després la va arrendar a uns vinyaters i se’n va anar lluny .
40021034	Quan s’acostava el temps de la verema , envià els seus servents als vinyaters per rebre’n els fruits que li corresponien ;
40021035	però els vinyaters van agafar els servents , i a l’un el van apallissar , a l’altre el van matar , i a l’altre van apedregar-lo .
40021036	Novament els envià altres servents , més nombrosos que els primers , però els van tractar igual .
40021037	Finalment els envià el seu fill , tot dient-se : “ Al meu fill , el respectaran . ”
40021038	Però els vinyaters , en veure el fill , es digueren entre ells : “ Aquest és l’hereu : vinga , matem-lo i quedem-nos la seva heretat . ”
40021039	L’agafaren , el van treure fora de la vinya i el van matar .
40021040	» Quan vingui l’amo de la vinya , què farà amb aquells vinyaters ?
40021041	Li responen : — Farà morir de mala manera aquells mals homes i arrendarà la vinya a uns altres vinyaters que li donin els fruits al seu temps .
40021042	Jesús els diu : — ¿ No heu llegit mai allò que diu l’Escriptura : La pedra rebutjada pels constructors , ara és la pedra principal . És el Senyor qui ho ha fet , i els nostres ulls se’n meravellen ?
40021043	» Per això us dic que el Regne de Déu us serà pres i serà donat a un poble que el faci fructificar .
40021044	Tothom qui caigui sobre aquella pedra quedarà trossejat , i aquell sobre qui la pedra caigui quedarà fet miques .
40021045	En sentir les seves paràboles , els grans sacerdots i els fariseus van comprendre que es referia a ells ,
40021046	i volien agafar-lo , però van tenir por de la gent , que el considerava un profeta .
40022001	Jesús es posà a parlar-los novament en paràboles . Els digué :
40022002	— Amb el Regne del cel passa com amb un rei que celebrava les noces del seu fill .
40022003	Va enviar els seus servents a cridar els convidats , però ells no s’hi volgueren presentar .
40022004	Llavors envià uns altres servents a dir-los : » — Ja tinc preparat el meu banquet : he fet matar els vedells i l’aviram , i tot és a punt . Veniu a les noces !
40022005	» Però ells no en feren cas i se’n van anar , l’un al seu camp , l’altre al seu negoci ;
40022006	i els altres agafaren els servents , els van maltractar i els van matar .
40022007	El rei , indignat , envià les seves tropes per exterminar aquells assassins i incendiar-los la ciutat .
40022008	Llavors va dir als seus servents : » — El banquet de noces és a punt , però els convidats no n’eren dignes ;
40022009	aneu , doncs , a les cruïlles dels camins i convideu a les noces tothom que trobeu .
40022010	» Aquells servents van sortir als camins i van reunir tots els qui van trobar , bons i dolents ; i la sala del banquet s’omplí de convidats .
40022011	» Aleshores el rei va entrar a veure els convidats i s’adonà que allí hi havia un home que no duia vestit de noces ,
40022012	i li digué : » — Amic , com és que has entrat aquí sense vestit de noces ? » Però ell va callar .
40022013	Llavors el rei digué als qui servien : » — Lligueu-lo de mans i peus i llanceu-lo fora , a la tenebra ; allà hi haurà els plors i el cruixit de dents .
40022014	» Perquè molts són cridats , però pocs són escollits .
40022015	Aleshores els fariseus van planejar la manera de sorprendre Jesús en alguna paraula comprometedora .
40022016	I van enviar els seus deixebles i els partidaris d’Herodes a dir-li : — Mestre , sabem que dius la veritat i que ensenyes realment el camí de Déu , sense deixar-te influir per ningú , ja que no fas distinció de persones .
40022017	Digues-nos què et sembla : ¿ És permès o no de pagar tribut al Cèsar ?
40022018	Jesús es va adonar de la seva malícia i els digué : — Per què em poseu a prova , hipòcrites ?
40022019	Ensenyeu-me la moneda del tribut . Ells li portaren un denari .
40022020	Jesús els preguntà : — De qui són aquesta imatge i aquesta inscripció ?
40022021	Li responen : — Del Cèsar . Llavors els diu : — Doncs doneu al Cèsar el que és del Cèsar , i a Déu el que és de Déu .
40022022	En sentir aquesta resposta quedaren sorpresos i , deixant-lo , se’n van anar .
40022023	Aquell dia , uns saduceus l’anaren a trobar . Els saduceus neguen que hi hagi resurrecció ; per això li van plantejar aquesta dificultat :
40022024	— Mestre , Moisès va dir : Si un home mor sense fills , el seu germà s’ha de casar amb la viuda per donar descendència al germà difunt .
40022025	Doncs bé , hi havia entre nosaltres set germans . El primer es va casar i va morir , i com que no tenia descendència , el seu germà es va casar amb la viuda .
40022026	El mateix va passar amb el segon , amb el tercer , i així fins al setè .
40022027	Després de tots va morir la dona .
40022028	Així , doncs , quan arribi la resurrecció , de quin dels set serà muller , si tots ells s’hi havien casat ?
40022029	Jesús els respongué : — Aneu equivocats , perquè no coneixeu les Escriptures ni el poder de Déu .
40022030	Quan arribi la resurrecció , ja no prendran muller ni marit , sinó que seran com els àngels del cel .
40022031	» I pel que fa a la resurrecció dels morts , ¿ no heu llegit el que Déu us va dir :
40022032	Jo sóc el Déu d’Abraham , el Déu d’Isaac i el Déu de Jacob ? Ell no és Déu de morts , sinó de vius .
40022033	La gent , que ho va sentir , estava admirada de la seva doctrina .
40022034	Quan els fariseus van saber que Jesús havia fet callar els saduceus , es reuniren tots junts ,
40022035	i un d’ells , que era mestre de la Llei , per provar-lo li va fer aquesta pregunta :
40022036	— Mestre , quin és el manament més gran de la Llei ?
40022037	Jesús li digué : — Estima el Senyor , el teu Déu , amb tot el cor , amb tota l’ànima i amb tot el pensament .
40022038	Aquest manament és el més gran i el primer .
40022039	El segon li és semblant : Estima els altres com a tu mateix .
40022040	Tots els manaments de la Llei i dels Profetes depenen d’aquests dos .
40022041	Mentre els fariseus estaven reunits , Jesús els va fer aquesta pregunta :
40022042	— Què en penseu , del Messies : de qui ha de ser fill ? Li responen : — De David .
40022043	Ell els diu : — ¿ Com és , doncs , que David , mogut per l’Esperit , l’anomena “ Senyor ” quan diu :
40022044	» El Senyor digué al meu Senyor : Seu a la meva dreta , mentre poso els enemics sota els teus peus ?
40022045	» Per tant , si David l’anomena Senyor , com pot ser fill seu ?
40022046	Ningú no va ser capaç de respondre-li res , ni es van atrevir des d’aquell dia a fer-li cap més pregunta .
40023001	Aleshores Jesús s’adreçà a la gent i als seus deixebles
40023002	i digué : — Els mestres de la Llei i els fariseus s’han assegut a la càtedra de Moisès .
40023003	Feu i observeu tot el que us diguin , però no actueu com ells , perquè diuen i no fan .
40023004	Preparen càrregues pesades i insuportables i les posen a les espatlles dels altres , però ells no volen ni moure-les amb el dit .
40023005	En tot actuen per fer-se veure de la gent : s’eixamplen les filactèries i s’allarguen les borles del mantell ;
40023006	els agrada d’ocupar el primer lloc als banquets i els primers seients a les sinagogues ,
40023007	i que la gent els saludi a les places i els doni el títol de “ rabí ” , o sigui “ mestre ” .
40023008	» Però vosaltres no us feu dir “ rabí ” , perquè de mestre només en teniu un , i tots vosaltres sou germans ;
40023009	ni doneu a ningú el nom de “ pare ” aquí a la terra , perquè de pare només en teniu un , que és el del cel ;
40023010	ni us feu dir “ guies ” , perquè de guia només en teniu un , que és el Crist .
40023011	El més important d’entre vosaltres , que es faci el vostre servidor .
40023012	El qui s’enalteixi serà humiliat , però el qui s’humiliï serà enaltit .
40023013	» Ai de vosaltres , mestres de la Llei i fariseus hipòcrites , que tanqueu a la gent l’entrada del Regne del cel ! Vosaltres no hi entreu ni permeteu que hi entrin els qui voldrien entrar-hi . (
40023015	» Ai de vosaltres , mestres de la Llei i fariseus hipòcrites , que recorreu mar i terra per guanyar un sol prosèlit i , quan el teniu , el feu mereixedor de l’infern el doble que vosaltres !
40023016	» Ai de vosaltres , guies cecs , que dieu : “ Si algú fa una prometença jurant pel santuari , no està obligat a res ; però si la fa jurant per l’or del santuari , queda obligat ” !
40023017	Estúpids i cecs ! Què és més important : l’or que hi ha al santuari o el santuari que fa sagrat l’or ?
40023018	I dieu encara : “ Si algú fa una prometença jurant per l’altar , no està obligat a res , però si la fa jurant per l’ofrena que hi ha damunt l’altar , queda obligat . ”
40023019	Cecs ! Què és més important : l’ofrena de damunt l’altar o l’altar que fa sagrada l’ofrena ?
40023020	Per tant , qui fa una prometença per l’altar , jura per l’altar i per tot el que hi és ofert ,
40023021	i qui fa una prometença pel santuari , jura pel santuari i per aquell qui hi resideix ,
40023022	i qui fa una prometença pel cel , jura pel tron de Déu i per aquell qui hi seu .
40023023	» Ai de vosaltres , mestres de la Llei i fariseus hipòcrites , que pagueu el delme de la menta , del fonoll i del comí , però heu abandonat les coses essencials de la Llei : la justícia , l’amor i la fidelitat ! Calia complir això sense deixar allò altre .
40023024	Guies cecs , que coleu un mosquit i us empasseu un camell .
40023025	» Ai de vosaltres , mestres de la Llei i fariseus hipòcrites , que purifiqueu per fora copes i plats mentre per dins els teniu plens de rapacitat i cobdícia !
40023026	Fariseu cec , purifica primer l’interior de la copa , i així també l’exterior serà pur .
40023027	» Ai de vosaltres , mestres de la Llei i fariseus hipòcrites , que sou com sepulcres emblanquinats : de fora semblen bonics , però per dintre són plens d’ossos de morts i de tota mena d’impuresa !
40023028	Igualment vosaltres , de fora sembleu justos , però per dintre sou plens d’hipocresia i de maldat .
40023029	» Ai de vosaltres , mestres de la Llei i fariseus hipòcrites , que edifiquen sepulcres als profetes i decoreu els monuments funeraris dels justos ,
40023030	i dieu : “ Si haguéssim viscut en temps dels nostres pares , no hauríem vessat amb ells la sang dels profetes ” !
40023031	Dient això doneu testimoni contra vosaltres mateixos que sou els fills dels qui van assassinar-los .
40023032	Doncs bé , acabeu d’omplir la mesura dels vostres pares !
40023033	Serps , cria d’escurçons ! Com podeu escapar-vos de ser condemnats a l’infern ?
40023034	» És per això que jo us envio profetes , savis i mestres : a uns els matareu i crucificareu , a d’altres els assotareu a les vostres sinagogues i els perseguireu de ciutat en ciutat .
40023035	Per això caurà damunt vostre la sang de tots els justos vessada arreu de la terra , des de la sang del just Abel fins a la de Zacaries , fill de Baraquies , que vau assassinar entre el santuari i l’altar .
40023036	En veritat us dic que tot això caurà sobre aquesta generació .
40023037	» Jerusalem , Jerusalem , que mates els profetes i apedregues els qui et són enviats ! Quantes vegades he volgut aplegar els teus fills com una lloca aplega els seus pollets sota les ales , però no ho heu volgut .
40023038	Doncs bé , la vostra casa és abandonada i queda deserta .
40023039	Us dic que des d’ara no em veureu més fins que direu : Beneït el qui ve en nom del Senyor !
40024001	Jesús va sortir del temple . Quan se n’anava , els deixebles se li acostaren i li van fer notar les seves construccions .
40024002	Ell els digué : — Veieu tot això ? En veritat us dic que aquí no quedarà pedra sobre pedra : tot serà destruït .
40024003	Mentre estava assegut a la muntanya de les Oliveres , els deixebles li demanaren a part : — Digues-nos quan passarà això i quin serà el senyal de la teva vinguda i de la fi del món .
40024004	Jesús els va respondre : — Estigueu alerta , que ningú no us enganyi .
40024005	Perquè en vindran molts que es valdran del meu nom i diran : “ Jo sóc el Messies ” , i enganyaran molta gent .
40024006	Sentireu parlar de guerres i de rumors de guerres . Mireu de no alarmar-vos ; cal que això succeeixi , però encara no serà la fi .
40024007	Un poble s’alçarà contra un altre poble , i un regne contra un altre regne ; hi haurà fam i terratrèmols pertot arreu .
40024008	Tot això serà només l’inici dels dolors d’infantament .
40024009	» Us faran passar tribulacions i us mataran . Tots els pobles us odiaran per causa del meu nom .
40024010	Llavors molts sucumbiran , es denunciaran els uns als altres i s’odiaran entre ells .
40024011	Sortiran molts falsos profetes i enganyaran molta gent .
40024012	I el mal augmentarà tant , que es refredarà l’amor de la majoria .
40024013	Però el qui es mantindrà ferm fins a la fi se salvarà .
40024014	Aquesta bona nova del Regne serà anunciada per tota la terra , perquè tots els pobles en rebin un testimoni . I aleshores vindrà la fi .
40024015	» Així , doncs , quan veureu installada al lloc sant “ l’abominació devastadora ” de què parla el profeta Daniel — qui ho llegeixi , que ho comprengui ! — ,
40024016	llavors els qui es trobin a Judea , que fugin a les muntanyes ;
40024017	el qui sigui al terrat , que no baixi a endur-se res de casa seva ,
40024018	i el qui sigui al camp , que no torni enrere a recollir el mantell .
40024019	Ai de les qui esperin un fill o el criïn aquells dies !
40024020	Pregueu que no hàgiu de fugir a l’hivern o en dissabte .
40024021	Perquè aleshores hi haurà una gran tribulació , com no n’hi ha haguda cap des de la creació del món fins ara ni tornarà a haver-n’hi cap més .
40024022	I si Déu no hagués decidit d’escurçar aquells dies , no se salvaria ningú ; però , per amor als elegits , els escurçarà .
40024023	» En aquell moment , si algú us deia : “ El Messies és aquí ” o “ És allà ” , no us ho cregueu .
40024024	Perquè sorgiran falsos messies i falsos profetes , que faran grans senyals i prodigis per enganyar , si fos possible , també els elegits .
40024025	Us ho he dit per endavant .
40024026	Per tant , si us deien : “ És al desert ” , no hi aneu ; i si us deien : “ És en un lloc amagat ” , no us ho cregueu .
40024027	Perquè , igual com el llampec surt de llevant i es veu fins a ponent , així serà la vinguda del Fill de l’home .
40024028	On hi ha carronya , s’hi apleguen els voltors .
40024029	» Tot seguit , després de la tribulació d’aquells dies , el sol s’enfosquirà i la lluna ja no farà claror ; les estrelles cauran del cel i els estols celestials trontollaran .
40024030	» Aleshores apareixerà en el cel el senyal del Fill de l’home : tots els pobles de la terra faran grans planys quan vegin el Fill de l’home venint sobre els núvols del cel amb gran poder i majestat .
40024031	Ell enviarà els seus àngels que , al so d’una trompeta potent , reuniran els seus elegits des dels quatre vents , d’un extrem a l’altre del cel .
40024032	» Mireu la figuera i apreneu-ne la lliçó : quan les seves branques es tornen tendres i comença a treure fulla , coneixeu que l’estiu és a prop ;
40024033	igualment , quan veureu tot això , sapigueu que ell és a prop , que ja és a les portes .
40024034	En veritat us dic que no passarà aquesta generació sense que tot això hagi succeït .
40024035	El cel i la terra passaran , però les meves paraules no passaran .
40024036	» D’aquell dia i d’aquella hora , ningú no en sap res , ni els àngels del cel ni el Fill , sinó tan sols el Pare .
40024037	» Tal com van ser els dies de Noè , així serà la vinguda del Fill de l’home .
40024038	Els dies abans del diluvi anaven menjant i bevent , i prenent muller i marit , fins al dia mateix que Noè va entrar a l’arca ;
40024039	i no es van adonar de res fins que va venir el diluvi i se’ls endugué tots . Així serà igualment la vinguda del Fill de l’home .
40024040	Llavors hi haurà dos homes al camp : l’un serà pres i l’altre deixat ;
40024041	i dues dones que moldran a la mola : l’una serà presa i l’altra deixada .
40024042	Vetlleu , doncs , perquè no sabeu quin dia vindrà el vostre Senyor .
40024043	Prou que ho compreneu : si l’amo de la casa hagués sabut a quina hora de la nit havia de venir el lladre , hauria vetllat i no hauria permès que li entressin a casa .
40024044	Per això , estigueu a punt també vosaltres , perquè el Fill de l’home vindrà a l’hora menys pensada .
40024045	» ¿ Qui és el servent fidel i assenyat a qui l’amo ha confiat la gent de casa seva perquè els doni l’aliment al temps degut ?
40024046	Feliç aquell servent que el seu senyor , quan arriba , troba que ho fa així .
40024047	En veritat us dic que li confiarà tots els seus béns .
40024048	Però si aquell servent era dolent i es deia : “ El meu senyor tarda ” ,
40024049	i començava a pegar als seus companys , i menjava i bevia amb els embriacs ,
40024050	vindrà el seu senyor el dia que menys s’ho espera i a l’hora que ell no sap ;
40024051	el castigarà i li farà compartir la sort dels hipòcrites . Allà hi haurà els plors i el cruixit de dents .
40025001	» Amb el Regne del cel passarà com amb deu noies que van prendre les seves torxes per sortir a rebre l’espòs .
40025002	N’hi havia cinc que eren insensates i cinc que eren assenyades .
40025003	Les insensates van prendre les seves torxes , però no es van endur oli .
40025004	En canvi , les assenyades es van endur ampolles amb oli juntament amb les torxes .
40025005	» Com que l’espòs tardava , els vingué son a totes i es van adormir .
40025006	A mitjanit es va sentir un clam : » — L’espòs és aquí . Sortiu a rebre’l !
40025007	» Llavors totes aquelles noies es van despertar i començaren a preparar les seves torxes .
40025008	Les noies insensates van dir a les assenyades : » — Doneu-nos oli del vostre , que les nostres torxes s’apaguen .
40025009	» Les assenyades respongueren : » — Potser no n’hi hauria prou per a nosaltres i per a vosaltres ; val més que aneu als qui en venen i us en compreu .
40025010	» Mentre anaven a comprar-ne , va arribar l’espòs , i les qui estaven a punt entraren amb ell a les noces . I la porta quedà tancada .
40025011	» Finalment arribaren també les altres noies i deien : » — Senyor , Senyor , obre’ns !
40025012	» Però ell va respondre : » — En veritat us dic que no us conec .
40025013	» Vetlleu , doncs , perquè no sabeu ni el dia ni l’hora .
40025014	» De manera semblant , un home que havia de fer un llarg viatge va cridar els seus servents i els va confiar els seus béns .
40025015	A un li donà cinc talents ; a l’altre , dos , i a l’altre , un — a cada un segons la seva capacitat — , i després se’n va anar . » Immediatament ,
40025016	el qui havia rebut cinc talents els va fer treballar i va guanyar-ne cinc més .
40025017	Igualment , el qui n’havia rebut dos en va guanyar dos més .
40025018	Però el qui n’havia rebut un se’n va anar a fer un clot a terra i va amagar-hi els diners del seu senyor .
40025019	» Al cap de molt de temps arriba el senyor d’aquells servents i es posa a passar comptes amb ells .
40025020	Es presentà el qui havia rebut cinc talents i en dugué cinc més , tot dient : » — Senyor , em vas confiar cinc talents ; mira : n’he guanyat cinc més .
40025021	» L’amo li va dir : » — Molt bé , servent bo i fidel ! Has estat fidel en poca cosa ; jo t’encomanaré molt més . Entra al goig del teu senyor .
40025022	» Es presentà també el qui havia rebut dos talents i digué : » — Senyor , em vas confiar dos talents ; mira : n’he guanyat dos més .
40025023	» L’amo li va dir : » — Molt bé , servent bo i fidel ! Has estat fidel en poca cosa ; jo t’encomanaré molt més . Entra al goig del teu senyor .
40025024	» Es presentà encara el qui havia rebut un talent i digué : » — Senyor , sabia que ets un home dur , que segues on no has sembrat i reculls on no has escampat .
40025025	Vaig tenir por i vaig amagar a terra el teu talent . Aquí tens el que és teu .
40025026	» Però el senyor li va respondre : » — Servent dolent i gandul ! Sabies que sego on no he sembrat i recullo on no he escampat .
40025027	Per això calia que posessis els meus diners al banc , i ara que he tornat hauria recobrat el que és meu amb els interessos .
40025028	Preneu-li el talent i doneu-lo al qui en té deu .
40025029	Perquè a tot aquell qui té , li donaran encara més , i en tindrà a vessar ; però al qui no té , li prendran fins allò que li queda .
40025030	I a aquest servent inútil llanceu-lo fora , a la tenebra ; allà hi haurà els plors i el cruixit de dents .
40025031	» Quan el Fill de l’home vindrà ple de glòria , acompanyat de tots els àngels , s’asseurà en el seu tron gloriós .
40025032	Tots els pobles es reuniran davant seu , i ell destriarà la gent els uns dels altres , com un pastor destria les ovelles i les cabres ,
40025033	i posarà les ovelles a la seva dreta i les cabres a la seva esquerra .
40025034	Aleshores el rei dirà als de la seva dreta : » — Veniu , beneïts del meu Pare , rebeu en herència el Regne que ell us tenia preparat des de la creació del món .
40025035	Perquè tenia fam , i em donàreu menjar ; tenia set , i em donàreu beure ; era foraster , i em vau acollir ;
40025036	anava despullat , i em vau vestir ; estava malalt , i em vau visitar ; era a la presó , i vinguéreu a veure’m .
40025037	» Llavors els justos li respondran : » — Senyor , ¿ quan et vam veure afamat , i et donàrem menjar ; o que tenies set , i et donàrem beure ?
40025038	¿ Quan et vam veure foraster , i et vam acollir ; o que anaves despullat , i et vam vestir ?
40025039	¿ Quan et vam veure malalt o a la presó , i vinguérem a veure’t ?
40025040	» El rei els respondrà : » — En veritat us ho dic : tot allò que fèieu a un d’aquests germans meus més petits , m’ho fèieu a mi .
40025041	» Després dirà als de la seva esquerra : » — Aparteu-vos de mi , maleïts , aneu al foc etern , preparat per al diable i els seus àngels .
40025042	Perquè tenia fam , i no em donàreu menjar ; tenia set , i no em donàreu beure ;
40025043	era foraster , i no em vau acollir ; anava despullat , i no em vau vestir ; estava malalt o a la presó , i no em vau visitar .
40025044	» Llavors ells li respondran : » — Senyor , ¿ quan et vam veure afamat o assedegat , foraster o despullat , malalt o a la presó , i no et vam assistir ?
40025045	» Ell els contestarà : » — En veritat us ho dic : tot allò que deixàveu de fer a un d’aquests més petits , m’ho negàveu a mi .
40025046	» I aquests aniran al càstig etern , mentre que els justos aniran a la vida eterna .
40026001	Quan Jesús hagué acabat tots aquests ensenyaments , va dir als seus deixebles :
40026002	— D’aquí a dos dies , tal com sabeu , és la festa de Pasqua , i el Fill de l’home serà entregat perquè el crucifiquin .
40026003	Aleshores els grans sacerdots i els notables del poble es van reunir al palau del gran sacerdot , anomenat Caifàs ,
40026004	i prengueren l’acord d’apoderar-se de Jesús amb engany i matar-lo .
40026005	Deien : — No ho fem durant la festa , que no hi hagi un avalot entre el poble .
40026006	Jesús es trobava a Betània , a casa de Simó el Leprós .
40026007	Mentre era a taula , se li va acostar una dona que duia una ampolleta d’alabastre plena d’un perfum molt valuós i el buidà sobre el cap de Jesús .
40026008	Els deixebles , en veure-ho , deien indignats : — De què serveix llençar-lo així ?
40026009	S’hauria pogut vendre a bon preu i donar els diners als pobres .
40026010	Jesús se n’adonà i els digué : — Per què molesteu aquesta dona ? Ha fet amb mi una bona acció .
40026011	De pobres , en tindreu sempre amb vosaltres ; en canvi , a mi , no sempre em tindreu .
40026012	Aquesta dona , abocant sobre el meu cos aquest perfum , ha preparat la meva sepultura .
40026013	En veritat us dic que , quan aquest evangeli serà anunciat per tot el món , també recordaran aquesta dona i explicaran això que ha fet .
40026014	Llavors un dels Dotze , l’anomenat Judes Iscariot , se n’anà a trobar els grans sacerdots
40026015	i els digué : — Què esteu disposats a donar-me si us entrego Jesús ? Ells li van oferir trenta monedes de plata .
40026016	I des d’aleshores Judes buscava una ocasió per entregar-lo .
40026017	El primer dia dels Àzims , els deixebles anaren a dir a Jesús : — On vols que et fem els preparatius per a menjar el sopar pasqual ?
40026018	Ell respongué : — Aneu a la ciutat , a casa de tal , i digueu-li : “ El Mestre diu : La meva hora és a prop . Faré el sopar pasqual amb els meus deixebles a casa teva . ”
40026019	Els deixebles van complir el que Jesús els havia ordenat i prepararen el sopar pasqual .
40026020	Arribat el capvespre , Jesús es posà a taula amb els Dotze .
40026021	Mentre sopaven , digué : — En veritat us ho dic : un de vosaltres em trairà .
40026022	Molt entristits , li anaven preguntant , l’un rere l’altre : — ¿ No sóc pas jo , Senyor ?
40026023	Jesús respongué : — Un que suca amb mi al mateix plat és el qui em trairà .
40026024	El Fill de l’home se’n va , tal com l’Escriptura ha dit d’ell , però ai de l’home que el traeix ! A aquest home , més li valdria no haver nascut .
40026025	Judes , el qui el traïa , li preguntà : — ¿ No sóc pas jo , rabí ? Ell li respongué : — Tu ho has dit .
40026026	Mentre sopaven , Jesús prengué el pa , digué la benedicció , el partí i , tot donant-lo als deixebles , digué : — Preneu , mengeu-ne : això és el meu cos .
40026027	Després prengué una copa , digué l’acció de gràcies i els la donà tot dient : — Beveu-ne tots ,
40026028	que això és la meva sang , la sang de l’aliança , vessada per tothom en perdó dels pecats .
40026029	Us asseguro que des d’ara ja no beuré d’aquest fruit de la vinya fins al dia que begui vi nou amb vosaltres en el Regne del meu Pare .
40026030	I després de cantar els salms , van sortir cap a la muntanya de les Oliveres .
40026031	Llavors Jesús els digué : — Aquesta nit , per causa meva , tots vosaltres fallareu , perquè diu l’Escriptura : Colpiré el pastor , i es dispersaran les ovelles del ramat .
40026032	Però quan hauré ressuscitat aniré davant vostre a Galilea .
40026033	Pere li va contestar : — Ni que , per causa teva , tots fallin , jo no fallaré pas .
40026034	Jesús li digué : — En veritat t’ho dic : aquesta mateixa nit , abans no canti el gall , m’hauràs negat tres vegades .
40026035	Llavors Pere li diu : — Ni que em calgui morir amb tu , no et negaré . I tots els altres deixebles digueren el mateix .
40026036	Llavors Jesús va arribar amb els deixebles en un terreny anomenat Getsemaní , i els digué : — Seieu aquí mentre vaig allà a pregar .
40026037	Va prendre amb ell Pere i els dos fills de Zebedeu , i començà a sentir tristor i angoixa .
40026038	Llavors els digué : — Sento a l’ànima una tristor de mort . Quedeu-vos aquí i vetlleu amb mi .
40026039	S’avançà un tros enllà , es prosternà amb el front a terra i pregava dient : — Pare meu , si és possible , que aquesta copa s’allunyi de mi . Però que no es faci com jo vull , sinó com tu vols .
40026040	Després va cap als deixebles i els troba dormint . Diu a Pere : — Així , doncs , ¿ no heu estat capaços de vetllar una hora amb mi ?
40026041	Vetlleu i pregueu , per no caure en la temptació . L’esperit de l’home és prompte , però la seva carn és feble .
40026042	Se n’anà per segona vegada i va pregar dient : — Pare meu , si aquesta copa no pot passar lluny sense que jo la begui , que es faci la teva voluntat .
40026043	Després tornà i els trobà dormint : és que els ulls els pesaven .
40026044	Els deixà i se’n tornà a pregar per tercera vegada , dient les mateixes paraules .
40026045	Llavors va cap als deixebles i els diu : — Dormiu ara i reposeu ! S’acosta l’hora , i el Fill de l’home serà entregat en mans dels pecadors .
40026046	Aixequeu-vos , anem ! El qui em traeix ja és aquí .
40026047	Encara Jesús parlava quan va arribar Judes , un dels Dotze . L’acompanyava molta gent amb espases i garrots , que venia de part dels grans sacerdots i dels notables del poble .
40026048	El qui el traïa els havia donat aquest senyal : — És el qui jo besaré : deteniu-lo .
40026049	A l’instant es va acostar a Jesús i li digué : — Salve , rabí ! I el besà .
40026050	Jesús li digué : — Company , estigues pel que has de fer . Llavors s’abraonaren sobre Jesús i el detingueren .
40026051	Però un dels qui anaven amb ell posà la mà a l’espasa , la desembeinà i , d’un cop , tallà l’orella al criat del gran sacerdot .
40026052	Jesús li diu : — Torna l’espasa a la beina , que tots els qui empunyen l’espasa , per l’espasa moriran .
40026053	¿ Et penses que no puc demanar ajut al meu Pare ? Ara mateix m’enviaria més de dotze legions d’àngels .
40026054	Però llavors , com es complirien les Escriptures , segons les quals cal que sigui així ?
40026055	En aquella mateixa hora , Jesús digué a la gent : — Heu sortit a agafar-me amb espases i garrots , com si fos un bandoler . Cada dia estava assegut al temple ensenyant i no em vau detenir .
40026056	Però tot això ha passat perquè es complís el que hi ha escrit en els llibres dels Profetes . Llavors tots els deixebles l’abandonaren i fugiren .
40026057	Els qui havien detingut Jesús se’l van endur a casa de Caifàs , el gran sacerdot , on s’havien reunit els mestres de la Llei i els notables .
40026058	Pere el seguia de lluny , fins que va arribar al pati del palau del gran sacerdot . Hi entrà i s’assegué amb els guardes per veure quin seria el desenllaç .
40026059	Els grans sacerdots i tot el Sanedrí buscaven una falsa declaració contra Jesús per fer-lo morir ,
40026060	però no en van trobar cap , tot i que es van presentar molts falsos testimonis . Finalment se’n presentaren dos
40026061	que van declarar : — Aquest va dir : “ Puc destruir el santuari de Déu i reconstruir-lo en tres dies . ”
40026062	Llavors el gran sacerdot es posà dret i va dir a Jesús : — ¿ No contestes res ? Què en dius , de les acusacions que aquests et fan ?
40026063	Però Jesús callava . El gran sacerdot li digué : — Et conjuro pel Déu viu que ens diguis si tu ets el Messies , el Fill de Déu .
40026064	Jesús li respon : — Tu ho has dit . Us ho asseguro : des d’ara veureu el Fill de l’home assegut a la dreta del Totpoderós i venint sobre els núvols del cel .
40026065	Aleshores el gran sacerdot s’esquinçà els vestits exclamant : — Ha blasfemat ! Per què necessitem més testimonis ? Ara mateix acabeu de sentir la blasfèmia .
40026066	Què us en sembla ? Ells respongueren : — Mereix pena de mort !
40026067	Llavors es posaren a escopir-li a la cara i a donar-li cops de puny . Altres li pegaven bufetades
40026068	tot dient : — Fes de profeta , Messies ! Digue’ns qui t’ha pegat !
40026069	Mentrestant , Pere s’estava assegut a fora , al pati . Se li va acostar una criada i li digué : — Tu també hi anaves , amb Jesús , el Galileu .
40026070	Pere ho negà davant de tothom : — No sé de què parles .
40026071	Quan Pere sortia cap al portal , el va veure una altra criada i digué als qui eren allí : — Aquest anava amb Jesús , el Natzarè .
40026072	Pere ho tornà a negar tot jurant : — No conec aquest home .
40026073	Poc després , els qui eren allí es van acostar a Pere i li digueren : — És veritat que tu també ets d’ells : si fins i tot se’t nota per l’accent amb què parles .
40026074	Llavors es posà a maleir i a jurar dient : — Jo no conec aquest home ! A l’instant va cantar el gall .
40026075	Pere es va recordar d’allò que Jesús li havia dit : « Abans no canti el gall , m’hauràs negat tres vegades . » I així que va ser fora , va plorar amargament .
40027001	Quan va despuntar el dia , tots els grans sacerdots i els notables del poble prengueren l’acord de fer morir Jesús .
40027002	I després de lligar-lo , se’l van endur i l’entregaren a Pilat , el governador .
40027003	Aleshores Judes , el qui l’havia traït , quan veié que l’havien condemnat , es penedí del que havia fet . Va retornar les trenta monedes de plata als grans sacerdots i als notables ,
40027004	i els digué : — He pecat entregant a la mort sang innocent . Però ells li contestaren : — I a nosaltres què ens importa ? Això és cosa teva .
40027005	Ell va llençar les monedes al santuari i sortí . Se’n va anar i es va penjar .
40027006	Els grans sacerdots recolliren les monedes tot dient-se : — No és permès de tirar-les al tresor del temple , perquè són preu de sang .
40027007	Llavors van prendre l’acord de comprar amb aquells diners el Camp del Terrisser per sepultar-hi els forasters .
40027008	Per això , fins al dia d’avui aquell camp s’anomena Camp de Sang .
40027009	Així es va complir allò que havia anunciat el profeta Jeremies : Prengueren les trenta monedes , el preu d’aquell que alguns israelites havien avaluat ,
40027010	i les donaren a canvi del Camp del Terrisser , tal com m’havia ordenat el Senyor .
40027011	Jesús comparegué davant el governador . El governador el va interrogar : — ¿ Tu ets el rei dels jueus ? Jesús li respongué : — Tu ho dius .
40027012	Però Jesús no contestava res a les acusacions que li feien els grans sacerdots i els notables .
40027013	Aleshores Pilat li diu : — ¿ No sents quants testimonis presenten contra tu ?
40027014	Però Jesús no li va respondre res sobre cap acusació , i el governador n’estava tot sorprès .
40027015	Cada any , per la festa de Pasqua , el governador acostumava a deixar lliure el pres que la gent volia .
40027016	Llavors tenien un pres famós , un tal Barrabàs .
40027017	Quan la gent , doncs , s’hagué reunit , Pilat els digué : — Qui voleu que us deixi lliure , Barrabàs , o Jesús , l’anomenat Messies ?
40027018	Deia això perquè sabia que li havien entregat Jesús per enveja .
40027019	Mentre Pilat seia al tribunal , la seva muller li féu arribar aquest missatge : — Desentén-te del cas d’aquest just . Avui , en somnis , he patit molt per causa d’ell .
40027020	Mentrestant els grans sacerdots i els notables van convèncer la gent que reclamessin Barrabàs i fessin matar Jesús .
40027021	El governador els preguntà : — Quin d’aquests dos voleu que us deixi lliure ? Ells respongueren : — Barrabàs !
40027022	Pilat els diu : — I de Jesús , l’anomenat Messies , què n’he de fer ? Tots van respondre : — Que el crucifiquin !
40027023	Ell replicà : — Però quin mal ha fet ? Ells cridaven encara més fort : — Que el crucifiquin !
40027024	Pilat , veient que no en treia res i que més aviat començava un avalot , es rentà les mans amb aigua davant la gent i va dir : — Jo sóc innocent de la sang d’aquest home . Això és cosa vostra .
40027025	Tot el poble respongué : — Que la seva sang caigui sobre nosaltres i els nostres fills !
40027026	Llavors els deixà lliure Barrabàs i , després de fer assotar Jesús , el va entregar perquè fos crucificat .
40027027	Els soldats del governador es van endur Jesús dins el pretori i reuniren al seu voltant tota la cohort .
40027028	El van despullar , el cobriren amb una capa de color escarlata
40027029	i li posaren al cap una corona d’espines que havien trenat , i a la mà dreta una canya . S’agenollaven davant d’ell i l’escarnien dient : — Salve , rei dels jueus !
40027030	Li escopien , li prenien la canya i li pegaven al cap .
40027031	Acabada la burla , li tragueren la capa , li posaren els seus vestits i se l’endugueren per crucificar-lo .
40027032	Quan sortien van trobar un home de Cirene , que es deia Simó , i l’obligaren a portar la creu de Jesús .
40027033	Arribats en un indret anomenat Gòlgota — que vol dir « lloc de la Calavera » — ,
40027034	li donaren a beure vi barrejat amb fel ; ell el va tastar , però no en volgué beure .
40027035	Després de crucificar-lo , es repartiren els seus vestits jugant-se’ls als daus .
40027036	I s’estaven asseguts allà custodiant-lo .
40027037	Damunt el seu cap havien posat escrita la causa de la seva condemna : « Aquest és Jesús , el rei dels jueus . »
40027038	Juntament amb ell foren crucificats dos bandolers , l’un a la dreta i l’altre a l’esquerra .
40027039	Els qui passaven per allí l’injuriaven movent el cap amb aires de mofa
40027040	i dient : — Tu que havies de destruir el santuari i reconstruir-lo en tres dies , salva’t a tu mateix , si ets Fill de Déu , i baixa de la creu !
40027041	Igualment se’n burlaven els grans sacerdots , amb els mestres de la Llei i els notables , tot dient :
40027042	— Ell que va salvar-ne d’altres , a si mateix no es pot salvar . És rei d’Israel : que baixi ara de la creu i creurem en ell !
40027043	Ha confiat en Déu : que l’alliberi ara , si tant se l’estima ! Ell , que va dir : “ Sóc Fill de Déu ” !
40027044	Els bandolers que havien estat crucificats amb ell l’insultaven de la mateixa manera .
40027045	Des del migdia fins a les tres de la tarda es va estendre una foscor per tota la terra .
40027046	I cap a les tres de la tarda , Jesús va exclamar amb tota la força : — Elí , Elí , ¿ lemà sabactani ? — que vol dir : « Déu meu , Déu meu , per què m’has abandonat ? »
40027047	En sentir-ho , alguns dels qui eren allí deien : — Aquest crida Elies .
40027048	De seguida un d’ells corregué a prendre una esponja , la xopà de vinagre , la clavà en una canya i la hi donava perquè begués .
40027049	Els altres deien : — Deixa , a veure si ve Elies a salvar-lo .
40027050	Però Jesús tornà a cridar amb tota la força , i va exhalar l’esperit .
40027051	Llavors , la cortina del santuari s’esquinçà en dos trossos de dalt a baix , la terra tremolà , les roques s’esberlaren ,
40027052	els sepulcres s’obriren , i molts cossos dels sants que hi reposaven van ressuscitar ;
40027053	sortiren dels sepulcres i , després de la resurrecció de Jesús , van entrar a la ciutat santa i s’aparegueren a molts .
40027054	El centurió i els qui amb ell custodiaven Jesús , veient el terratrèmol i tot el que havia passat , van agafar molta por i deien : — És veritat : aquest era Fill de Déu .
40027055	També hi havia allà moltes dones que s’ho miraven de lluny estant . Havien seguit Jesús des de Galilea i li prestaven ajut .
40027056	Entre elles hi havia Maria Magdalena , Maria , mare de Jaume i de Josep , i la mare dels fills de Zebedeu .
40027057	Arribat el capvespre , vingué un home ric d’Arimatea , que es deia Josep i era també deixeble de Jesús .
40027058	Aquest anà a trobar Pilat per demanar-li el cos de Jesús , i Pilat va manar que l’hi donessin .
40027059	Josep prengué el cos , l’embolcallà amb un llençol per estrenar
40027060	i el va dipositar en un sepulcre nou , que ell s’havia fet tallar a la roca . Després va fer rodolar una gran pedra a l’entrada del sepulcre i se n’anà .
40027061	També eren allà Maria Magdalena i l’altra Maria , assegudes enfront del sepulcre .
40027062	El dissabte , l’endemà del dia de la preparació , els grans sacerdots i els fariseus es reuniren i anaren a trobar Pilat
40027063	per dir-li : — Senyor , ens hem recordat que aquell impostor , quan encara vivia , va dir : “ Al cap de tres dies ressuscitaré . ”
40027064	Dóna ordre , doncs , que assegurin el sepulcre fins al tercer dia , no fos cas que els seus deixebles vinguessin a robar el cos i després diguessin al poble : “ Ha ressuscitat d’entre els morts . ” Seria una impostura pitjor que la primera .
40027065	Pilat els digué : — Aquí teniu una guàrdia . Aneu al sepulcre i assegureu-lo tan bé com sapigueu .
40027066	Ells anaren al sepulcre i l’asseguraren segellant-ne la pedra de l’entrada i posant-hi la guàrdia .
40028001	Passat el dissabte , quan clarejava el primer dia de la setmana — el diumenge — , Maria Magdalena i l’altra Maria anaren a veure el sepulcre .
40028002	Tot d’una hi hagué un gran terratrèmol : un àngel del Senyor va baixar del cel , féu rodolar la pedra i s’hi va asseure al damunt .
40028003	Resplendia com un llamp , i el seu vestit era blanc com la neu .
40028004	De por d’ell , els guardes es posaren a tremolar i van quedar com morts .
40028005	L’àngel digué a les dones : — No tingueu por , vosaltres . Sé que busqueu Jesús , el crucificat .
40028006	No és aquí : ha ressuscitat , tal com va dir . Veniu , mireu el lloc on havia estat posat .
40028007	Aneu corrents a dir als seus deixebles : “ Ha ressuscitat d’entre els morts , i ara va davant vostre a Galilea . Allà el veureu . ” Aquest és el missatge que us havia de donar .
40028008	Immediatament elles , amb por , però amb una gran alegria , se n’anaren del sepulcre i van córrer a portar l’anunci als deixebles .
40028009	Però tot d’una Jesús els va sortir al pas i els digué : — Déu vos guard . Elles se li acostaren , se li abraçaren als peus i el van adorar .
40028010	Jesús els diu : — No tingueu por . Aneu a anunciar als meus germans que vagin a Galilea . Allà em veuran .
40028011	Mentre elles hi anaven , alguns de la guàrdia van entrar a la ciutat i comunicaren als grans sacerdots tot el que havia passat .
40028012	Llavors , els grans sacerdots es van reunir amb els notables i prengueren la decisió d’oferir molts diners als soldats ,
40028013	tot donant-los aquesta consigna : — Feu córrer que els seus deixebles van venir de nit i van robar el seu cos mentre vosaltres dormíeu .
40028014	I si això arriba a oïda del governador , ja el convencerem nosaltres que us deixi tranquils .
40028015	Ells agafaren els diners i van complir la consigna rebuda . I aquesta versió dels fets s’ha escampat entre els jueus fins al dia d’avui .
40028016	Els onze deixebles se n’anaren a Galilea , a la muntanya que Jesús els havia indicat .
40028017	En veure’l , el van adorar ; abans , però , havien dubtat .
40028018	Jesús s’acostà i els va dir : — He rebut plena autoritat al cel i a la terra .
40028019	Aneu , doncs , a tots els pobles i feu-los deixebles meus , batejant-los en el nom del Pare i del Fill i de l’Esperit Sant
40028020	i ensenyant-los a guardar tot allò que us he manat . Jo sóc amb vosaltres dia rere dia fins a la fi del món .
41001001	Comença l’evangeli de Jesús , el Messies , Fill de Déu .
41001002	En el profeta Isaïes hi ha escrit : Jo envio davant teu el meu missatger perquè et prepari el camí .
41001003	És la veu d’un que crida en el desert : Prepareu el camí del Senyor , aplaneu les seves rutes .
41001004	Es presentà , doncs , Joan , que batejava en el desert i que predicava un baptisme de conversió per al perdó dels pecats .
41001005	Anaven a trobar-lo gent d’arreu de Judea i tots els habitants de Jerusalem , confessaven els seus pecats i es feien batejar per ell al riu Jordà .
41001006	Joan duia una roba de pèl de camell i portava una pell a la cintura ; s’alimentava de llagostes i mel boscana .
41001007	I predicava així : — Després de mi ve el qui és més fort que jo , i jo no sóc digne ni d’ajupir-me a deslligar-li les corretges de les sandàlies .
41001008	Jo us he batejat amb aigua , però ell us batejarà amb l’Esperit Sant .
41001009	Per aquells dies , Jesús vingué des de Natzaret de Galilea i fou batejat per Joan en el Jordà .
41001010	I tot seguit , mentre pujava de l’aigua , veié que el cel s’esquinçava i que l’Esperit , com un colom , baixava cap a ell .
41001011	I una veu digué des del cel : — Tu ets el meu Fill , el meu estimat ; en tu m’he complagut .
41001012	Immediatament l’Esperit empenyé Jesús cap al desert .
41001013	Hi va passar quaranta dies , temptat per Satanàs ; s’estava entre les feres , i els àngels l’assistien .
41001014	Després que Joan fou empreso-nat , Jesús anà a Galilea i anunciava la bona nova de Déu .
41001015	Deia : — S’ha complert el temps i el Regne de Déu és a prop . Convertiu-vos i creieu en la bona nova .
41001016	Tot passant vora el llac de Galilea , veié Simó i el seu germà Andreu , que tiraven les xarxes a l’aigua . Eren pescadors .
41001017	Jesús els digué : — Veniu amb mi i us faré pescadors d’homes .
41001018	Immediatament deixaren les xarxes i el van seguir .
41001019	Una mica més enllà veié Jaume , fill de Zebedeu , i el seu germà Joan , que eren a la barca repassant les xarxes ,
41001020	i tot seguit els va cridar . Ells deixaren el seu pare Zebedeu a la barca amb els jornalers i se n’anaren amb Jesús .
41001021	Després van arribar a Cafarnaüm . El dissabte , Jesús entrà a la sinagoga i ensenyava .
41001022	La gent estava admirada de la seva doctrina , perquè els ensenyava amb autoritat i no com ho feien els mestres de la Llei .
41001023	En aquella sinagoga hi havia un home posseït d’un esperit maligne , que es posà a cridar :
41001024	— Per què et fiques amb nosaltres , Jesús de Natzaret ? ¿ Has vingut a destruir-nos ? Ja sé prou qui ets : el Sant de Déu !
41001025	Però Jesús el va increpar dient : — Calla i surt d’aquest home !
41001026	Llavors l’esperit maligne el sacsejà violentament , llançà un gran xiscle i en va sortir .
41001027	Tots quedaren tan sorpresos que es preguntaven entre ells : — Què és tot això ? Una doctrina nova ensenyada amb autoritat ! Fins i tot dóna ordres als esperits malignes i l’obeeixen !
41001028	I la seva anomenada s’estengué ràpidament per tota la regió de Galilea .
41001029	Tan bon punt sortiren de la sinagoga , anaren a casa de Simó i Andreu , acompanyats de Jaume i Joan .
41001030	La sogra de Simó era al llit amb febre , i de seguida ho digueren a Jesús .
41001031	Llavors ell s’hi acostà i , agafant-la per la mà , la va fer aixecar . La febre va deixar-la , i ella es posà a servir-los .
41001032	Al vespre , quan el sol s’havia post , li anaven portant tots els malalts i els endimoniats .
41001033	Tota la població s’havia aplegat davant la porta .
41001034	Ell va curar molts malalts que patien diverses malalties ; també va treure molts dimonis i no els deixava parlar , perquè sabien qui era .
41001035	De bon matí , quan encara era fosc , es va llevar , sortí , se n’anà en un lloc solitari i s’hi va quedar pregant .
41001036	Simó i els seus companys es posaren a buscar-lo .
41001037	Quan el van trobar li digueren : — Tothom et busca .
41001038	Ell els diu : — Anem a altres llocs , als pobles veïns , que també allí vull predicar-hi ; és per això que he vingut .
41001039	I anà per tot Galilea , predicant a les seves sinagogues i traient els dimonis .
41001040	Un leprós el vingué a trobar i , agenollat , li suplicava : — Si vols , em pots purificar .
41001041	Jesús , compadit , va estendre la mà , el tocà i li digué : — Ho vull , queda pur .
41001042	A l’instant la lepra el va deixar i quedà pur .
41001043	Tot seguit Jesús el va fer marxar , després d’advertir-lo severament .
41001044	Li digué : — Vigila de no dir res a ningú . Vés només a fer-te examinar pel sacerdot i ofereix per la teva purificació el que va ordenar Moisès : això els servirà de prova .
41001045	Però ell , així que se n’anà , començà de pregonar la nova i escampar-la pertot arreu , de manera que Jesús ja no podia entrar obertament en cap població , sinó que es quedava a fora , en llocs despoblats . I la gent venia a trobar-lo de tot arreu .
41002001	Al cap d’uns quants dies , Jesús entrà novament a Cafarnaüm . Va córrer la veu que era a casa ,
41002002	i s’hi aplegà tanta gent que no cabien ni davant la porta . Ell els anunciava la paraula .
41002003	Llavors vingueren uns homes a dur-li un paralític , que portaven entre quatre .
41002004	Veient que amb tanta gent no podien dur-lo fins a Jesús , van fer un forat al sostre sobre l’indret on ell era i van baixar la llitera on jeia el paralític .
41002005	Jesús , en veure la fe d’aquella gent , diu al paralític : — Fill , et són perdonats els pecats .
41002006	Hi havia allà asseguts uns mestres de la Llei que en el seu cor pensaven :
41002007	« Com és que aquest parla així ? Això és una blasfèmia ! Qui pot perdonar els pecats sinó Déu ? »
41002008	A l’instant , Jesús , que coneixia que pensaven així , els digué : — Per què penseu això en el vostre cor ?
41002009	Què és més fàcil , dir al paralític : “ Et són perdonats els pecats ” , o bé dir-li : “ Aixeca’t , pren la llitera i camina ” ?
41002010	Doncs ara sabreu que el Fill de l’home té el poder de perdonar els pecats aquí a la terra . Llavors diu al paralític :
41002011	— T’ho mano : aixeca’t , pren la llitera i vés-te’n a casa .
41002012	Ell s’aixecà , prengué immediatament la llitera i va sortir a la vista de tothom . Tots quedaren astorats i donaven glòria a Déu . Deien : — No havíem vist mai res de semblant .
41002013	Jesús tornà a sortir cap a la vora del llac . Tothom venia a trobar-lo i ell els ensenyava .
41002014	Tot passant , veié Leví , fill d’Alfeu , assegut a la taula de recaptació d’impostos , i li digué : — Segueix-me . Ell s’aixecà i el va seguir .
41002015	Més tard , es posà a taula a casa d’ell , i molts publicans i altres pecadors es posaren també a taula amb Jesús i els seus deixebles ; eren molts els qui el seguien .
41002016	Llavors , quan els mestres de la Llei del grup dels fariseus veieren que Jesús menjava amb els pecadors i els publicans , preguntaren als deixebles : — Com és que menja amb els publicans i els pecadors ?
41002017	Jesús ho va sentir i els digué : — El metge , no el necessiten els qui estan bons , sinó els qui estan malalts . No he vingut a cridar els justos , sinó els pecadors .
41002018	Un dia que els deixebles de Joan i els fariseus dejunaven , alguns van anar a trobar Jesús i li preguntaren : — Per què els deixebles de Joan i els deixebles dels fariseus fan dejuni , i els teus no dejunen ?
41002019	Jesús els contestà : — ¿ Poden dejunar els convidats a noces mentre l’espòs és amb ells ? Mentre el tenen amb ells no poden pas dejunar .
41002020	Però ja vindrà el temps que l’espòs els serà pres , i aquell dia sí que dejunaran .
41002021	» Ningú no cus a un vestit vell un pedaç de roba sense tractar : el pedaç nou estiraria la roba vella i es faria un esquinç més gros .
41002022	I ningú no posa vi nou en bots vells : el vi rebentaria els bots i es farien malbé bots i vi . A vi nou , bots nous .
41002023	Un dissabte , Jesús passava per uns sembrats , i els seus deixebles , tot fent camí , es posaren a arrencar espigues .
41002024	Els fariseus li van preguntar : — Mira , per què fan en dissabte això que no és permès ?
41002025	Jesús els respon : — ¿ No heu llegit mai què va fer David quan van tenir necessitat de menjar ell i els qui anaven amb ell ?
41002026	Tal com es diu en el passatge del gran sacerdot Abiatar , David va entrar al temple de Déu , va menjar els pans d’ofrena , que solament tenen permís de menjar els sacerdots , i en va donar també als qui l’acompanyaven .
41002027	I els deia : — El dissabte ha estat fet per a l’home , i no l’home per al dissabte .
41002028	Per això el Fill de l’home és senyor fins i tot del dissabte .
41003001	Jesús va entrar novament a la sinagoga . Hi havia allí un home que tenia la mà paralitzada .
41003002	Ells l’espiaven per veure si el curaria en dissabte i així poder-lo acusar .
41003003	Jesús diu a l’home que tenia la mà paralitzada : — Aixeca’t i posa’t aquí al mig .
41003004	Llavors els pregunta : — Què és permès en dissabte : fer el bé o fer el mal , salvar una vida o deixar-la perdre ? Però ells callaven .
41003005	Jesús se’ls anà mirant , indignat i entristit per l’enduriment del seu cor , i digué a aquell home : — Estén la mà . Ell la va estendre , i la mà recobrà el moviment .
41003006	Els fariseus sortiren i llavors mateix , juntament amb els partidaris d’Herodes , començaren a fer plans contra Jesús per fer-lo morir .
41003007	Jesús es retirà amb els seus deixebles cap al llac , i el va seguir una gran gentada de Galilea . També va anar a trobar-lo molta gent de Judea ,
41003008	de Jerusalem , d’Idumea , de l’altra banda del Jordà i dels voltants de Tir i de Sidó , que havien sentit a dir tot el que feia .
41003009	Jesús digué als seus deixebles que li tinguessin a punt una barqueta perquè la gent no el masegués :
41003010	n’havia curat tants , que els qui patien malalties se li tiraven al damunt per poder-lo tocar .
41003011	I els esperits malignes , quan el veien , es prosternaven davant d’ell i cridaven : — Tu ets el Fill de Déu !
41003012	Però Jesús els manava molt severament que no el descobrissin .
41003013	Jesús pujà a la muntanya , va cridar els qui va voler , i ells anaren cap a Jesús .
41003014	En designà dotze , als quals donà el nom d’apòstols , perquè estiguessin amb ell i per enviar-los a predicar ,
41003015	amb poder de treure dimonis .
41003016	Els dotze que va designar són aquests : Simó , a qui donà el nom de Pere ;
41003017	Jaume , fill de Zebedeu , i Joan , el germà de Jaume , als quals donà el nom de Boanerges , que vol dir « fills del tro » ;
41003018	Andreu , Felip , Bartomeu , Mateu , Tomàs , Jaume , fill d’Alfeu , Tadeu , Simó el Zelós
41003019	i Judes Iscariot , el qui el va trair .
41003020	Després Jesús va entrar a casa amb els deixebles , i tornà a reunir-s’hi tanta gent , que no podien ni menjar .
41003021	Quan els seus familiars sentiren dir el que passava , hi anaren per endur-se’l , perquè deien : — Ha perdut el seny !
41003022	Els mestres de la Llei que havien baixat de Jerusalem deien : — Està posseït per Beelzebul . I encara : — Aquest treu els dimonis pel poder del príncep dels dimonis .
41003023	Llavors Jesús els va cridar i els parlava valent-se de paràboles : — Com pot ser que Satanàs tregui fora Satanàs ?
41003024	Si un reialme es divideix i lluita contra si mateix , no pot durar .
41003025	I si una casa es divideix i lluita contra si mateixa , tampoc no durarà .
41003026	Si és cert , doncs , que Satanàs s’ha aixecat contra si mateix i s’ha dividit , no pot durar : ha arribat la seva fi .
41003027	Tampoc ningú no pot entrar a casa d’un que és fort i apoderar-se dels seus béns si abans no el lliga ; tan sols així li podrà saquejar la casa .
41003028	» En veritat us dic que tot serà perdonat als homes : els pecats i totes les blasfèmies que hagin proferit ;
41003029	però el qui blasfema contra l’Esperit Sant no tindrà mai perdó : és culpable del seu pecat per sempre més .
41003030	Jesús va parlar així perquè deien d’ell que tenia un esperit maligne .
41003031	Llavors arriben la mare i els germans de Jesús i , de fora estant , envien a buscar-lo .
41003032	Hi havia molta gent asseguda al voltant d’ell . Li diuen : — La teva mare , els teus germans i les teves germanes són aquí fora , que et busquen .
41003033	Ell els respon : — ¿ Qui són la meva mare i els meus germans ?
41003034	Llavors , mirant els qui seien al seu voltant , diu : — Aquests són la meva mare i els meus germans .
41003035	El qui fa la voluntat de Déu , aquest és el meu germà , la meva germana , la meva mare .
41004001	Jesús es posà altra vegada a ensenyar vora el llac . Però es reuní tanta gent entorn d’ell , que va haver de pujar en una barca . S’assegué , doncs , a la barca , dintre el llac , i la gent es quedà a terra , vora l’aigua .
41004002	Ell els ensenyava moltes coses en paràboles . Tot instruint-los deia :
41004003	— Escolteu : Un sembrador va sortir a sembrar .
41004004	Tot sembrant , una part de les llavors va caure arran del camí ; vingueren els ocells i se la van menjar .
41004005	Una altra part va caure en un terreny rocós , on hi havia poca terra , i de seguida va germinar , ja que la terra tenia poc gruix ;
41004006	però , quan sortí el sol , recremà la planta , i es va assecar , perquè no tenia arrels .
41004007	Una altra part va caure enmig dels cards ; els cards van créixer i l’ofegaren , i no va donar fruit .
41004008	Però una part de les llavors va caure en terra bona , i va pujar i va créixer fins que donà fruit : unes llavors van donar el trenta , unes altres el seixanta , unes altres el cent per u .
41004009	I deia : — Qui tingui orelles per a escoltar , que escolti .
41004010	Quan Jesús s’hagué quedat sol , els qui eren al voltant d’ell juntament amb els Dotze li preguntaven sobre les paràboles .
41004011	Ell els digué : — A vosaltres , us és confiat el misteri del Regne de Déu ; en canvi , als de fora , tot els arriba en paràboles ,
41004012	per tal que » mirin , però no hi vegin ; escoltin , però no comprenguin , no fos cas que es convertissin i fossin perdonats .
41004013	I afegí : — Si no enteneu aquesta paràbola , com podreu entendre totes les altres ?
41004014	El sembrador sembra la paraula .
41004015	Els uns són els d’arran del camí , on és sembrada la paraula ; quan l’han escoltada , tot seguit ve Satanàs i s’enduu la paraula sembrada en ells .
41004016	Els altres són els de la llavor sembrada en un terreny rocós ; així que escolten la paraula , de seguida la reben amb alegria ,
41004017	però no tenen arrels dintre d’ells , són inconstants : tan bon punt la paraula els porta tribulacions o persecucions , sucumbeixen tot seguit .
41004018	Els altres són els de la llavor sembrada enmig dels cards ; aquests són els qui escolten la paraula ,
41004019	però les preocupacions d’aquest món , la seducció de les riqueses i les altres cobejances els envaeixen i arriben a ofegar-la ; per això no dóna fruit .
41004020	Els darrers són els de la llavor sembrada en terra bona ; aquests escolten la paraula , l’acullen i donen fruit : uns el trenta , uns altres el seixanta , uns altres el cent per u .
41004021	I els deia : — És que algú porta una llàntia per posar-la sota una mesura o sota el llit ? No és per collocar-la en el portallànties ?
41004022	No hi ha res d’amagat que no s’hagi de descobrir , ni res de secret que no s’hagi de conèixer .
41004023	Si algú té orelles per a escoltar , que escolti .
41004024	I els deia també : — Fixeu-vos en allò que escolteu . Amb la mesura amb què mesureu sereu mesurats , i encara hi afegiran .
41004025	Perquè al qui té , li donaran encara més ; però al qui no té , li prendran fins allò que li queda .
41004026	Deia encara : — Amb el Regne de Déu passa com quan un home sembra la llavor a la terra :
41004027	tant si dorm com si està despert , de nit i de dia , la llavor germina i creix , sense que ell sàpiga com .
41004028	La terra , tota sola , dóna fruit : primer brins , després espigues , i finalment blat granat dins les espigues .
41004029	I així que el gra és a punt , aquell home fa córrer la falç , perquè ha arribat el temps de la sega .
41004030	Deia també : — A què compararem el Regne de Déu ? Amb quina paràbola en podríem parlar ?
41004031	És com quan sembren un gra de mostassa , que és la més petita de totes les llavors de la terra ;
41004032	però , un cop sembrada , va creixent i arriba a fer-se més gran que totes les hortalisses , amb unes branques tan grosses que els ocells del cel poden fer niu a la seva ombra .
41004033	Amb moltes paràboles semblants , Jesús anunciava la paraula a la gent , de la manera que ells eren capaços d’escoltar-la .
41004034	No els deia res sense paràboles , però en privat ho explicava tot als seus deixebles .
41004035	Aquell mateix dia , arribat el capvespre , Jesús diu als deixebles : — Passem a l’altra riba .
41004036	Deixaren , doncs , la gent i se’l van endur en la mateixa barca on es trobava . L’acompanyaven altres barques .
41004037	Tot d’una es va aixecar un gran temporal de vent , i les onades es precipitaven dins la barca fins al punt que ja l’omplien .
41004038	Jesús era a popa , dormint amb el cap sobre un coixí . Ells el desperten i li diuen : — Mestre , ¿ no et fa res que ens enfonsem ?
41004039	Així que es despertà , va increpar el vent i digué a l’aigua : — Silenci ! Calla ! Llavors el vent va parar i arribà una gran bonança .
41004040	Jesús els digué : — Per què sou tan covards ? Encara no teniu fe ?
41004041	Ells van sentir un gran temor i es deien l’un a l’altre : — Qui és aquest , que fins el vent i l’aigua l’obeeixen ?
41005001	Després van arribar a l’altra banda del llac , al territori dels gerasencs .
41005002	Així que Jesús saltà de la barca , l’anà a trobar un home posseït d’un esperit maligne , que venia de les coves sepulcrals ,
41005003	el lloc on vivia . Ningú no era capaç de lligar-lo ni tan sols amb una cadena ,
41005004	perquè moltes vegades havia trencat les cadenes i havia trossejat els grillons amb què l’havien volgut lligar . Ningú no tenia prou força per a dominar-lo .
41005005	Contínuament , de nit i de dia , anava pels sepulcres i per les muntanyes , cridant i donant-se cops amb pedres .
41005006	Quan l’home veié Jesús de lluny estant , corregué , es prosternà davant d’ell
41005007	i digué cridant amb veu forta : — Per què et fiques amb mi , Jesús , Fill del Déu altíssim ? Et conjuro per Déu que no em turmentis !
41005008	És que Jesús li havia dit : « Esperit maligne , surt d’aquest home ! »
41005009	Jesús li pregunta : — Quin és el teu nom ? Ell li respon : — El meu nom és “ Legió ” , perquè som molts .
41005010	I demanava a Jesús amb insistència que no el tragués fora d’aquell territori .
41005011	Hi havia allà pasturant vora la muntanya un gran ramat de porcs .
41005012	Llavors els esperits malignes van fer a Jesús aquesta súplica : — Envia’ns als porcs , que hi entrarem .
41005013	Jesús els ho permeté . I tan bon punt els esperits malignes van sortir de l’home i entraren als porcs , el ramat es va tirar al llac pel precipici ; els porcs , que eren uns dos mil , es van ofegar dintre l’aigua .
41005014	Els porquers van fugir i escamparen la notícia per la ciutat i per la rodalia , i la gent sortí a veure què havia passat .
41005015	S’acostaren fins on era Jesús i veieren l’endimoniat que havia estat posseït per la legió , assegut , vestit i amb el seny recobrat , i es van espantar molt .
41005016	Els qui ho havien vist els explicaren què havia passat a l’endimoniat i l’episodi dels porcs .
41005017	Llavors es posaren a suplicar a Jesús que se n’anés del seu territori .
41005018	Quan Jesús pujava a la barca , el qui havia estat endimoniat li suplicava que el volgués amb ell .
41005019	Però Jesús no li ho va permetre , i li digué : — Vés a casa teva , amb els teus , i anuncia’ls tot el que el Senyor t’ha fet i com s’ha compadit de tu .
41005020	Aquell home se n’anà i pregonava per la Decàpolis tot el que Jesús li havia fet , i tothom en quedava astorat .
41005021	Jesús travessà el llac amb la barca i va tornar a l’altra riba . Molta gent es reuní al seu voltant , i ell es quedà vora l’aigua .
41005022	Llavors arriba un dels caps de la sinagoga , que es deia Jaire , i , així que el veu , se li llança als peus
41005023	i , suplicant-lo amb insistència , li diu : — La meva filleta s’està morint . Vine a imposar-li les mans perquè es curi i visqui .
41005024	Jesús se n’anà amb ell . El seguia molta gent que l’empenyia pertot arreu .
41005025	Hi havia una dona que patia de pèrdues de sang des de feia dotze anys .
41005026	Havia sofert molt en mans de metges i s’hi havia gastat tot el que tenia , però no havia obtingut cap millora , sinó que anava de mal en pitjor .
41005027	Aquesta dona , que havia sentit parlar de Jesús , se li va acostar per darrere enmig de la gent i li tocà el mantell ,
41005028	perquè pensava : « Només que li pugui tocar la roba , ja em curaré . »
41005029	Immediatament se li estroncà la pèrdua de sang i sentí dins el seu cos que estava guarida del mal que la turmentava .
41005030	Jesús s’adonà a l’instant de la força que havia sortit d’ell i es girà per preguntar a la gent : — Qui m’ha tocat la roba ?
41005031	Els seus deixebles li contestaren : — ¿ Veus que la gent t’empeny pertot arreu i encara preguntes qui t’ha tocat ?
41005032	Però Jesús anava mirant al seu voltant per veure la qui ho havia fet .
41005033	Llavors aquella dona , que sabia prou bé què li havia passat , es prosternà als seus peus tremolant de por i li va explicar tota la veritat .
41005034	Jesús li digué : — Filla , la teva fe t’ha salvat . Vés-te’n en pau i queda guarida del mal que et turmentava .
41005035	Encara Jesús parlava , que n’arriben uns de casa del cap de la sinagoga a dir-li : — La teva filla s’ha mort . Què en trauràs , d’amoïnar més el Mestre ?
41005036	Però Jesús , en sentir aquestes paraules , digué al cap de la sinagoga : — No tinguis por ; tingues només fe .
41005037	I no va permetre que l’acompanyés ningú , fora de Pere , Jaume i Joan , el germà de Jaume .
41005038	Quan arriben a casa del cap de la sinagoga , veu l’aldarull de la gent , que plorava i feia grans planys ,
41005039	entra a la casa i els diu : — Què són aquest aldarull i aquests plors ? La nena no és morta , sinó que dorm .
41005040	Ells es burlaven de Jesús . Però ell els treu tots fora , i pren només el pare i la mare de la nena i els qui l’acompanyaven , entra al lloc on era la nena ,
41005041	l’agafa per la mà i li diu : — Talità , cum — que vol dir : « T’ho mano : noia , aixeca’t . »
41005042	A l’instant la noia es va aixecar i es posà a caminar . Tenia dotze anys . Tots quedaren plens d’estupor .
41005043	Però Jesús els prohibí que ho fessin saber a ningú . I els digué que donessin menjar a la noia .
41006001	D’allà , Jesús se’n va anar al seu poble , i els seus deixebles el seguiren .
41006002	Arribat el dissabte es posà a ensenyar a la sinagoga . Molts , en sentir-lo , se n’estranyaven i deien : — D’on li ve , tot això ? Què és aquesta saviesa que ha rebut ? I aquests miracles obrats per les seves mans ?
41006003	Aquest , ¿ no és el fuster , el fill de Maria i germà de Jaume , de Josep , de Judes i de Simó ? I les seves germanes , ¿ no viuen aquí entre nosaltres ? I el rebutjaven .
41006004	Jesús els digué : — Un profeta només és menyspreat al seu poble , entre els seus parents i a casa seva .
41006005	I no pogué fer allí cap miracle ; tan sols va curar uns quants malalts , imposant-los les mans .
41006006	I el sorprenia que no tinguessin fe . Jesús recorria els pobles del voltant i hi ensenyava .
41006007	Llavors va cridar els Dotze i començà a enviar-los de dos en dos . Els donà poder sobre els esperits malignes
41006008	i els instruïa dient : — No prengueu res per al camí , fora del bastó : ni pa , ni sarró , ni cap moneda a la bossa .
41006009	Calceu-vos les sandàlies , però no us emporteu dos vestits .
41006010	I els deia encara : — Quan entreu en una casa , quedeu-vos-hi fins que deixeu aquell lloc .
41006011	Si una població no us acull ni us escolta , sortiu-ne i espolseu-vos la pols dels peus com a acusació contra ells .
41006012	Ells se’n van anar i predicaven a la gent que es convertissin .
41006013	Treien molts dimonis i curaven molts malalts , ungint-los amb oli .
41006014	L’anomenada de Jesús s’havia estès pertot arreu , i el rei Herodes en va sentir parlar . Alguns deien : — És Joan Baptista que ha ressuscitat d’entre els morts , i per això actua en ell el poder de fer miracles .
41006015	D’altres deien : — És Elies . I d’altres : — És un profeta , semblant als antics profetes .
41006016	Herodes , sentint tot això , deia : — És Joan , el qui jo vaig fer decapitar , que ha ressuscitat .
41006017	En efecte , Herodes era el qui havia fet agafar Joan , l’havia encadenat i l’havia tancat a la presó , a causa d’Herodies , la dona del seu germà Filip , amb la qual ell s’havia casat .
41006018	Joan deia a Herodes : — No t’és permès de conviure amb la dona del teu germà .
41006019	Herodies odiava Joan i el volia fer matar , però no podia ,
41006020	perquè Herodes , sabent que Joan era un home just i sant , el respectava i el protegia ; quan el sentia , quedava molt perplex , però l’escoltava de bon grat .
41006021	L’ocasió es va presentar quan Herodes , amb motiu del seu aniversari , va oferir un banquet als seus alts funcionaris , als tribuns de l’exèrcit i als prohoms de Galilea .
41006022	Durant el convit entrà la filla d’Herodies a dansar , i va agradar tant a Herodes i als convidats que el rei digué a la noia : — Demana’m el que vulguis i t’ho donaré .
41006023	I li féu aquest jurament : — Et donaré el que em demanis , ni que sigui la meitat del meu regne .
41006024	La noia va sortir i preguntà a la seva mare : — Què haig de demanar ? Ella li respongué : — El cap de Joan Baptista .
41006025	La noia tornà a entrar , se’n va anar decidida cap al rei i li demanà : — Vull que ara mateix em donis en una safata el cap de Joan Baptista .
41006026	El rei es va posar molt trist , però a causa del jurament que havia fet davant els convidats no volgué contrariar-la .
41006027	Immediatament , doncs , envià un guarda amb l’ordre de portar el cap de Joan . El guarda va anar a la presó i el va decapitar .
41006028	Després dugué el cap en una safata , el donà a la noia , i la noia el donà a la seva mare .
41006029	Quan els deixebles de Joan ho van saber , anaren a endur-se el seu cos i li donaren sepultura .
41006030	Els apòstols es reuniren amb Jesús i li van explicar tot el que havien fet i ensenyat .
41006031	Ell els diu : — Veniu ara vosaltres sols en un lloc despoblat i reposeu una mica . Perquè hi havia tanta gent que anava i venia , que no els quedava temps ni de menjar .
41006032	Se n’anaren , doncs , amb la barca tots sols cap a un lloc despoblat .
41006033	Però els veieren marxar i molts ho van saber ; de totes les poblacions van córrer a peu fins allà i van arribar-hi abans que ells .
41006034	Quan Jesús desembarcà , veié una gran gentada i se’n compadí , perquè eren com ovelles sense pastor ; i es posà a instruir-los llargament .
41006035	Quan ja s’havia fet tard , els deixebles s’acostaren a dir-li : — Aquest lloc és despoblat i ja s’ha fet tard .
41006036	Acomiada la gent , i que vagin a les masies i als pobles del voltant a comprar-se alguna cosa per a menjar .
41006037	Però Jesús els respongué : — Doneu-los menjar vosaltres mateixos . Ells li diuen : — Per a donar-los menjar hauríem de comprar pa per valor de dos-cents denaris !
41006038	Jesús els pregunta : — Quants pans teniu ? Aneu a veure-ho . Ells ho miren i li diuen : — Cinc pans i dos peixos .
41006039	Llavors Jesús els va manar que fessin seure tothom en colles a l’herba verda .
41006040	La gent s’assegué en grups de cent i de cinquanta .
41006041	Jesús prengué els cinc pans i els dos peixos , alçà els ulls al cel , digué la benedicció , partí els pans i en donava als seus deixebles perquè els servissin a la gent . També va repartir els dos peixos a tothom .
41006042	Tots en van menjar i quedaren saciats .
41006043	Després van recollir els bocins de pa que havien sobrat i n’ompliren dotze cistelles , i també van recollir les sobres dels peixos .
41006044	D’aquells pans , n’havien menjat cinc mil homes .
41006045	Tot seguit , Jesús va fer pujar els seus deixebles a la barca i els manà que passessin al davant cap a l’altra riba , en direcció a Betsaida , mentre ell acomiadava la gent .
41006046	Després d’acomiadar-los se’n va anar a la muntanya a pregar .
41006047	Arribat el vespre , la barca es trobava al mig del llac , i Jesús era tot sol a terra .
41006048	Veient que patien remant , perquè el vent els era contrari , pels volts de la matinada va anar cap a ells caminant sobre l’aigua , com si volgués passar de llarg .
41006049	Quan ells el veieren caminant sobre l’aigua , es van pensar que era un fantasma i es posaren a cridar ;
41006050	tots l’havien vist i estaven esglaiats . Però Jesús els parlà de seguida i els digué : — Coratge ! Sóc jo . No tingueu por .
41006051	Llavors pujà a la barca amb ells , i el vent va parar . Ells quedaren completament desconcertats .
41006052	És que no havien comprès allò dels pans : tenien el cor endurit .
41006053	Quan hagueren fet la travessia del llac , Jesús i els seus deixebles tocaren terra a Genesaret i van fondejar .
41006054	Així que desembarcaren , la gent el va reconèixer .
41006055	Ells començaren a recórrer tota la regió , i la gent anava duent-li els malalts en lliteres allà on sentien a dir que era .
41006056	A tot arreu on arribava , pobles , viles o masies , posaven els malalts a la plaça i li suplicaven que els deixés tocar ni que fos la borla del seu mantell . I tots els qui el tocaven quedaven curats .
41007001	Els fariseus i alguns mestres de la Llei que havien vingut de Jerusalem es van reunir entorn de Jesús ,
41007002	i s’adonaren que alguns dels seus deixebles prenien els aliments amb les mans impures , és a dir , sense haver fet la cerimònia de rentar-se-les .
41007003	Cal saber que els fariseus , i en general tots els jueus , guarden la tradició dels antics i no es posen a menjar si abans no s’han rentat les mans ritualment ;
41007004	i encara , quan tornen del mercat , no mengen sense haver fet les ablucions ; i observen per tradició moltes altres pràctiques , com purificar amb aigua copes , gerros , safates i fins els divans on mengen .
41007005	Els fariseus , doncs , i els mestres de la Llei preguntaren a Jesús : — Com és que els teus deixebles no segueixen la tradició dels antics , sinó que prenen els aliments amb les mans impures ?
41007006	Ell els respongué : — Amb tota la raó Isaïes va profetitzar de vosaltres , hipòcrites , quan va escriure : » Aquest poble m’honora amb els llavis , però el seu cor es manté lluny de mi .
41007007	El culte que em donen és buit , les doctrines que ensenyen són preceptes humans .
41007008	» Vosaltres abandoneu els manaments de Déu i observeu la tradició dels homes .
41007009	I els deia encara : — Com en sabeu , d’anullar els manaments de Déu per conservar la vostra tradició !
41007010	En efecte , Moisès va dir : Honra el pare i la mare . I també : Qui maleeixi el pare o la mare serà condemnat a mort .
41007011	Però vosaltres , si algú diu al pare o a la mare : “ Declaro corban , és a dir , consagrats a Déu , els béns amb què t’hauria d’ajudar ” ,
41007012	ja li permeteu que no faci res a favor del pare o de la mare .
41007013	Així , amb la tradició que us aneu transmetent , invalideu la paraula de Déu . I de coses com aquesta , en feu moltes .
41007014	Llavors Jesús tornà a cridar la gent i els deia : — Escolteu-me tots i compreneu-ho bé :
41007015	No hi ha res del que entra a l’home des de fora que el pugui fer impur ; només allò que surt de l’home el fa impur . (
41007017	Quan deixà la gent i entrà a casa , els seus deixebles li van preguntar què volia dir aquell proverbi .
41007018	Jesús els respongué : — ¿ També vosaltres sou incapaços d’entendre-ho ? ¿ No compreneu que tot allò que entra a l’home des de fora no el pot fer impur ,
41007019	perquè no li va al cor , sinó al ventre , i acaba fora del cos ? D’aquesta manera declarava purs tots els aliments .
41007020	I va afegir : — Només allò que surt de l’home el fa impur .
41007021	Perquè de dintre el cor de l’home surten les intencions dolentes que el porten a relacions illegítimes , robatoris , assassinats ,
41007022	adulteris , avarícies , maldats , enganys , llibertinatge , enveges , injúries , arrogància , insensatesa .
41007023	Tot això dolent surt de dintre i fa impur l’home .
41007024	Jesús se’n va anar d’allí i arribà al territori de Tir . Va entrar en una casa i no volia que ningú ho sabés , però no pogué passar desapercebut .
41007025	De seguida va sentir parlar d’ell una dona que tenia una filla posseïda d’un esperit maligne , i vingué a prosternar-se als seus peus .
41007026	La dona , que era pagana , sirofenícia d’origen , pregava a Jesús que tragués de la seva filla el dimoni .
41007027	Ell li va dir : — Deixa que primer s’alimentin els fills . No està bé de prendre el pa dels fills i tirar-lo als gossets .
41007028	Ella li respon : — Senyor , també els gossets , sota la taula , mengen les engrunes que els fills deixen caure .
41007029	Llavors Jesús li digué : — Ja que has respost així , vés , que el dimoni ja ha sortit de la teva filla .
41007030	Ella se’n va anar a casa seva i trobà la nena estirada al llit . El dimoni l’havia deixada .
41007031	Jesús va tornar del territori de Tir i , passant pel de Sidó , arribà al llac de Galilea , després de travessar el territori de la Decàpolis .
41007032	Llavors li porten un sord , que amb prou feines podia parlar , i li suplicaven que li imposés la mà .
41007033	Jesús se l’endugué tot sol , lluny de la gent , li ficà els dits a les orelles , va escopir i li tocà la llengua amb la saliva .
41007034	Després va alçar els ulls al cel , sospirà i li digué : — Efatà ! — que vol dir : « Obre’t ! »
41007035	A l’instant se li van obrir les orelles , la llengua se li destravà i parlava perfectament .
41007036	Jesús els prohibí que ho diguessin a ningú , però com més els ho prohibia , més ho pregonaven .
41007037	Estaven completament admirats i deien : — Tot ho ha fet bé : fa que els sords hi sentin i que els muts parlin .
41008001	Aquells dies , hi tornava a haver una gran gentada i no tenien res per a menjar . Jesús va cridar els deixebles i els digué :
41008002	— Sento una gran compassió per aquesta gent , perquè ja fa tres dies que no es mouen d’aquí amb mi i no tenen res per a menjar .
41008003	Si els faig anar dejuns a casa seva , defalliran pel camí ; n’hi ha que han vingut de lluny .
41008004	Els deixebles li preguntaren : — D’on es podria treure el pa per a alimentar-los aquí , en un lloc despoblat ?
41008005	Jesús els preguntà : — Quants pans teniu ? Ells li respongueren : — Set .
41008006	Llavors Jesús va manar que la gent s’assegués a terra , prengué els set pans , digué l’acció de gràcies , els partí i en donava als seus deixebles perquè en servissin a la gent ; i així ho van fer .
41008007	Tenien a més uns quants peixets , i Jesús , després de beneir-los , digué que també els servissin .
41008008	La gent en va menjar i quedaren saciats . Després van recollir set paneres dels bocins que havien sobrat .
41008009	Eren unes quatre mil persones . Jesús els va acomiadar ,
41008010	i tot seguit va pujar a la barca amb els seus deixebles i se n’anà a la regió de Dalmanuta .
41008011	Vingueren els fariseus i començaren a discutir amb Jesús . Per posar-lo a prova , li demanaven un senyal del cel .
41008012	Ell sospirà profundament i digué : — Per què demana un senyal , la gent d’aquesta generació ? En veritat us dic que no els serà donat cap senyal .
41008013	Jesús els deixà , s’embarcà altra vegada i se’n va anar a l’altra riba .
41008014	Els deixebles s’havien oblidat de proveir-se de pans i tan sols en portaven un a la barca .
41008015	Jesús els va fer aquesta advertència : — Estigueu alerta , aneu amb compte amb el llevat dels fariseus i amb el llevat d’Herodes .
41008016	Llavors es posaren a discutir que no tenien pans .
41008017	Jesús se n’adonà i els digué : — Per què discutiu que no teniu pans ? ¿ Encara no ho enteneu ni ho compreneu ? ¿ És que el vostre cor està endurit ?
41008018	¿ Teniu ulls , però no hi veieu , orelles , però no hi sentiu ? » ¿ No recordeu
41008019	quantes cistelles plenes de bocins vau recollir quan vaig partir els cinc pans per als cinc mil homes ? Ells li responen : — Dotze .
41008020	— I quan vaig partir els set pans per a les quatre mil persones , quantes paneres plenes de bocins vau recollir ? Li diuen : — Set .
41008021	I els digué : — ¿ Encara no ho compreneu ?
41008022	Arribaren a Betsaida . Allà li portaren un cec i li suplicaven que el toqués .
41008023	Jesús agafà el cec per la mà i se l’endugué fora del poble . Llavors li escopí als ulls , li imposà les mans i li preguntà : — Veus alguna cosa ?
41008024	El cec va alçar els ulls i deia : — Distingeixo les persones : les veig com si fossin arbres , però caminen .
41008025	Jesús tornà a imposar-li les mans sobre els ulls , i el cec hi veié clarament . Estava guarit , i ho veia tot amb nitidesa .
41008026	Jesús el va enviar a casa seva i li digué : — No entris al poble .
41008027	Jesús , amb els seus deixebles , se’n va anar als pobles del voltant de Cesarea de Filip , i pel camí els preguntava : — Qui diu la gent que sóc jo ?
41008028	Ells li respongueren : — Uns diuen que ets Joan Baptista ; d’altres , Elies ; d’altres , algun dels profetes .
41008029	Llavors els preguntà : — I vosaltres , qui dieu que sóc ? Pere li respon : — Tu ets el Messies .
41008030	Però ell els prohibí severament que ho diguessin a ningú .
41008031	Llavors començà a instruir-los dient : — Cal que el Fill de l’home pateixi molt . Els notables , els grans sacerdots i els mestres de la Llei l’han de rebutjar , ha de ser mort , i al cap de tres dies ha de ressuscitar .
41008032	I els ho deia amb tota claredat . Aleshores Pere el prengué a part i es posà a renyar-lo .
41008033	Però Jesús es girà i , davant els deixebles , renyà Pere dient-li : — Vés-te’n d’aquí , Satanàs ! No veus les coses com Déu , sinó com els homes .
41008034	Llavors va cridar la gent i els seus deixebles i els digué : — Si algú vol venir amb mi , que es negui a ell mateix , que prengui la seva creu i que em segueixi .
41008035	Qui vulgui salvar la seva vida , la perdrà , però el qui la perdi per mi i per l’evangeli , la salvarà .
41008036	Què en treu l’home de guanyar tot el món si perd la vida ?
41008037	Què no donaria l’home a canvi de la seva vida ?
41008038	Si algú s’avergonyeix de mi i de les meves paraules davant aquesta generació adúltera i pecadora , també el Fill de l’home s’avergonyirà d’ell quan vindrà amb els sants àngels en la glòria del seu Pare .
41009001	I afegia : — En veritat us dic que alguns dels qui són aquí no moriran sense haver vist arribar amb poder el Regne de Déu .
41009002	Sis dies després , Jesús va prendre amb ell Pere , Jaume i Joan i se’ls endugué a part tots sols dalt d’una muntanya alta . Allí es transfigurà davant d’ells :
41009003	els seus vestits es tornaren resplendents i tan blancs que cap tintorer del món no hauria pogut blanquejar-los així .
41009004	Llavors se’ls va aparèixer Elies amb Moisès , i conversaven amb Jesús .
41009005	Pere digué a Jesús : — Rabí , és bo que estiguem aquí dalt . Hi farem tres cabanes : una per a tu , una per a Moisès i una altra per a Elies .
41009006	No sabia pas què deia , d’esglaiats que estaven .
41009007	Llavors es formà un núvol que els anà cobrint , i del núvol va sortir una veu : — Aquest és el meu Fill , el meu estimat ; escolteu-lo .
41009008	Però de sobte , mirant al seu voltant , ja no veieren ningú més , sinó Jesús tot sol amb ells .
41009009	Mentre baixaven de la muntanya , Jesús els va manar que no expliquessin a ningú allò que havien vist , fins que el Fill de l’home hagués ressuscitat d’entre els morts .
41009010	Ells retingueren aquestes paraules , però discutien entre ells què volia dir això de « ressuscitar d’entre els morts » .
41009011	Després preguntaven a Jesús : — Com és que els mestres de la Llei diuen que primer ha de venir Elies ?
41009012	Jesús els respongué : — És cert que Elies ha de venir primer a restablir-ho tot . Però llavors , per què l’Escriptura diu del Fill de l’home que ha de patir molt i ha de ser tingut per no res ?
41009013	Doncs bé , jo us asseguro que Elies ja ha vingut i que han fet d’ell el que els ha semblat , tal com d’ell diu l’Escriptura .
41009014	Quan van arribar on eren els altres deixebles , veieren una gentada al seu voltant i uns mestres de la Llei que discutien amb ells .
41009015	Tota la gent , sorpresos de veure Jesús , anaren corrents a saludar-lo .
41009016	Jesús els preguntà : — Què discutíeu amb ells ?
41009017	Un de la gent li respongué : — Mestre , t’he portat el meu fill , posseït d’un esperit que el priva de parlar .
41009018	Quan se n’apodera , sigui on sigui , el tira per terra , i el noi treu bromera , cruix de dents i es queda rígid . He dit als teus deixebles que l’hi traguessin , però no han pogut .
41009019	Jesús els diu : — Generació descreguda ! Fins quan hauré d’estar amb vosaltres ? Fins quan us hauré de suportar ? Porteu-me el noi .
41009020	Ells l’hi portaren . Així que l’esperit veié Jesús , provocà convulsions al noi ; el noi caigué a terra i es rebolcava traient bromera .
41009021	Jesús preguntà al seu pare : — Quant de temps fa que li passa això ? Ell contestà : — Des de petit .
41009022	Sovint l’ha tirat al foc i a l’aigua per matar-lo . Però si pots fer-hi res , tingues compassió de nosaltres , ajuda’ns !
41009023	Jesús li respongué : — Em dius si puc fer-hi res . . . Tot és possible al qui creu .
41009024	A l’instant el pare del noi exclamà : — Crec , però ajuda la meva poca fe !
41009025	Jesús , veient que hi acudia més gent , increpà l’esperit maligne amb aquestes paraules : — Esperit mut i sord , jo t’ho mano : surt d’aquest noi i no hi tornis a entrar més .
41009026	Llavors l’esperit va sortir enmig de xiscles i de grans convulsions , i el noi quedà com mort : tothom deia que ja no vivia .
41009027	Però Jesús el va prendre per la mà , el va aixecar i el noi es posà dret .
41009028	Un cop a casa tots sols , els seus deixebles li preguntaven : — Com és que nosaltres no l’hem pogut treure ?
41009029	Ell els va respondre : — Esperits d’aquesta mena només es poden treure amb la pregària .
41009030	Sortint d’allà , travessaven Galilea , però Jesús no volia que ho sabés ningú .
41009031	Instruïa els seus deixebles i els deia : — El Fill de l’home serà entregat en mans dels homes , i el mataran ; però , un cop mort , al cap de tres dies ressuscitarà .
41009032	Ells no entenien què volia dir , però tenien por de fer-li preguntes .
41009033	Arribaren a Cafarnaüm . Un cop a casa , els preguntà : — Què discutíeu pel camí ?
41009034	Però ells callaven , perquè pel camí havien discutit quin d’ells era el més important .
41009035	Aleshores s’assegué , va cridar els Dotze i els va dir : — Si algú vol ser el primer , que es faci el darrer de tots i el servidor de tots .
41009036	Llavors va agafar un infant , el posà enmig d’ells , el prengué en braços i els digué :
41009037	— Qui acull un d’aquests infants en nom meu , a mi m’acull , i qui m’acull a mi , no m’acull a mi , sinó el qui m’ha enviat .
41009038	Joan digué a Jesús : — Mestre , n’hem vist un que es valia del teu nom per a treure dimonis i hem mirat d’impedir-ho , perquè no és dels qui vénen amb nosaltres .
41009039	Jesús respongué : — No li ho impediu . Ningú que en nom meu faci miracles no podrà després malparlar de mi .
41009040	Qui no està contra nosaltres , està amb nosaltres .
41009041	Tothom qui us doni un got d’aigua pel fet que sou de Crist , en veritat us dic que no quedarà sense recompensa .
41009042	» Però al qui fa caure en pecat un d’aquests petits que creuen en mi , més li valdria que li lliguessin al coll una mola de molí i el tiressin al mar .
41009043	» Si la mà et fa caure en pecat , talla-te-la . Val més que entris a la vida sense mà , que no pas que vagis amb totes dues mans a l’infern , al foc que no s’apaga . (
41009045	» Si el peu et fa caure en pecat , talla-te’l . Val més que entris a la vida sense peu , que no pas que siguis llançat amb tots dos peus a l’infern . (
41009047	» I si l’ull et fa caure en pecat , arrenca-te’l . Val més que entris al Regne de Déu amb un sol ull , que no pas que siguis llançat amb tots dos ulls a l’infern ,
41009048	on el cuc no mor i el foc no s’apaga .
41009049	Tothom serà salat amb foc .
41009050	» La sal és bona , però , si perd la salabror , amb què la tornareu salada ? Tingueu sal enmig vostre i viviu en pau entre vosaltres .
41010001	Jesús se’n va anar d’allí al territori de Judea , a l’altra banda del Jordà . La gent tornà a reunir-se al seu voltant , i ell els instruïa , com tenia per costum .
41010002	Aleshores se li van atansar uns fariseus . Volien posar-lo a prova i li preguntaren si és permès a un home de divorciar-se de la seva dona .
41010003	Ell els va fer aquesta altra pregunta : — Què us va ordenar Moisès ?
41010004	Li respongueren : — Moisès va permetre de donar a la muller un document de divorci i fer-la marxar .
41010005	Jesús els digué : — Moisès va escriure aquesta norma per la vostra duresa de cor .
41010006	Però , des del principi de la creació , Déu els va fer home i dona .
41010007	Per això l’home deixa el pare i la mare per unir-se a la seva dona ,
41010008	i tots dos formen una sola carn . Per tant , ja no són dos , sinó una sola carn .
41010009	Allò que Déu ha unit , que l’home no ho separi .
41010010	Un cop a casa , els deixebles tornaren a preguntar-li sobre això mateix .
41010011	Jesús els diu : — El qui es divorcia de la seva dona i es casa amb una altra , comet adulteri contra la primera ,
41010012	i si la dona es divorcia del seu home i es casa amb un altre , comet adulteri .
41010013	Alguns presentaven a Jesús uns infants perquè els imposés les mans , però els deixebles els renyaven .
41010014	En veure-ho , Jesús es va indignar i els digué : — Deixeu que els infants vinguin a mi . No els ho impediu , perquè el Regne de Déu és dels qui són com ells .
41010015	En veritat us ho dic : qui no aculli el Regne de Déu com l’acull un infant , no hi entrarà pas .
41010016	I els prenia en braços i els beneïa tot imposant-los les mans .
41010017	Quan es posava en camí , un home s’acostà corrent , s’agenollà davant de Jesús i li preguntà : — Mestre bo , què haig de fer per a posseir la vida eterna ?
41010018	Jesús li digué : — Per què em dius bo ? De bo , només n’hi ha un , que és Déu .
41010019	Ja saps els manaments : No matis , no cometis adulteri , no robis , no acusis ningú falsament , no facis cap frau , honra el pare i la mare .
41010020	Ell li va dir : — Mestre , tot això ho he complert des de jove .
41010021	Jesús se’l mirà i el va estimar . Li digué : — Només et falta una cosa : vés , ven tot el que tens i dóna-ho als pobres , i tindràs un tresor al cel . Després vine i segueix-me .
41010022	En sentir aquestes paraules , aquell home va quedar abatut i se n’anà tot trist , perquè tenia molts béns .
41010023	Llavors Jesús mirà al seu voltant i digué als seus deixebles : — Que n’és , de difícil , per als qui tenen riqueses entrar al Regne de Déu !
41010024	Els deixebles , en sentir aquestes paraules , quedaren molt sorpresos . Però Jesús els tornà a dir : — Fills meus , que n’és , de difícil , entrar al Regne de Déu !
41010025	És més fàcil que un camell passi pel forat d’una agulla que no pas que un ric entri al Regne de Déu .
41010026	Ells quedaren encara més desconcertats , i es deien els uns als altres : — Si és així , qui pot salvar-se ?
41010027	Jesús se’ls mirà i digué : — Als homes els és impossible , però no a Déu , perquè Déu ho pot tot .
41010028	Llavors Pere li va dir : — Mira , nosaltres ho hem deixat tot i t’hem seguit .
41010029	Jesús digué : — En veritat us ho dic : tothom qui per mi i per l’evangeli hagi deixat casa , germans , germanes , mare , pare , fills o camps ,
41010030	rebrà , ja en el temps present , cent vegades més de cases , germans , germanes , mares , fills , camps , i també persecucions , i , en el món futur , la vida eterna .
41010031	Molts passaran de primers a darrers , i molts , de darrers a primers .
41010032	Mentre feien camí pujant a Jerusalem , Jesús els anava al davant i ells n’estaven astorats : els qui el seguien tenien por . Llavors Jesús tornà a prendre a part els Dotze i començà a dir-los el que li havia de succeir :
41010033	— Ara pugem a Jerusalem , i el Fill de l’home serà entregat als grans sacerdots i als mestres de la Llei , el condemnaran a mort , el posaran en mans dels pagans ,
41010034	l’escarniran , li escopiran , l’assotaran i el mataran ; però al cap de tres dies ressuscitarà .
41010035	Llavors Jaume i Joan , els fills de Zebedeu , s’acosten a Jesús i li diuen : — Mestre , voldríem que ens concedissis el que et demanarem .
41010036	Jesús els preguntà : — Què voleu que faci per vosaltres ?
41010037	Ells li respongueren : — Concedeix-nos de seure amb tu a la teva glòria l’un a la teva dreta i l’altre a la teva esquerra .
41010038	Jesús els contestà : — No sabeu què demaneu . ¿ Podeu beure la copa que jo beuré o ser batejats amb el baptisme amb què jo seré batejat ?
41010039	Ells li respongueren : — Sí que podem . Jesús els digué : — Prou que beureu la copa que jo beuré i sereu batejats amb el baptisme amb què jo seré batejat ;
41010040	però seure a la meva dreta o a la meva esquerra , no sóc jo qui ho ha de concedir : hi seuran aquells per a qui ha estat preparat .
41010041	Quan els altres deu ho sentiren , es van indignar contra Jaume i Joan .
41010042	Jesús els cridà i els digué : — Ja sabeu que els qui figuren com a governants de les nacions les dominen com si en fossin amos , i que els grans personatges les mantenen sota el seu poder .
41010043	Però entre vosaltres no ha de ser pas així : qui vulgui ser important enmig vostre , que es faci el vostre servidor ,
41010044	i qui vulgui ser el primer , que es faci l’esclau de tots ;
41010045	com el Fill de l’home , que no ha vingut a ser servit , sinó a servir i a donar la seva vida en rescat per tothom .
41010046	Arribaren a Jericó . Quan Jesús en sortí amb els deixebles i molta gent , el fill de Timeu , Bartimeu , cec i captaire , s’estava assegut a la vora del camí .
41010047	Va sentir dir que passava Jesús de Natzaret i començà a cridar : — Fill de David , Jesús , tingues pietat de mi !
41010048	Tothom el renyava perquè callés , però ell cridava encara més fort : — Fill de David , tingues pietat de mi !
41010049	Jesús s’aturà i digué : — Crideu-lo . Ells van cridar el cec dient-li : — Coratge ! Aixeca’t , que et crida .
41010050	Ell llançà el mantell , es posà dret d’una revolada i se’n va anar cap a Jesús .
41010051	Jesús li preguntà : — Què vols que faci per tu ? El cec respongué : — Rabuní , fes que hi vegi .
41010052	Jesús li digué : — Vés , la teva fe t’ha salvat . A l’instant hi veié i el seguia camí enllà .
41011001	Quan s’acostaven a Jerusalem , pel cantó de Betfagé i Betània , prop de la muntanya de les Oliveres , Jesús va enviar dos dels seus deixebles
41011002	amb aquest encàrrec : — Aneu al poble que teniu al davant , i així que hi entrareu , trobareu un pollí fermat , que ningú no ha muntat mai encara . Deslligueu-lo i porteu-lo .
41011003	I si algú us preguntava per què ho feu , responeu-li : “ El Senyor l’ha de menester , però de seguida us el tornarà . ”
41011004	Ells se n’anaren i trobaren un pollí fermat al costat d’una porta , fora al carrer , i el deslligaren .
41011005	Alguns dels qui eren allà els deien : — Què feu , que deslligueu el pollí ?
41011006	Ells respongueren tal com Jesús els havia dit , i els van deixar fer .
41011007	Llavors portaren a Jesús el pollí , li van posar al damunt els seus mantells , i ell hi va muntar .
41011008	Molts van estendre els mantells pel camí , i d’altres , ramatge que tallaven dels camps .
41011009	Els qui anaven davant i els qui seguien darrere cridaven : — Hosanna ! Beneït el qui ve en nom del Senyor !
41011010	Beneït el Regne que arriba , el Regne del nostre pare David ! Hosanna a dalt del cel !
41011011	Jesús va entrar a Jerusalem , al temple . Després de donar una mirada tot al voltant , com que ja era el vespre , va sortir amb els Dotze cap a Betània .
41011012	L’endemà , quan sortien de Betània , Jesús va tenir gana .
41011013	Veié de lluny una figuera que ja tenia fulla i va anar-hi per si hi trobava alguna cosa . Però , quan s’hi acostà , no va trobar-hi res més que fulles , perquè no era el temps de les figues .
41011014	Llavors digué a la figuera : — Que mai més ningú no mengi fruit de tu ! I els seus deixebles van sentir aquestes paraules .
41011015	Quan arribaren a Jerusalem , Jesús va entrar al recinte del temple i es posà a expulsar-ne els qui hi compraven i venien , va bolcar les taules dels canvistes i les parades dels venedors de coloms ,
41011016	i no permetia que ningú traginés res per dins el recinte del temple .
41011017	I els instruïa així : — ¿ No diu l’Escriptura : El meu temple serà anomenat “ casa d’oració per a tots els pobles ” ? Però vosaltres n’heu fet una cova de lladres !
41011018	Ho van sentir els grans sacerdots i els mestres de la Llei i buscaven com podrien fer-lo morir ; però li tenien por , perquè tota la gent estava admirada de la seva doctrina .
41011019	I quan es va fer fosc , Jesús i els seus deixebles van sortir de la ciutat .
41011020	Al matí , tot passant , van veure que la figuera s’havia assecat de soca-rel .
41011021	Pere , recordant les paraules de Jesús , li diu : — Mira , rabí : la figuera que vas maleir s’ha assecat .
41011022	Jesús els respon : — Tingueu fe en Déu .
41011023	Si algú diu a aquesta muntanya : “ Alça’t i tira’t al mar ” , sense dubtar-ne en el seu cor , sinó creient que es realitzarà allò que diu , en veritat us dic que li serà concedit .
41011024	Per això jo us dic : tot allò que demaneu en la pregària , creieu que ja ho teniu concedit , i ho rebreu .
41011025	I quan pregueu , si teniu res contra algú , perdoneu-ho , i així també el vostre Pare del cel us perdonarà les vostres faltes . (
41011027	Se’n tornaren a Jerusalem i , mentre Jesús caminava pel recinte del temple , l’anaren a trobar els grans sacerdots , els mestres de la Llei i els notables
41011028	i li preguntaren : — Amb quina autoritat fas tot això ? Qui te l’ha donada , aquesta autoritat ?
41011029	Jesús els replicà : — Us faré una altra pregunta . Contesteu-me-la i us diré amb quina autoritat faig tot això .
41011030	El baptisme de Joan , ¿ venia de Déu o dels homes ? Contesteu-me .
41011031	Ells discutien i es deien : — Si responem que venia de Déu , ens preguntarà : “ Doncs per què no el vau creure ? ”
41011032	Però tampoc no podem dir que venia dels homes ! Tenien por de la gent , perquè tothom estava convençut que Joan era realment un profeta .
41011033	Per això respongueren a Jesús : — No ho sabem . Llavors Jesús els diu : — Doncs jo tampoc no us dic amb quina autoritat faig tot això .
41012001	Jesús es posà a parlar-los en paràboles : — Un home va plantar una vinya , la va envoltar d’una tanca , hi va excavar un cup i va construir-hi una torre de guàrdia . Després la va arrendar a uns vinyaters i se’n va anar lluny .
41012002	Quan va ser el temps , envià un servent als vinyaters per rebre’n la part que li corresponia dels fruits de la vinya ;
41012003	però ells el van agafar , el van apallissar i el van despatxar amb les mans buides .
41012004	Novament els envià un altre servent ; a aquest li van obrir el cap i el van ultratjar .
41012005	Els en va enviar encara un altre , i a aquest el van matar ; i així feren amb molts altres : a uns els apallissaven , a d’altres els mataven .
41012006	Li quedava encara el seu fill estimat , i els l’envià en darrer lloc , tot dient-se : “ Al meu fill , el respectaran . ”
41012007	Però aquells vinyaters es digueren entre ells : “ Aquest és l’hereu : vinga , matem-lo i l’heretat serà nostra . ”
41012008	L’agafaren , el van matar i el van llençar fora de la vinya .
41012009	» Què farà , doncs , l’amo de la vinya ? Vindrà , farà morir aquells vinyaters i donarà la vinya a uns altres .
41012010	¿ No heu llegit allò que diu l’Escriptura : La pedra rebutjada pels constructors , ara és la pedra principal .
41012011	És el Senyor qui ho ha fet , i els nostres ulls se’n meravellen ?
41012012	Ells van comprendre que Jesús amb aquella paràbola es referia a ells , i volien agafar-lo , però van tenir por de la gent . Llavors el van deixar estar i se n’anaren .
41012013	Aleshores van enviar a Jesús alguns fariseus i alguns partidaris d’Herodes per sorprendre’l en alguna paraula comprometedora .
41012014	Hi van , doncs , i li diuen : — Mestre , sabem que dius la veritat , sense deixar-te influir per ningú , ja que no fas distinció de persones , sinó que ensenyes realment el camí de Déu . Digues : ¿ És permès o no de pagar tribut al Cèsar ? ¿ L’hem de pagar o no l’hem de pagar ?
41012015	Jesús es va adonar de la seva hipocresia i els respongué : — Per què em poseu a prova ? Porteu-me un denari i deixeu-me’l veure .
41012016	Ells l’hi portaren . Jesús els preguntà : — De qui són aquesta imatge i aquesta inscripció ? Ells li respongueren : — Del Cèsar .
41012017	Jesús els digué : — Doneu al Cèsar el que és del Cèsar , i a Déu el que és de Déu . I quedaren sorpresos de la seva resposta .
41012018	Després uns saduceus l’anaren a trobar . Els saduceus neguen que hi hagi resurrecció ; per això li van plantejar aquesta dificultat :
41012019	— Mestre , Moisès ens va prescriure que , si un home mor i deixa muller , però no ha tingut fills , el seu germà es casi amb la viuda per donar descendència al germà difunt .
41012020	Doncs bé , hi havia set germans . El primer es va casar , i va morir sense tenir descendència .
41012021	El segon es va casar amb la dona del difunt , i morí sense tenir-ne descendència . Igualment el tercer .
41012022	Cap dels set no va tenir descendència . Després de tots va morir també la dona .
41012023	Així , doncs , quan arribi la resurrecció i tots ells ressuscitin , de quin dels set serà muller , si tots set s’hi havien casat ?
41012024	Jesús els respongué : — Aneu equivocats precisament perquè no coneixeu les Escriptures ni el poder de Déu .
41012025	Quan tots ells ressuscitin d’entre els morts , ja no prendran muller ni marit , sinó que seran com els àngels del cel .
41012026	» I sobre el fet que els morts ressusciten , ¿ no heu llegit en el llibre de Moisès , en el passatge de la Bardissa , com Déu li va dir : Jo sóc el Déu d’Abraham , el Déu d’Isaac i el Déu de Jacob ?
41012027	Ell no és Déu de morts , sinó de vius . Aneu molt equivocats !
41012028	Llavors un dels mestres de la Llei , que havia sentit la discussió i havia trobat bona la resposta de Jesús , se li va acostar i li va fer aquesta pregunta : — Quin és el primer de tots els manaments ?
41012029	Jesús va respondre : — El primer és : Escolta , Israel : el Senyor és el nostre Déu , el Senyor és l’únic .
41012030	Estima el Senyor , el teu Déu , amb tot el cor , amb tota l’ànima , amb tot el pensament i amb totes les forces .
41012031	El segon és aquest : Estima els altres com a tu mateix . No hi ha cap manament més gran que aquests .
41012032	Llavors el mestre de la Llei li digué : — És veritat , mestre . Amb tota la raó dius que ell és l’únic i que no n’hi ha d’altre fora d’ell ,
41012033	i que estimar-lo amb tot el cor , amb tot l’enteniment i amb totes les forces i estimar els altres com a si mateix val més que tots els holocaustos i sacrificis .
41012034	Jesús , veient que havia parlat assenyadament , li digué : — No ets pas lluny del Regne de Déu . I ningú no s’atreví a fer-li cap més pregunta .
41012035	Jesús prengué la paraula i ensenyava en el temple dient : — Com poden dir els mestres de la Llei que el Messies ha de ser fill de David ?
41012036	David mateix , mogut per l’Esperit Sant , va dir : » El Senyor digué al meu Senyor : Seu a la meva dreta , mentre poso els enemics sota els teus peus .
41012037	» Per tant , si David mateix l’anomena Senyor , com pot ser fill seu ? La gran gentada que hi havia l’escoltava de bon grat .
41012038	Jesús , instruint la gent , deia : — Aneu amb compte amb els mestres de la Llei . Els agrada de passejar-se amb llargues vestidures , que la gent els saludi a les places
41012039	i que els facin ocupar els seients d’honor a les sinagogues i els primers llocs en els banquets .
41012040	Devoren els béns de les viudes i fan veure que preguen llargament . Per això aquests seran judicats amb més rigor .
41012041	Jesús es va asseure davant la sala del tresor i mirava com la gent hi tirava diners . Molts rics hi tiraven molt .
41012042	Llavors va arribar una viuda pobra que hi tirà dues petites monedes de coure .
41012043	Jesús va cridar els seus deixebles i els digué : — En veritat us dic que aquesta viuda pobra ha tirat al tresor més que tots els altres .
41012044	Tots han donat el que els sobrava ; ella , en canvi , ha donat el que necessitava , tot el que posseïa , tot el que tenia per a viure .
41013001	Quan Jesús sortia del temple , un dels seus deixebles li diu : — Mestre , mira quines pedres i quines construccions !
41013002	Jesús li respon : — Veus aquestes grans construccions ? Aquí no quedarà pedra sobre pedra : tot serà destruït .
41013003	Després , mentre estava assegut a la muntanya de les Oliveres , enfront del temple , Pere , Jaume , Joan i Andreu li preguntaren a part :
41013004	— Digues-nos quan passarà això i quin serà el senyal que tot això està a punt de complir-se .
41013005	Aleshores Jesús els va dir : — Estigueu alerta , que ningú no us enganyi .
41013006	En vindran molts que es valdran del meu nom i diran : “ Sóc jo ” , i enganyaran molta gent .
41013007	Quan sentireu parlar de guerres i de rumors de guerres , no us alarmeu : cal que això succeeixi , però encara no serà la fi .
41013008	Un poble s’alçarà contra un altre poble , i un regne contra un altre regne ; hi haurà terratrèmols pertot arreu , hi haurà fam . Així començaran els dolors d’infantament .
41013009	» Vosaltres mateixos estigueu alerta . Per causa meva us portaran als tribunals i us assotaran a les sinagogues , i compareixereu davant els governadors i els reis perquè doneu testimoni davant d’ells :
41013010	cal que , abans de la fi , la bona nova de l’evangeli sigui anunciada a tots els pobles .
41013011	I quan se us emportin per posar-vos a les seves mans no us preocupeu del que haureu de dir : en aquell moment digueu allò que us sigui inspirat , perquè no sereu vosaltres qui parlareu , sinó l’Esperit Sant .
41013012	Un germà portarà a la mort el seu germà , i un pare el seu fill ; els fills es rebellaran contra els pares i els mataran .
41013013	Tothom us odiarà per causa del meu nom . Però el qui es mantindrà ferm fins a la fi se salvarà .
41013014	» Quan veureu “ l’abominació devastadora ” installada on no hauria d’estar — qui ho llegeixi , que ho comprengui ! — , llavors els qui es trobin a Judea , que fugin a les muntanyes ;
41013015	el qui sigui al terrat , que no baixi ni entri a casa seva per endur-se’n res ,
41013016	i el qui sigui al camp , que no torni enrere a recollir el mantell .
41013017	Ai de les qui esperin un fill o el criïn aquells dies !
41013018	Pregueu que això no passi a l’hivern .
41013019	Perquè aquells dies seran d’una gran tribulació , com no n’hi ha haguda cap des que Déu va crear el món fins ara ni tornarà a haver-n’hi cap més .
41013020	I si el Senyor no hagués decidit d’escurçar aquells dies , no se salvaria ningú ; però , per amor als elegits , aquells que ell va escollir , els escurçarà .
41013021	» En aquell moment , si algú us deia : “ El Messies és aquí ” o “ És allà ” , no us ho cregueu .
41013022	Perquè sorgiran falsos messies i falsos profetes , que faran senyals i prodigis per esgarriar , si fos possible , els elegits .
41013023	Estigueu alerta : jo us ho he dit tot per endavant .
41013024	» Però aquells dies , després de la tribulació , el sol s’enfosquirà i la lluna ja no farà claror ;
41013025	les estrelles aniran caient del cel i els estols celestials trontollaran .
41013026	» Aleshores veuran el Fill de l’home venint entre núvols amb gran poder i majestat .
41013027	I llavors ell enviarà els àngels a reunir els seus elegits des dels quatre vents , de l’extrem de la terra a l’extrem del cel .
41013028	» Mireu la figuera i apreneu-ne la lliçó : quan les seves branques es tornen tendres i comença a treure fulla , coneixeu que l’estiu és a prop ;
41013029	igualment , quan veureu que succeeix tot això , sapigueu que ell és a prop , que ja és a les portes .
41013030	En veritat us dic que no passarà aquesta generació sense que tot això hagi succeït .
41013031	El cel i la terra passaran , però les meves paraules no passaran .
41013032	» D’aquell dia i d’aquella hora , ningú no en sap res , ni els àngels del cel ni el Fill , sinó tan sols el Pare .
41013033	» Estigueu alerta , vetlleu , perquè no sabeu quan serà el moment .
41013034	Passa com amb un home que se’n va a terres llunyanes . Deixa casa seva , després de donar facultats als seus servents i confiar a cada un la seva tasca ; i al porter li mana que vetlli .
41013035	Vetlleu , doncs , perquè no sabeu quan vindrà l’amo de la casa : al vespre , a mitjanit , al cant del gall o a la matinada ;
41013036	no fos cas que arribés sobtadament i us trobés dormint .
41013037	El que us dic a vosaltres , ho dic a tothom : Vetlleu !
41014001	Faltaven dos dies per a la festa de Pasqua i dels Àzims . Els grans sacerdots i els mestres de la Llei buscaven la manera d’apoderar-se de Jesús amb engany i matar-lo .
41014002	Deien : — No ho fem durant la festa , no fos cas que hi hagués un avalot del poble .
41014003	Jesús es trobava a Betània , a casa de Simó el Leprós . Mentre era a taula , vingué una dona que duia una ampolleta d’alabastre plena d’un perfum de nard autèntic i molt costós . La dona trencà l’ampolleta i buidà el perfum sobre el cap de Jesús .
41014004	Alguns comentaven indignats : — De què serveix llençar així aquest perfum ?
41014005	S’hauria pogut vendre per més de tres-cents denaris i donar els diners als pobres . I la censuraven .
41014006	Però Jesús digué : — Deixeu-la ! Per què la molesteu ? Ha fet amb mi una bona acció .
41014007	De pobres , en tindreu sempre amb vosaltres , i els podreu fer el bé sempre que voldreu ; en canvi , a mi , no sempre em tindreu .
41014008	Aquesta dona ha fet el que podia fer : s’ha anticipat a ungir el meu cos preparant-lo per a la sepultura .
41014009	En veritat us dic que , quan l’evangeli serà anunciat per tot el món , també recordaran aquesta dona i explicaran això que ha fet .
41014010	Judes Iscariot , un dels Dotze , se n’anà a trobar els grans sacerdots per entregar-los Jesús .
41014011	Ells , en sentir-ho , se’n van alegrar molt i prometeren que li donarien diners . I Judes buscava la manera d’entregar-lo en el moment oportú .
41014012	El primer dia dels Àzims , quan se sacrificava l’anyell pasqual , els deixebles van dir a Jesús : — On vols que anem a fer els preparatius perquè puguis menjar el sopar pasqual ?
41014013	Ell envià dos dels seus deixebles amb aquest encàrrec : — Aneu a la ciutat i vindrà a trobar-vos un home que duu una gerra d’aigua . Seguiu-lo ,
41014014	i allà on entri digueu al cap de casa : “ El Mestre diu : On tens la sala on haig de menjar el sopar pasqual amb els meus deixebles ? ”
41014015	Ell us ensenyarà dalt la casa una sala gran , parada amb estores i coixins . Prepareu-nos allí el sopar .
41014016	Els deixebles se n’anaren . Van arribar a la ciutat , ho trobaren tot tal com Jesús els havia dit i prepararen el sopar pasqual .
41014017	Arribat el capvespre , Jesús vingué amb els Dotze .
41014018	I mentre eren a taula , tot sopant , Jesús digué : — En veritat us ho dic : un de vosaltres em trairà , un que menja amb mi .
41014019	Ells es van posar tristos i li anaven preguntant , l’un rere l’altre : — ¿ No sóc pas jo ?
41014020	Jesús els respongué : — Un dels Dotze , un que suca amb mi al mateix plat .
41014021	El Fill de l’home se’n va , tal com l’Escriptura ha dit d’ell , però ai de l’home que el traeix ! A aquest home , més li valdria no haver nascut .
41014022	Mentre sopaven , Jesús prengué el pa , digué la benedicció , el partí i els el donà . I digué : — Preneu : això és el meu cos .
41014023	Després prengué una copa , digué l’acció de gràcies , els la donà i en begueren tots .
41014024	Els digué : — Això és la meva sang , la sang de l’aliança , vessada per tothom .
41014025	En veritat us dic que ja no beuré més del fruit de la vinya fins al dia que begui vi nou en el Regne de Déu .
41014026	I després de cantar els salms , van sortir cap a la muntanya de les Oliveres .
41014027	Llavors Jesús els digué : — Tots fallareu , perquè diu l’Escriptura : Colpiré el pastor , i les ovelles es dispersaran .
41014028	Però després de la meva resurrecció aniré davant vostre a Galilea .
41014029	Pere li va dir : — Ni que tots fallin , jo no .
41014030	Jesús li digué : — En veritat t’ho dic : avui , aquesta mateixa nit , abans del segon cant del gall , m’hauràs negat tres vegades .
41014031	Però ell afirmava amb més insistència : — Ni que em calgui morir amb tu , no et negaré . I tots els altres deien el mateix .
41014032	Van arribar en un terreny anomenat Getsemaní , i Jesús digué als seus deixebles : — Seieu aquí mentre jo prego .
41014033	Va prendre amb ell Pere , Jaume i Joan , i començà a sentir esglai i angoixa ,
41014034	i els digué : — Sento a l’ànima una tristor de mort . Quedeu-vos aquí i vetlleu .
41014035	S’avançà un tros enllà , es deixà caure a terra i pregava que , si era possible , s’allunyés d’ell aquella hora .
41014036	Deia : — Abbà , Pare , tot t’és possible ; aparta de mi aquesta copa . Però que no es faci el que jo vull , sinó el que tu vols .
41014037	Després va cap a ells i els troba dormint . Diu a Pere : — Simó , dorms ? ¿ No has estat capaç de vetllar una hora ?
41014038	Vetlleu i pregueu , per no caure en la temptació . L’esperit de l’home és prompte , però la seva carn és feble .
41014039	Se n’anà una altra vegada i va pregar dient les mateixes paraules .
41014040	Després tornà i els trobà dormint : és que els ulls els pesaven . Ells no sabien què dir-li .
41014041	Va cap a ells per tercera vegada i els diu : — Dormiu ara i reposeu ! Tot s’ha acabat . Ha arribat l’hora : el Fill de l’home és entregat a les mans dels pecadors .
41014042	Aixequeu-vos , anem ! El qui em traeix ja és aquí .
41014043	Immediatament , quan encara Jesús parlava , es presenta Judes , un dels Dotze . L’acompanyava un grup de gent amb espases i garrots , que venia de part dels grans sacerdots , dels mestres de la Llei i dels notables .
41014044	El qui el traïa els havia donat aquesta contrasenya : — És el qui jo besaré : deteniu-lo i emporteu-vos-el ben custodiat .
41014045	A l’instant se li va acostar i li digué : — Rabí ! I el besà .
41014046	Ells s’abraonaren sobre Jesús i el detingueren .
41014047	Però un dels presents desembeinà l’espasa i , d’un cop , tallà l’orella al criat del gran sacerdot .
41014048	Jesús els digué : — Heu sortit a agafar-me amb espases i garrots , com si fos un bandoler .
41014049	Cada dia era amb vosaltres al temple ensenyant i no em vau detenir . Però és que s’han de complir les Escriptures .
41014050	Llavors tots l’abandonaren i fugiren .
41014051	El seguia un jove , cobert només amb un llençol , i el van agafar .
41014052	Però ell es va desfer del llençol i va fugir tot nu .
41014053	Llavors es van endur Jesús a casa del gran sacerdot i s’hi reuniren tots els grans sacerdots , els notables i els mestres de la Llei .
41014054	Pere el va seguir de lluny fins a dintre el pati del palau del gran sacerdot i s’estava assegut amb els guardes , escalfant-se vora el foc .
41014055	Els grans sacerdots i tot el Sanedrí buscaven una declaració contra Jesús per fer-lo morir , però no en trobaven cap ,
41014056	perquè molts declaraven en fals contra ell , però les seves declaracions no concordaven .
41014057	Alguns s’aixecaren a presentar contra ell aquesta falsa acusació :
41014058	— Nosaltres vam sentir que deia : “ Jo destruiré aquest santuari , fet per mans d’home , i en tres dies en construiré un altre , no fet per mans d’home . ”
41014059	Però ni així no concordava la seva declaració .
41014060	Llavors el gran sacerdot es posà dret , va anar cap al mig i preguntà a Jesús : — ¿ No contestes res ? Què en dius , de les acusacions que aquests et fan ?
41014061	Però ell callava i no va respondre res . Novament , el gran sacerdot l’interrogà i li digué : — ¿ Tu ets el Messies , el fill del Beneït ?
41014062	Jesús respongué : — Sí , sóc jo ; i veureu el Fill de l’home assegut a la dreta del Totpoderós i venint amb els núvols del cel .
41014063	Aleshores el gran sacerdot s’esquinçà els vestits tot exclamant : — Per què necessitem més testimonis ?
41014064	Vosaltres mateixos acabeu de sentir la blasfèmia . Què us en sembla ? Tots van sentenciar que mereixia pena de mort .
41014065	Llavors alguns van començar a escopir-li , a tapar-li la cara , a donar-li cops de puny i a dir-li : — Fes de profeta ! I els guardes li pegaven bufetades .
41014066	Mentrestant , Pere era a baix , al pati . Arriba una de les criades del gran sacerdot
41014067	i , en veure’l allà escalfant-se , se’l queda mirant i li diu : — Tu també hi anaves , amb el Natzarè , amb Jesús .
41014068	Pere ho negà : — No sé ni entenc de què parles . Llavors va sortir fora , al vestíbul , i un gall va cantar .
41014069	La criada el va veure i començà a dir una altra vegada als qui eren allí : — Aquest és un d’ells .
41014070	Pere tornà a negar-ho . Poc després els qui eren allà li tornaren a dir : — És veritat que ets un d’ells : si fins i tot ets galileu !
41014071	Però ell es posà a maleir i a jurar dient : — Jo no conec aquest home de qui parleu !
41014072	A l’instant va cantar el gall per segona vegada . Pere es va recordar d’allò que Jesús li havia dit : « Abans del segon cant del gall , m’hauràs negat tres vegades . » I va esclatar en plors .
41015001	Tot seguit , en despuntar el dia , els grans sacerdots , amb els notables i els mestres de la Llei i tot el Sanedrí , van prendre un acord . I després de lligar Jesús , se’l van endur i l’entregaren a Pilat .
41015002	Pilat el va interrogar : — ¿ Tu ets el rei dels jueus ? Ell li respongué : — Tu ho dius .
41015003	Els grans sacerdots li feien moltes acusacions .
41015004	Llavors Pilat l’interrogà altra vegada : — ¿ No contestes res ? Mira quantes acusacions et fan !
41015005	Però Jesús ja no va respondre res més , i Pilat n’estava sorprès .
41015006	Cada any , per la festa de Pasqua , Pilat els deixava lliure el pres que ells demanaven .
41015007	Hi havia un tal Barrabàs , empresonat amb els sediciosos que havien comès un assassinat durant els disturbis .
41015008	La gent , doncs , va pujar i demanaven a Pilat allò que els solia concedir .
41015009	Pilat els digué : — ¿ Voleu que us deixi lliure el rei dels jueus ?
41015010	Deia això perquè s’adonava que els grans sacerdots li havien entregat Jesús per enveja .
41015011	Però els grans sacerdots van incitar la gent perquè demanessin la llibertat de Barrabàs .
41015012	Pilat els replicà : — Què voleu que en faci , doncs , del qui anomeneu el rei dels jueus ?
41015013	Ells tornaren a cridar : — Crucifica’l !
41015014	Pilat els deia : — Però quin mal ha fet ? Ells cridaren encara més fort : — Crucifica’l !
41015015	Pilat , volent acontentar la gent , els deixà lliure Barrabàs i va entregar Jesús , després de fer-lo assotar , perquè fos crucificat .
41015016	Els soldats se’l van endur a l’interior del palau , és a dir , al pretori , i convocaren tota la cohort .
41015017	Llavors el vestiren de porpra , li cenyiren al cap una corona d’espines que havien trenat
41015018	i l’anaven saludant : — Salve , rei dels jueus !
41015019	Li pegaven al cap amb una canya , li escopien i doblegant el genoll li feien reverència .
41015020	Acabada la burla , li tragueren la porpra , li posaren els seus vestits i se l’endugueren fora per crucificar-lo .
41015021	I van obligar a portar la creu de Jesús un que passava , un tal Simó de Cirene , el pare d’Alexandre i de Rufus , que venia del camp .
41015022	Dugueren Jesús a un indret anomenat Gòlgota — que vol dir « lloc de la Calavera » .
41015023	Li oferien vi adobat amb mirra , però no en prengué .
41015024	Llavors el van crucificar i es repartiren els seus vestits jugant-se’ls als daus , a veure què treia cadascú .
41015025	Eren les nou del matí quan el crucificaren .
41015026	El rètol on constava la causa de la seva condemna deia això : « El rei dels jueus . »
41015027	Juntament amb ell van crucificar dos bandolers , l’un a la seva dreta i l’altre a la seva esquerra . (
41015029	Els qui passaven per allí l’injuriaven movent el cap amb aires de mofa i dient : — Va , tu que havies de destruir el santuari i reconstruir-lo en tres dies ,
41015030	salva’t a tu mateix i baixa de la creu !
41015031	Igualment se’n burlaven els grans sacerdots entre ells i amb els mestres de la Llei , tot dient : — Ell que va salvar-ne d’altres , a si mateix no es pot salvar .
41015032	El Messies , el rei d’Israel ! Que baixi ara de la creu perquè ho vegem i creguem ! També l’insultaven els qui estaven crucificats amb ell .
41015033	Arribat el migdia , es va estendre per tota la terra una foscor que va durar fins a les tres de la tarda .
41015034	I a les tres de la tarda , Jesús va cridar amb tota la força : — Eloí , Eloí , ¿ lemà sabactani ? — que traduït vol dir : « Déu meu , Déu meu , per què m’has abandonat ? »
41015035	En sentir-ho , alguns dels presents deien : — Mireu com crida Elies .
41015036	Llavors un corregué , xopà de vinagre una esponja , la clavà en una canya i la hi donava perquè begués , dient : — Deixeu , a veure si ve Elies i el baixa de la creu .
41015037	Però Jesús llançà un gran crit i va expirar .
41015038	Llavors la cortina del santuari s’esquinçà en dos trossos de dalt a baix .
41015039	El centurió , que estava enfront d’ell , quan veié la manera com havia expirat , digué : — És veritat : aquest home era Fill de Déu .
41015040	També hi havia unes dones que s’ho miraven de lluny estant ; entre elles , Maria Magdalena , Maria , mare de Jaume el Menor i de Josep , i Salomé .
41015041	Aquestes dones seguien Jesús quan era a Galilea i li prestaven ajut . N’hi havia també moltes d’altres que havien pujat amb ell a Jerusalem .
41015042	Arribat ja el capvespre , com que era el dia de preparació , el dia abans del repòs del dissabte ,
41015043	Josep d’Arimatea , membre distingit del Sanedrí , que esperava també l’arribada del Regne de Déu , va gosar entrar a veure Pilat per demanar-li el cos de Jesús .
41015044	Pilat es va estranyar que ja fos mort i féu cridar el centurió per preguntar-li si això era cert .
41015045	Informat pel centurió , va permetre a Josep que s’endugués el cadàver .
41015046	Josep va comprar un llençol , va baixar Jesús de la creu , l’embolcallà amb el llençol i el va dipositar en un sepulcre que havia estat tallat a la roca . Després va fer rodolar una pedra davant l’entrada del sepulcre .
41015047	Maria Magdalena i Maria , mare de Josep , miraven on el posaven .
41016001	Passat el repòs del dissabte , Maria Magdalena , Maria , mare de Jaume , i Salomé van comprar olis aromàtics per anar a ungir el cos de Jesús .
41016002	El primer dia de la setmana — el diumenge — , molt de matí , arribaren al sepulcre a la sortida del sol .
41016003	Es deien entre elles : — ¿ Qui ens farà rodolar la pedra de l’entrada del sepulcre ?
41016004	Llavors van alçar els ulls i s’adonaren que la pedra ja havia estat apartada ; era una pedra realment molt grossa .
41016005	Van entrar al sepulcre i veieren assegut a la dreta un jove que portava un vestit blanc , i es van espantar .
41016006	Ell els diu : — No us espanteu . Vosaltres busqueu Jesús de Natzaret , el crucificat : ha ressuscitat , no és aquí . Mireu el lloc on l’havien posat .
41016007	Però ara aneu a dir als seus deixebles i a Pere : “ Ell va davant vostre a Galilea ; allà el veureu , tal com us va dir . ”
41016008	Elles sortiren del sepulcre i van fugir , plenes d’esglai i tremoloses . I no digueren res a ningú , perquè tenien por .
41016009	Després que Jesús hagué ressuscitat el primer dia de la setmana — el diumenge — de bon matí , es va aparèixer primerament a Maria Magdalena , de qui havia tret set dimonis .
41016010	Ella anà a anunciar-ho als qui havien conviscut amb Jesús i que ara estaven afligits i ploraven .
41016011	Però aquests , quan van sentir que Jesús vivia i que ella l’havia vist , no la van creure .
41016012	Després d’això , es va manifestar amb un aspecte diferent a dos d’ells que feien camí fora ciutat .
41016013	Aquests , llavors , se’n tornaren a anunciar-ho als altres , però tampoc no els van creure .
41016014	Finalment , mentre eren a taula , Jesús es va aparèixer als Onze i els reprotxà la seva manca de fe i la seva duresa de cor , ja que no havien cregut els qui l’havien vist ressuscitat .
41016015	Els digué : — Aneu per tot el món i anuncieu la bona nova de l’evangeli a tota la creació .
41016016	Els qui creuran i seran batejats se salvaran , però els qui no creuran es condemnaran .
41016017	Els senyals que acompanyaran els qui hauran cregut seran aquests : en nom meu trauran dimonis , parlaran llenguatges que no coneixien ,
41016018	agafaran serps amb les mans i , si beuen alguna metzina , no els farà cap mal ; imposaran les mans als malalts , i es posaran bons .
41016019	Jesús , el Senyor , després de parlar-los , fou endut al cel i s’assegué a la dreta de Déu .
41016020	Ells se n’anaren a predicar pertot arreu . El Senyor hi cooperava , i confirmava la predicació de la paraula amb els senyals prodigiosos que l’acompanyaven .
42001001	Són molts els qui han emprès la tasca d’escriure un relat dels fets que s’han acomplert entre nosaltres ,
42001002	valent-se del que ens han transmès els qui des del principi en foren testimonis oculars i després esdevingueren servidors de la Paraula .
42001003	També jo , havent-me informat minuciosament de tot des dels orígens , he decidit d’escriure-t’ho , illustre Teòfil , en una narració ordenada ,
42001004	perquè constatis la solidesa dels ensenyaments que has rebut .
42001005	En temps d’Herodes , rei de Judea , hi havia un sacerdot del torn d’Abià que es deia Zacaries . La seva muller , descendent d’Aaron , es deia Elisabet .
42001006	Tots dos eren justos davant de Déu i irreprensibles en el compliment de tots els manaments i les observances del Senyor .
42001007	Però no tenien fills , perquè Elisabet era estèril i tots dos eren ja d’edat avançada .
42001008	Un dia , mentre Zacaries era al temple oficiant davant de Déu amb els del seu torn ,
42001009	segons el ritual dels sacerdots , li tocà per sorteig d’entrar al santuari del Senyor a oferir l’encens .
42001010	A l’hora de l’ofrena , tota l’assemblea del poble s’estava a fora pregant .
42001011	Llavors se li va aparèixer un àngel del Senyor , a la dreta de l’altar de l’encens .
42001012	Zacaries , en veure’l , es va torbar i la por s’apoderà d’ell .
42001013	Però l’àngel li digué : — No tinguis por , Zacaries : la teva súplica ha estat escoltada . Elisabet , la teva muller , et donarà un fill , i li posaràs el nom de Joan .
42001014	En tindràs una gran joia , i molts s’alegraran del seu naixement .
42001015	Serà gran als ulls del Senyor ; no beurà vi ni altres begudes alcohòliques i quedarà ple de l’Esperit Sant ja des de les entranyes de la mare .
42001016	Farà que molts israelites tornin cap al Senyor , el seu Déu .
42001017	Anirà al davant del Senyor amb l’esperit i el poder d’Elies : farà que els pares es reconciliïn de cor amb els fills i portarà els rebels a la saviesa dels justos . Així prepararà per al Senyor un poble ben disposat .
42001018	Zacaries preguntà a l’àngel : — Com puc saber que serà així ? Jo ja sóc vell i la meva dona també és d’edat avançada .
42001019	L’àngel li va respondre : — Jo sóc Gabriel i m’estic a la presència de Déu . És ell qui m’ha enviat a parlar-te i a anunciar-te aquestes bones noves .
42001020	I ara quedaràs mut , no podràs parlar fins al dia que passi tot això : tu no has cregut les meves paraules , però al seu temps es compliran .
42001021	Mentrestant , el poble esperava Zacaries , estranyat que s’estigués tanta estona dins el santuari .
42001022	Quan finalment va sortir , no podia parlar-los , i comprengueren que mentre era al santuari havia tingut una visió . Se’ls adreçava només amb senyes , perquè continuava estant mut .
42001023	Quan es van acabar els dies del seu servei sacerdotal , Zacaries se’n tornà a casa seva .
42001024	Al cap de poc temps , la seva muller Elisabet va quedar embarassada . Durant cinc mesos ella es mantingué apartada i es deia :
42001025	« Com ha obrat amb mi el Senyor ! Ha volgut treure’m la vergonya que passava . »
42001026	El sisè mes , Déu envià l’àngel Gabriel en un poble de Galilea anomenat Natzaret ,
42001027	a una noia verge , compromesa en matrimoni amb un home de la casa de David que es deia Josep . El nom de la noia era Maria .
42001028	L’àngel entrà a trobar-la i li digué : — Déu te guard , plena de la gràcia del Senyor ! Ell és amb tu .
42001029	Ella es va torbar en sentir aquestes paraules i pensava per què la saludava així .
42001030	L’àngel li digué : — No tinguis por , Maria . Has trobat gràcia davant de Déu .
42001031	Concebràs i tindràs un fill , i li posaràs el nom de Jesús .
42001032	Serà gran i l’anomenaran Fill de l’Altíssim . El Senyor Déu li donarà el tron de David , el seu pare .
42001033	Regnarà per sempre sobre el poble de Jacob , i el seu regnat no tindrà fi .
42001034	Maria preguntà a l’àngel : — Com podrà ser això , si jo sóc verge ?
42001035	L’àngel li respongué : — L’Esperit Sant vindrà sobre teu i el poder de l’Altíssim et cobrirà amb la seva ombra ; per això el fruit que naixerà serà sant i l’anomenaran Fill de Déu .
42001036	També Elisabet , la teva parenta , ha concebut un fill a les seves velleses ; ella , que era tinguda per estèril , ja es troba al sisè mes ,
42001037	perquè per a Déu no hi ha res impossible .
42001038	Maria va dir : — Sóc la serventa del Senyor : que es compleixi en mi la teva paraula . I l’àngel es va retirar .
42001039	Per aquells dies , Maria se n’anà de pressa a la Muntanya , en un poble de Judà ,
42001040	va entrar a casa de Zacaries i saludà Elisabet .
42001041	Tan bon punt Elisabet va sentir la salutació de Maria , l’infant va saltar dins les seves entranyes , i Elisabet quedà plena de l’Esperit Sant .
42001042	Llavors va exclamar amb totes les forces : — Ets beneïda entre totes les dones i és beneït el fruit de les teves entranyes !
42001043	Qui sóc jo perquè la mare del meu Senyor em vingui a visitar ?
42001044	Tan bon punt he sentit la teva salutació , l’infant ha saltat de goig dins les meves entranyes .
42001045	Feliç tu que has cregut : allò que el Senyor t’ha anunciat es complirà .
42001046	Maria digué : — La meva ànima magnifica el Senyor ,
42001047	el meu esperit celebra Déu que em salva ,
42001048	perquè ha mirat la petitesa de la seva serventa ; des d’ara totes les generacions em diran benaurada ,
42001049	perquè el Totpoderós obra en mi meravelles ; el seu nom és sant ,
42001050	i l’amor que té als qui creuen en ell s’estén de generació en generació .
42001051	» Les obres del seu braç són potents : dispersa els homes de cor altiu ,
42001052	derroca els poderosos del soli i exalta els humils ;
42001053	omple de béns els pobres , i els rics se’n tornen sense res .
42001054	» Ha protegit Israel , el seu servent , com havia promès als nostres pares ; s’ha recordat del seu amor a Abraham i a la seva descendència per sempre .
42001055	
42001056	Maria es va quedar uns tres mesos amb ella , i després se’n tornà a casa seva .
42001057	Quan se li va complir el temps , Elisabet infantà un fill .
42001058	Els veïns i els parents sentiren a dir que el Senyor li havia mostrat el seu amor , i tots la felicitaven .
42001059	Al cap de vuit dies es reuniren per circumcidar l’infant i volien que es digués Zacaries , com el seu pare .
42001060	Però la seva mare s’hi va oposar dient : — No ! S’ha de dir Joan !
42001061	Ells li replicaren : — Però si no hi ha ningú de la família que porti aquest nom !
42001062	Llavors feren senyes al pare i li preguntaven com volia que es digués .
42001063	Ell va demanar unes tauletes i va escriure-hi : « El seu nom és Joan . » Tots van quedar meravellats .
42001064	A l’instant se li destravà la llengua i començà a parlar beneint Déu .
42001065	Un gran respecte s’apoderà de tots els veïns . La gent parlava d’aquestes coses per tota la muntanya de Judea ,
42001066	i tothom qui ho sentia ho guardava en el seu cor i es preguntava : « Què serà aquest infant ? » Realment , la mà del Senyor era amb ell .
42001067	Zacaries , el pare de Joan , quedà ple de l’Esperit Sant i es posà a profetitzar dient :
42001068	— Beneït sigui el Senyor , Déu d’Israel : ha visitat el seu poble i l’ha redimit ;
42001069	— fa que s’aixequi un salvador poderós a la casa de David , el seu servent ,
42001070	com havia anunciat de temps antic per boca dels seus sants profetes :
42001071	ell ens salva de tots els enemics , de les mans dels qui ens volen mal .
42001072	Ha mostrat així el seu amor als nostres pares , s’ha recordat de l’aliança santa
42001073	que jurà al nostre pare Abraham , prometent de concedir-nos que ,
42001074	sense por , lliures dels enemics , li donem culte ,
42001075	amb santedat i justícia , tota la vida .
42001076	» I a tu , infant , et diran profeta de l’Altíssim , perquè aniràs al davant del Senyor a preparar els seus camins ;
42001077	faràs saber al poble que li ve la salvació , que li són perdonats els seus pecats .
42001078	Per l’amor entranyable del nostre Déu , ens visitarà el sol naixent que ve del cel ,
42001079	— per illuminar els qui viuen a la fosca , a les ombres de la mort , i guiar els nostres passos per camins de pau .
42001080	L’infant creixia i s’enfortia en l’Esperit , i va viure al desert fins al dia que es manifestà a Israel .
42002001	Per aquells dies sortí un edicte de Cèsar August ordenant que es fes el cens de tot l’imperi .
42002002	Aquest cens va ser anterior al que es féu quan Quirini era governador de Síria .
42002003	Tothom anava a inscriure’s , cadascú a la seva població .
42002004	També Josep va pujar de Galilea , del poble de Natzaret , a Judea , al poble de David , que es diu Betlem , perquè era de la casa i la família de David .
42002005	Josep havia d’inscriure’s juntament amb Maria , que estava compromesa amb ell en matrimoni . Maria esperava un fill .
42002006	Mentre eren allà , se li van complir els dies
42002007	i va infantar el seu fill primogènit ; el va faixar amb bolquers i el posà en una menjadora , perquè no hi havia lloc per a ells a la sala de l’hostal .
42002008	A la mateixa contrada hi havia uns pastors que vivien al ras i de nit es rellevaven per guardar el seu ramat .
42002009	Un àngel del Senyor se’ls presentà i la glòria del Senyor els envoltà de llum . Ells es van espantar molt .
42002010	Però l’àngel els digué : — No tingueu por . Us anuncio una bona nova que portarà a tot el poble una gran alegria :
42002011	avui , a la ciutat de David , us ha nascut un salvador , que és el Messies , el Senyor .
42002012	Això us servirà de senyal : trobareu un infant faixat amb bolquers i posat en una menjadora .
42002013	I de sobte s’uní a l’àngel un estol dels exèrcits celestials que lloava Déu cantant :
42002014	— Glòria a Déu a dalt del cel , i a la terra pau als homes que ell estima .
42002015	Quan els àngels els deixaren i se’n tornaren cap al cel , els pastors es deien entre ells : — Anem a Betlem a veure això que ha passat i que el Senyor ens ha fet saber .
42002016	Hi anaren , doncs , de pressa i trobaren Maria i Josep , amb el nen posat a la menjadora .
42002017	En veure-ho , van contar el que els havien anunciat d’aquell infant .
42002018	Tothom qui ho sentia quedava meravellat del que explicaven els pastors .
42002019	Maria guardava tot això en el seu cor i ho meditava .
42002020	Després els pastors se’n tornaren , glorificant Déu i lloant-lo pel que havien vist i sentit : tot ho van trobar tal com els ho havien anunciat .
42002021	Quan van complir-se els vuit dies i hagueren de circumcidar l’infant , li van posar el nom de Jesús ; era el nom que havia indicat l’àngel abans que el concebés la seva mare .
42002022	Quan van complir-se els dies que manava la Llei de Moisès referent a la purificació , portaren Jesús a Jerusalem per presentar-lo al Senyor .
42002023	Així ho prescriu la Llei del Senyor : Tot primogènit mascle serà consagrat al Senyor .
42002024	Havien d’oferir en sacrifici , tal com diu la Llei del Senyor , un parell de tórtores o dos colomins .
42002025	Hi havia llavors a Jerusalem un home que es deia Simeó . Era un home just i pietós , que esperava que Israel seria consolat i tenia el do de l’Esperit Sant .
42002026	En una revelació , l’Esperit Sant li havia fet saber que no veuria la mort sense haver vist el Messies del Senyor .
42002027	Va anar , doncs , al temple , guiat per l’Esperit , i quan els pares entraven amb l’infant Jesús per complir amb ell el que era costum segons la Llei ,
42002028	el prengué en braços i beneí Déu dient :
42002029	— Ara , Senyor , deixa que el teu servent se’n vagi en pau , com li havies promès .
42002030	Els meus ulls han vist el Salvador ,
42002031	que preparaves per presentar-lo a tots els pobles :
42002032	llum que es reveli a les nacions , glòria d’Israel , el teu poble .
42002033	El seu pare i la seva mare estaven meravellats del que es deia d’ell .
42002034	Simeó va beneir-los i digué a Maria , la seva mare : — Aquest infant serà motiu que molts caiguin i molts s’aixequin a Israel ; serà una senyera que trobarà contradicció ,
42002035	i a tu mateixa una espasa et traspassarà l’ànima . Així es revelaran els pensaments amagats al cor de molts .
42002036	Hi havia també una profetessa , Anna , filla de Fanuel , de la tribu d’Aser . Era d’edat molt avançada : després de casada , havia viscut set anys amb el seu marit ,
42002037	però havia quedat viuda , i ara ja tenia vuitanta-quatre anys . Mai no es movia del temple i donava culte a Déu nit i dia amb dejunis i pregàries .
42002038	Ella , doncs , es va presentar en aquell mateix moment i donava gràcies a Déu i parlava de l’infant a tots els qui esperaven que Jerusalem seria alliberada .
42002039	Quan hagueren complert tot el que manava la Llei del Senyor , se’n tornaren a Galilea , al seu poble de Natzaret .
42002040	L’infant creixia i s’enfortia , ple de saviesa ; i Déu li havia donat el seu favor .
42002041	Els pares de Jesús anaven cada any a Jerusalem amb motiu de la festa de Pasqua .
42002042	Quan ell tenia dotze anys , hi van pujar a celebrar la festa , tal com era costum .
42002043	Acabats els dies de la celebració , quan se’n tornaven , el noi es quedà a Jerusalem sense que els seus pares se n’adonessin .
42002044	Pensant-se que era a la caravana , van fer una jornada de camí abans de començar a buscar-lo entre els parents i coneguts ;
42002045	i com que no el trobaven , van tornar a Jerusalem a buscar-lo .
42002046	Al cap de tres dies el van trobar al temple , assegut entre els mestres de la Llei , escoltant-los i fent-los preguntes .
42002047	Tots els qui el sentien es meravellaven de la seva intelligència i de les seves respostes .
42002048	En veure’l allà , els seus pares van quedar molt sorpresos , i la seva mare li digué : — Fill meu , per què t’has portat així amb nosaltres ? El teu pare i jo et buscàvem amb ànsia .
42002049	Ell els respongué : — Per què em buscàveu ? No sabíeu que jo havia d’estar a casa del meu Pare ?
42002050	Però ells no comprengueren aquesta resposta .
42002051	Després baixà amb ells a Natzaret i els era obedient . La seva mare conservava tot això en el seu cor .
42002052	Jesús creixia en edat i saviesa , i tenia el favor de Déu i dels homes .
42003001	L’any quinzè del regnat de Tiberi Cèsar , mentre Ponç Pilat era governador de Judea , Herodes , tetrarca de Galilea , Filip , el seu germà , tetrarca d’Iturea i de la regió de Traconítida , i Lisànies , tetrarca d’Abilene ,
42003002	durant el pontificat d’Annàs i de Caifàs , Déu va comunicar la seva paraula a Joan , el fill de Zacaries , en el desert .
42003003	Joan anà per tota la regió del Jordà predicant un baptisme de conversió per al perdó dels pecats ,
42003004	tal com està escrit en el llibre dels oracles del profeta Isaïes : És la veu d’un que crida en el desert : Prepareu el camí del Senyor , aplaneu les seves rutes .
42003005	S’alçaran les fondalades , s’abaixaran les muntanyes i els turons , es redreçaran els camins tortuosos i els escabrosos seran aplanats ;
42003006	i tothom veurà la salvació de Déu .
42003007	Joan deia a la gent que acudia perquè els bategés : — Cria d’escurçons ! Qui us ha dit que us escapareu del judici que s’acosta ?
42003008	Doneu els fruits que demana la conversió , i no comenceu a dir-vos que teniu Abraham per pare ; us asseguro que Déu pot fer sortir fills a Abraham fins i tot d’aquestes pedres .
42003009	Ara la destral ja és ran de la soca dels arbres , i tot arbre que no dóna bon fruit és tallat i llençat al foc .
42003010	La gent li preguntava : — Així , doncs , què hem de fer ?
42003011	Ell els responia : — Qui tingui dos vestits , que en doni un al qui no en té , i qui tingui menjar , que també el comparteixi .
42003012	Entre els qui anaven a fer-se batejar hi havia fins i tot uns publicans , que li deien : — Mestre , què hem de fer ?
42003013	Ell els respongué : — No exigiu més del que està establert .
42003014	Igualment uns soldats li preguntaven : — I nosaltres , què hem de fer ? Els va respondre : — No feu servir la violència ni presenteu falses denúncies per treure diners de ningú , i acontenteu-vos amb la vostra soldada .
42003015	El poble vivia en l’expectació , i tots es preguntaven si Joan no fóra potser el Messies .
42003016	Joan respongué dient a tothom : — Jo us batejo amb aigua , però ve el qui és més fort que jo , i jo no sóc digne ni de deslligar-li les corretges de les sandàlies : ell us batejarà amb l’Esperit Sant i amb foc .
42003017	Ja té la pala a les mans per ventar el gra de l’era i per arreplegar el blat i entrar-lo al seu graner ; però cremarà la palla en un foc que no s’apaga .
42003018	Amb aquestes i moltes altres exhortacions , Joan anunciava al poble la bona nova .
42003019	Joan blasmava el tetrarca Herodes perquè convivia amb Herodies , la muller del seu germà , i per totes les maldats que havia comès .
42003020	A totes aquestes , Herodes n’hi afegí encara una : va fer tancar Joan a la presó .
42003021	Tot el poble es feia batejar , i Jesús també fou batejat . Mentre pregava , el cel s’obrí ,
42003022	i l’Esperit Sant baixà cap a ell en forma corporal , com un colom , i una veu digué des del cel : — Tu ets el meu Fill , el meu estimat ; en tu m’he complagut .
42003023	Jesús va començar el seu ministeri quan tenia uns trenta anys i , segons creien , era fill de Josep , que era fill d’Elí ,
42003024	fill de Matat , fill de Leví , fill de Melquí , fill de Jannai , fill de Josef ,
42003025	fill de Mataties , fill d’Amós , fill de Naüm , fill d’Heslí , fill de Nangai ,
42003026	fill de Màat , fill de Mataties , fill de Semeín , fill de Josec , fill de Jodà ,
42003027	fill de Joanan , fill de Resà , fill de Zorobabel , fill de Salatiel , fill de Nerí ,
42003028	fill de Melquí , fill d’Adí , fill de Cosam , fill d’Elmadam , fill d’Er ,
42003029	fill de Jesús , fill d’Elièzer , fill de Jorim , fill de Matat , fill de Leví ,
42003030	fill de Simeó , fill de Judà , fill de Josef , fill de Jonam , fill d’Eliaquim ,
42003031	fill de Meleà , fill de Mennà , fill de Matatà , fill de Natan , fill de David ,
42003032	fill de Jessè , fill d’Obed , fill de Booz , fill de Salà , fill de Naasson ,
42003033	fill d’Amminadab , fill d’Admín , fill d’Arní , fill d’Hesron , fill de Fares , fill de Judà ,
42003034	fill de Jacob , fill d’Isaac , fill d’Abraham , fill de Tèrah , fill de Nahor ,
42003035	fill de Serug , fill de Ragaú , fill de Fàlec , fill d’Éber , fill de Xèlah ,
42003036	fill de Cainam , fill d’Arfaxad , fill de Sem , fill de Noè , fill de Lèmec ,
42003037	fill de Matusalem , fill d’Henoc , fill de Jèred , fill de Maleleel , fill de Quenan ,
42003038	fill d’Enoix , fill de Set , fill d’Adam , fill de Déu .
42004001	Jesús , ple de l’Esperit Sant , se’n tornà del Jordà . L’Esperit el va conduir pel desert
42004002	durant quaranta dies , i era temptat pel diable . En tots aquells dies no va menjar res , i quan s’hagueren acabat , va tenir fam .
42004003	El diable li digué : — Si ets Fill de Déu , digues a aquesta pedra que es torni pa .
42004004	Però Jesús li va respondre : — L’Escriptura diu : L’home no viu només de pa .
42004005	Després el diable se l’endugué enlaire , li va mostrar en un instant tots els reialmes del món
42004006	i li digué : — Et donaré tota l’autoritat i la glòria d’aquests reialmes : me l’han confiada a mi , i jo la dono a qui vull .
42004007	Adora’m i tot serà teu .
42004008	Jesús li respongué : — Diu l’Escriptura : Adora el Senyor , el teu Déu , serveix-lo només a ell .
42004009	Després el conduí a Jerusalem , el va posar al punt més alt del temple i li digué : — Si ets Fill de Déu , tira’t daltabaix .
42004010	Diu l’Escriptura : Donarà ordre als seus àngels de guardar-te .
42004011	I encara : Et duran a les palmes de les mans perquè els teus peus no ensopeguin amb les pedres .
42004012	Jesús li contestà : — Diu l’Escriptura : No temptis el Senyor , el teu Déu .
42004013	Un cop el diable hagué acabat tota mena de temptacions , s’allunyà d’ell fins al temps oportú .
42004014	Llavors Jesús , ple del poder de l’Esperit , se’n tornà a Galilea . La seva anomenada es va estendre per tota la regió .
42004015	Ensenyava a les seves sinagogues , i tothom el lloava .
42004016	I se n’anà a Natzaret , on s’havia criat . El dissabte , com tenia per costum , va entrar a la sinagoga i s’aixecà a llegir .
42004017	Li donaren el volum del profeta Isaïes , el desplegà i va trobar el passatge on hi ha escrit :
42004018	L’Esperit del Senyor reposa sobre meu , perquè ell m’ha ungit . M’ha enviat a portar la bona nova als pobres , a proclamar als captius la llibertat i als cecs el retorn de la llum , a posar en llibertat els oprimits ,
42004019	a proclamar l’any de gràcia del Senyor .
42004020	Després plegà el volum , el retornà al responsable del culte de la sinagoga i es va asseure . Tots els qui eren a la sinagoga tenien els ulls posats en ell .
42004021	Aleshores començà dient-los : — Avui es compleix aquesta escriptura que acabeu d’escoltar .
42004022	Tothom l’aprovava i es meravellava de les paraules plenes de gràcia que sortien de la seva boca . I deien : — ¿ No és fill de Josep , aquest ?
42004023	Ell els digué : — Ben segur que m’aplicareu aquella dita : “ Metge , cura’t a tu mateix ! ” “ Tot el que hem sentit a dir que feies a Cafarnaüm , fes-ho també aquí al teu poble . ”
42004024	I afegí : — En veritat us dic que cap profeta no és ben rebut al seu poble .
42004025	Més encara , us asseguro que en temps d’Elies , quan el cel es va tancar durant tres anys i sis mesos i una gran fam s’estengué per tot el país , hi havia moltes viudes a Israel ,
42004026	però Elies no va ser enviat a cap d’elles , sinó a una dona viuda de Sarepta de Sidó .
42004027	I en temps del profeta Eliseu , hi havia molts leprosos a Israel , però cap d’ells no fou purificat , sinó Naaman , de Síria .
42004028	En sentir això , tots els qui eren a la sinagoga es van omplir d’indignació ;
42004029	es van aixecar , el van empènyer fora del poble i el dugueren fins a un espadat de la muntanya sobre la qual era edificat el poble , amb la intenció d’estimbar-lo .
42004030	Però Jesús va passar entremig d’ells i se’n va anar .
42004031	Després va baixar a Cafarnaüm , població de Galilea , i el dissabte hi ensenyava .
42004032	La gent estava admirada de la seva doctrina , perquè parlava amb autoritat .
42004033	En aquella sinagoga hi havia un home posseït d’un dimoni , un esperit maligne , que es posà a cridar amb tota la força :
42004034	— Ah ! Per què et fiques amb nosaltres , Jesús de Natzaret ? ¿ Has vingut a destruir-nos ? Ja sé prou qui ets : el Sant de Déu !
42004035	Però Jesús el va increpar dient : — Calla i surt d’aquest home ! Llavors el dimoni el llançà allà al mig i en va sortir sense fer-li cap mal .
42004036	Tots quedaren molt sorpresos i comentaven entre ells : — Què són aquestes paraules ? Dóna ordres amb autoritat i amb poder als esperits malignes i els fa sortir !
42004037	I la seva fama s’anava escampant per tots els indrets d’aquella regió .
42004038	Quan va anar-se’n de la sinagoga , entrà a casa de Simó . La sogra de Simó tenia una febre molt alta , i van demanar a Jesús que fes alguna cosa per ella .
42004039	Jesús se li acostà , va increpar la febre , i la febre la va deixar . Ella es va aixecar a l’instant i es posà a servir-los .
42004040	Així que el sol s’hagué post , tots els qui tenien malalts afectats per diverses malalties els portaven cap a Jesús . Ell imposava les mans a cada un i els curava .
42004041	De molts en sortien dimonis cridant i dient-li : — Tu ets el Fill de Déu ! Però Jesús els increpava i no els deixava parlar , perquè sabien que era el Messies .
42004042	Un cop s’hagué fet de dia , sortí i se n’anà en un lloc solitari . La gent el buscava i , quan van arribar al lloc on ell era , el volien retenir perquè no els deixés .
42004043	Però ell els digué : — Cal que també anunciï la bona nova del Regne de Déu a les altres poblacions , que per això he estat enviat .
42004044	I anava predicant per les sinagogues del país dels jueus .
42005001	En una ocasió , Jesús es trobava vora el llac de Genesaret , i la gent s’apinyava al seu voltant per escoltar la paraula de Déu .
42005002	Llavors veié dues barques amarrades vora l’aigua ; els pescadors n’havien baixat i rentaven les xarxes .
42005003	Pujà en una de les barques , que era de Simó , li demanà que l’apartés una mica de terra , s’assegué i instruïa la gent de la barca estant .
42005004	Quan acabà de parlar , digué a Simó : — Tira llac endins i caleu les xarxes per pescar .
42005005	Simó li respongué : — Mestre , ens hi hem escarrassat tota la nit i no hem agafat res ; però , d’acord amb la teva paraula , calaré les xarxes per pescar .
42005006	Ho feren així , i van arreplegar una quantitat tan gran de peix que les xarxes se’ls esquinçaven .
42005007	Llavors van fer senyal als companys de l’altra barca que vinguessin a ajudar-los . Ells hi anaren , i ompliren tant les dues barques que quasi s’enfonsaven .
42005008	Simó Pere , en veure-ho , es llançà als genolls de Jesús dient : — Aparta’t de mi , Senyor , que sóc un pecador !
42005009	Veient una pesca com aquella , ell i tots els qui anaven amb ell quedaren plens d’estupor ,
42005010	i igualment Jaume i Joan , fills de Zebedeu , que eren socis de Simó . Jesús digué a Simó : — No tinguis por . D’ara endavant seràs pescador d’homes .
42005011	Ells tornaren les barques a terra , ho deixaren tot i el van seguir .
42005012	Una altra vegada , Jesús es trobava en una població on hi havia un home ple de lepra . Aquest home , en veure Jesús , es prosternà amb el front a terra i el pregà dient : — Senyor , si vols , em pots purificar .
42005013	Jesús va estendre la mà i el tocà dient : — Ho vull , queda pur . A l’instant la lepra el va deixar .
42005014	Jesús li manà que no ho digués a ningú , i afegí : — Vés només a fer-te examinar pel sacerdot i ofereix per la teva purificació el que va ordenar Moisès : això els servirà de prova .
42005015	L’anomenada de Jesús s’estenia cada vegada més , i molta gent s’aplegava per escoltar-lo i fer-se curar de les seves malalties .
42005016	Però ell es retirava en llocs solitaris i pregava .
42005017	Un dia Jesús ensenyava . Uns fariseus i uns doctors de la Llei , vinguts de tots els pobles de Galilea i Judea , i de Jerusalem , eren allà asseguts . Jesús , pel poder del Senyor , guaria els malalts .
42005018	Llavors es presentaren uns homes que duien en una llitera un paralític , i buscaven d’entrar-lo i posar-lo davant d’ell ;
42005019	però , com que amb tanta gent no sabien per on entrar-lo , pujaren a la teulada , alçaren algunes teules i van baixar aquell home amb llitera i tot , i el deixaren al mig , davant de Jesús .
42005020	Jesús , en veure la fe d’aquella gent , va dir : — Home ! Els teus pecats et són perdonats .
42005021	Els mestres de la Llei i els fariseus començaren a pensar : « Qui és aquest que diu blasfèmies ? Qui pot perdonar els pecats sinó Déu ? »
42005022	Jesús , que coneixia els seus pensaments , els replicà : — Què és això que penseu en el vostre cor ?
42005023	Què és més fàcil , dir : “ Et són perdonats els pecats ” , o bé dir : “ Aixeca’t i camina ” ?
42005024	Doncs ara sabreu que el Fill de l’home té poder aquí a la terra de perdonar els pecats . Llavors digué al paralític : — T’ho mano : aixeca’t , pren la llitera i vés-te’n a casa .
42005025	A l’instant , ell s’aixecà davant d’ells , prengué la llitera on jeia i se’n va anar cap a casa seva donant glòria a Déu .
42005026	Tots quedaren esbalaïts i donaven glòria a Déu . Plens de respecte , deien : — Avui hem vist coses extraordinàries .
42005027	Després d’això , Jesús va sortir i veié un publicà que es deia Leví , assegut a la taula de recaptació d’impostos , i li digué : — Segueix-me .
42005028	Ell ho deixà tot , s’aixecà i es posà a seguir-lo .
42005029	Després Leví va preparar un gran banquet en honor de Jesús a casa seva , i molts publicans i altra gent eren a taula amb ells .
42005030	Els fariseus i els seus mestres de la Llei murmuraven contra els deixebles de Jesús i els deien : — Per què mengeu i beveu amb els publicans i els pecadors ?
42005031	Jesús els respongué : — El metge , no el necessiten els qui estan sans , sinó els qui estan malalts .
42005032	No he vingut a cridar els justos a convertir-se , sinó els pecadors .
42005033	Llavors li digueren : — Els deixebles de Joan dejunen sovint i fan pregàries , igual que els dels fariseus . Però els teus mengen i beuen .
42005034	Jesús els contestà : — ¿ Podeu fer dejunar els convidats a noces mentre l’espòs és amb ells ?
42005035	Ja vindrà el temps que l’espòs els serà pres ; aquells dies sí que dejunaran .
42005036	Els proposà també una paràbola : — Ningú no talla un pedaç d’un vestit nou i el posa en un vestit vell : si ho fes així , hauria esquinçat el vestit nou , i el pedaç tret del nou no s’avindria amb el vell .
42005037	I ningú no posa vi nou en bots vells : si ho fes així , el vi nou rebentaria els bots i s’escamparia , i els bots es farien malbé .
42005038	El vi nou s’ha de posar en bots nous .
42005039	Ningú que begui vi vell , no en vol després de nou , perquè diu : “ El vell és millor . ”
42006001	Un dissabte , Jesús travessava uns sembrats , i els seus deixebles anaven arrencant espigues , en treien el gra amb les mans i se’l menjaven .
42006002	Llavors , alguns dels fariseus van dir : — Per què feu això que no és permès en dissabte ?
42006003	Jesús els respongué : — ¿ No heu llegit què va fer David quan van tenir gana ell i els qui anaven amb ell ?
42006004	Va entrar al temple de Déu , va menjar els pans d’ofrena , que únicament tenen permès de menjar els sacerdots , i en donà també als qui l’acompanyaven .
42006005	I els deia : — El Fill de l’home és senyor del dissabte .
42006006	Un altre dissabte , Jesús va entrar a la sinagoga i ensenyava . Hi havia allí un home que tenia la mà dreta paralitzada .
42006007	Els mestres de la Llei i els fariseus l’espiaven per veure si faria una guarició en dissabte i així trobar de què acusar-lo .
42006008	Però Jesús , que coneixia els seus pensaments , digué a l’home que tenia paralitzada la mà : — Aixeca’t i posa’t aquí al mig . Ell s’hi va posar .
42006009	Llavors Jesús els digué : — Us vull fer una pregunta . Què és permès en dissabte : fer el bé o fer el mal , salvar una vida o deixar-la perdre ?
42006010	Jesús se’ls anà mirant tots i digué a l’home : — Estén la mà . L’home ho va fer , i la mà recobrà el moviment .
42006011	Però ells , encegats de ràbia , discutien els uns amb els altres què podien fer amb Jesús .
42006012	Per aquells dies , Jesús se n’anà a la muntanya a pregar , i va passar tota la nit pregant a Déu .
42006013	Quan va ser de dia , va cridar els seus deixebles , n’escollí dotze i els donà el nom d’apòstols :
42006014	Simó , a qui anomenà també Pere , Andreu — el seu germà — , Jaume , Joan , Felip , Bartomeu ,
42006015	Mateu , Tomàs , Jaume , fill d’Alfeu , Simó , anomenat Zelós ,
42006016	Judes , fill de Jaume , i Judes Iscariot , que va ser el traïdor .
42006017	Després Jesús va baixar amb ells de la muntanya i s’aturà en un indret pla . Allí hi havia molts dels seus deixebles i una gran gentada del poble , vinguda de tot el país dels jueus , de Jerusalem i de la costa de Tir i de Sidó ,
42006018	per escoltar-lo i fer-se guarir de les seves malalties . Els turmentats per esperits malignes també eren curats .
42006019	Tota la gent intentava tocar-lo , perquè sortia d’ell una força que guaria tothom .
42006020	Llavors alçà els ulls cap als seus deixebles i digué : — Feliços els pobres , perquè és vostre el Regne de Déu .
42006021	» Feliços els qui ara passeu fam , perquè sereu saciats . » Feliços els qui ara ploreu , perquè riureu .
42006022	» Feliços vosaltres quan , per causa del Fill de l’home , la gent us odiarà , us marginarà , us insultarà i denigrarà el nom que porteu :
42006023	aquell dia , alegreu-vos-en i feu festa , perquè la vostra recompensa és gran en el cel . Igualment feien els seus pares amb els profetes .
42006024	» Però ai de vosaltres , els rics , perquè ja heu rebut el vostre consol !
42006025	» Ai de vosaltres , els qui ara aneu tips , perquè passareu fam . » Ai de vosaltres , els qui ara rieu , perquè us doldreu i plorareu .
42006026	» Ai quan tota la gent parlarà bé de vosaltres ! Igualment feien els seus pares amb els falsos profetes .
42006027	» Però a vosaltres que escolteu , jo us dic : Estimeu els vostres enemics , feu bé als qui us odien ,
42006028	beneïu els qui us maleeixen , pregueu pels qui us calum-nien .
42006029	Si algú et pega en una galta , para-li també l’altra , i si et vol prendre el mantell , no li neguis el vestit .
42006030	Dóna a tothom qui et demana , i no reclamis res al qui et pren allò que és teu .
42006031	Tracteu els altres tal com voleu que ells us tractin .
42006032	Si estimeu els qui us estimen , qui us ho ha d’agrair ? També els pecadors estimen aquells qui els estimen .
42006033	I si feu bé als qui us fan bé , qui us ho ha d’agrair ? També ho fan els pecadors .
42006034	I si feu préstecs als qui espereu que us donaran alguna cosa , qui us ho ha d’agrair ? També els pecadors fan préstecs als pecadors , si saben que en trauran un guany .
42006035	» Però vosaltres , estimeu els vostres enemics , feu bé i presteu sense esperar res a canvi : llavors serà gran la vostra recompensa , i sereu fills de l’Altíssim , que és bo amb els desagraïts i amb els dolents .
42006036	» Sigueu misericordiosos com el vostre Pare és misericordiós .
42006037	» No judiqueu , i no sereu judicats ; no condemneu , i no sereu condemnats ; perdoneu , i sereu perdonats .
42006038	Doneu , i us donaran : us abocaran a la falda una bona mesura , atapeïda , sacsejada i curulla fins a vessar . Tal com mesureu sereu mesurats .
42006039	Els digué encara una paràbola : — ¿ És que un cec pot guiar un altre cec ? ¿ No cauran tots dos al clot ?
42006040	El deixeble no és més que el mestre ; però tot deixeble , un cop instruït , serà com el seu mestre .
42006041	Com és que veus la brossa a l’ull del teu germà i no t’adones de la biga que hi ha en el teu ?
42006042	Com li pots dir : “ Germà , deixa’m que et tregui la brossa de l’ull ” , si tu no veus la biga del teu ? Hipòcrita , treu primer la biga del teu ull i llavors hi veuràs prou clar per a treure la brossa de l’ull del teu germà .
42006043	» No hi ha cap arbre bo que doni fruit dolent ni cap arbre dolent que doni fruit bo .
42006044	Cada arbre es coneix pel seu fruit : no es cullen figues dels cards ni es verema raïm de les bardisses .
42006045	L’home bo , del bon tresor del seu cor , en treu la bondat , i l’home dolent , del seu tresor dolent , en treu el mal . Perquè del que sobreïx del cor , en parla la boca .
42006046	» Per què em dieu “ Senyor , Senyor ” , i no feu el que jo dic ?
42006047	Jo us diré a qui s’assembla tothom qui ve a escoltar les meves paraules i les compleix .
42006048	S’assembla a un home que construïa una casa ; va cavar i va enfondir fins que assentà el fonament sobre roca . Quan vingué la inundació , el riu va envestir contra aquella casa , però no la pogué somoure , perquè estava ben edificada .
42006049	Però el qui escolta les meves paraules i no les compleix , s’assembla a un home que va construir una casa al pla de terra , sense fonaments . El riu la va envestir , i de seguida es va ensorrar : la destrucció d’aquella casa fou completa .
42007001	Quan Jesús hagué acabat de dir totes aquestes paraules davant el poble que l’escoltava , va entrar a Cafarnaüm .
42007002	Un centurió tenia un servent que estava malalt , a punt de morir .
42007003	El centurió l’apreciava molt i , quan sentí parlar de Jesús , li va enviar alguns notables dels jueus a demanar-li que vingués a salvar el seu servent .
42007004	Quan arribaren on era Jesús , el suplicaven amb insistència dient : — Es mereix que li facis aquest favor ,
42007005	perquè estima el nostre poble i és ell qui ens ha construït la sinagoga .
42007006	Jesús se n’anà amb ells . No era gaire lluny de la casa , quan el centurió li va enviar uns amics a dir-li : — Senyor , no et molestis , que jo no sóc digne que entris a casa meva ,
42007007	i per això ni tan sols m’he considerat digne de venir a trobar-te ; però digues una paraula i el meu criat es posarà bo .
42007008	Perquè també jo , que estic posat sota l’autoritat d’un altre , tinc soldats a les meves ordres . I a un li dic : “ Vés-te’n ” , i se’n va , i a un altre : “ Vine ” , i ve , i al meu servent li mano : “ Fes això ” , i ho fa .
42007009	Quan Jesús ho sentí , es va omplir d’admiració per aquell home ; es girà cap a la gent que el seguia i digué : — Us asseguro que ni a Israel no he trobat tanta fe .
42007010	Quan els enviats tornaren a la casa van trobar que el servent estava restablert .
42007011	Després Jesús se n’anà en una vila anomenada Naïm . L’acompanyaven els seus deixebles i molta gent .
42007012	Quan s’acostava al portal de la vila , es trobà que duien a enterrar un mort , fill únic d’una dona que era viuda . Molta gent del poble acompanyava la mare .
42007013	Així que el Senyor la va veure , en sentí compassió i li digué : — No ploris .
42007014	Després s’acostà al fèretre i el va tocar . Els qui el portaven s’aturaren . Ell digué : — T’ho mano : jove , aixeca’t .
42007015	El mort va incorporar-se i començà a parlar . I Jesús el va donar a la seva mare .
42007016	Tothom va quedar esglaiat i glorificaven Déu dient : — Un gran profeta ha sorgit entre nosaltres . I també : — Déu ha visitat el seu poble .
42007017	L’anomenada de Jesús s’escampà per tot el país dels jueus i per totes les regions veïnes .
42007018	Els deixebles de Joan van comunicar tot això al seu mestre . Aleshores Joan va cridar-ne dos
42007019	i els envià al Senyor per preguntar-li : « ¿ Ets tu el qui ha de venir , o n’hem d’esperar un altre ? »
42007020	Aquells homes arribaren on era Jesús i li digueren : — Joan Baptista ens envia a preguntar-te : “ ¿ Ets tu el qui ha de venir , o n’hem d’esperar un altre ? ”
42007021	Llavors mateix en va curar molts de malalties i sofriments o els alliberà d’esperits malignes , i donà la vista a molts cecs .
42007022	Jesús , doncs , els respongué : — Aneu a anunciar a Joan el que heu vist i sentit : els cecs hi veuen , els coixos caminen , els leprosos queden purs , els sords hi senten , els morts ressusciten , els pobres reben l’anunci de la bona nova .
42007023	I feliç aquell qui no em rebutjarà !
42007024	Mentre els enviats de Joan se n’anaven , Jesús es posà a parlar de Joan a les multituds : — Què heu sortit a contemplar al desert ? ¿ Una canya sacsejada pel vent ?
42007025	Doncs què hi heu sortit a veure ? ¿ Un home vestit refinadament ? Els qui porten vestits esplèndids i viuen amb luxe s’estan als palaus dels reis !
42007026	Doncs què hi heu sortit a veure ? ¿ Un profeta ? Sí , us ho asseguro , i més que un profeta .
42007027	És aquell de qui diu l’Escriptura : Jo envio davant teu el meu missatger perquè et prepari el camí .
42007028	Us ho asseguro : entre els nascuts de dona no hi ha ningú més gran que Joan ; però el més petit en el Regne de Déu és més gran que ell .
42007029	» Tot el poble , i fins i tot els publicans , van escoltar la predicació de Joan i es feren batejar per ell , i reconegueren així que Déu és just ,
42007030	però els fariseus i els mestres de la Llei no es feren batejar i van rebutjar el designi de Déu sobre ells .
42007031	» A qui compararé , doncs , la gent d’aquesta generació ? A qui s’assemblen ?
42007032	S’assemblen als nois que seuen a les places i es criden els uns als altres dient : “ Toquem la flauta , i no balleu ; cantem complantes , i no ploreu ! ”
42007033	Perquè ha vingut Joan Baptista , que no menja pa ni beu vi , i dieu : “ Té el dimoni ” ;
42007034	ha vingut el Fill de l’home , que menja i beu , i dieu : “ Aquí teniu un golut i un bevedor , amic de publicans i pecadors . ”
42007035	Però els fills de la saviesa acrediten tots que és justa .
42007036	Un fariseu va invitar Jesús a menjar amb ell . Jesús entrà a casa del fariseu i es posà a taula .
42007037	Hi havia al poble una dona que era una pecadora . Quan va saber que Jesús era a taula a casa del fariseu , hi anà amb una ampolleta d’alabastre plena de perfum
42007038	i es quedà plorant als peus de Jesús , darrere d’ell . Li mullava els peus amb les llàgrimes , els hi eixugava amb els cabells , els hi besava i els hi ungia amb perfum .
42007039	El fariseu que havia convidat Jesús , en veure això , pensà : « Si aquest fos profeta , sabria qui és aquesta dona que el toca i quina mena de vida porta : és una pecadora . »
42007040	Jesús li digué : — Simó , t’haig de dir una cosa . Ell li respongué : — Digues , mestre .
42007041	— Un prestador tenia dos deutors : l’un li devia cinc-cents denaris , i l’altre , cinquanta .
42007042	Com que no tenien res per a pagar , els va perdonar el deute a tots dos . Quin d’ells et sembla que l’estimarà més ?
42007043	Simó li contestà : — Suposo que aquell a qui ha perdonat el deute més gran . Jesús li diu : — Has respost correctament .
42007044	Llavors es girà cap a la dona i digué a Simó : — Veus aquesta dona ? Quan he entrat a casa teva , tu no m’has donat aigua per a rentar-me els peus ; ella , en canvi , me’ls ha rentat amb les llàgrimes i me’ls ha eixugat amb els cabells .
42007045	Tu no m’has rebut amb un bes ; ella , en canvi , d’ençà que he entrat , no ha parat de besar-me els peus .
42007046	Tu no m’has ungit el cap amb oli ; ella , en canvi , m’ha ungit els peus amb perfum .
42007047	Així , doncs , t’asseguro que els seus molts pecats li han estat perdonats : per això ella estima molt . Aquell a qui poc és perdonat , estima poc .
42007048	Després digué a la dona : — Els teus pecats et són perdonats .
42007049	Els qui eren a taula amb ell començaren a pensar : « Qui és aquest que fins i tot perdona pecats ? »
42007050	Jesús digué encara a la dona : — La teva fe t’ha salvat . Vés-te’n en pau .
42008001	Després d’això , Jesús recorria viles i pobles predicant i anunciant la bona nova del Regne de Déu . L’acompanyaven els Dotze
42008002	i algunes dones que havien estat curades d’esperits malignes i de malalties : Maria , l’anomenada Magdalena , de la qual havien sortit set dimonis ,
42008003	Joana , la muller de Cuses , administrador d’Herodes , Susanna i moltes altres , que els assistien amb els seus béns .
42008004	Es reunia molta gent entorn de Jesús i hi acudien de totes les poblacions . Llavors els digué , valent-se d’una paràbola :
42008005	— Un sembrador va sortir a sembrar la seva llavor . Tot sembrant , una part de les llavors va caure arran del camí i fou trepitjada , o bé els ocells se la van menjar .
42008006	Una altra part va caure a la roca ; però , quan la planta començava a créixer , es va assecar , perquè no tenia saó .
42008007	Una altra part va caure entre els cards ; els cards van créixer al mateix temps i l’ofegaren .
42008008	Una altra part de les llavors va caure en terra bona , va créixer i va donar fruit fins al cent per u . I , acabat de dir això , exclamà : — Qui tingui orelles per a escoltar , que escolti .
42008009	Els seus deixebles li preguntaven què volia dir aquella paràbola .
42008010	Ell respongué : — A vosaltres , us és donat de conèixer els misteris del Regne de Déu ; als altres , en canvi , se’ls parla en paràboles , per tal que » mirin , però no hi vegin ; escoltin , però no comprenguin .
42008011	» La paràbola vol dir això : » La llavor és la paraula de Déu .
42008012	Els d’arran del camí són els qui l’escolten , però després ve el diable i s’enduu la paraula del seu cor perquè no creguin i no se salvin .
42008013	Els de la llavor que cau a la roca són els qui escolten la paraula i l’acullen amb alegria , però no tenen arrels : creuen només per un moment , i a l’hora de la prova es fan enrere .
42008014	La llavor que cau enmig dels cards són els qui escolten , però les preocupacions , les riqueses i els plaers de la vida els arrosseguen i acaben per ofegar-los , i no arriben a donar fruit madur .
42008015	La llavor que cau en terra bona són els qui escolten la paraula amb un cor bo i generós , la retenen i amb perseverança arriben a donar fruit .
42008016	» Quan algú encén una llàntia , no la tapa amb un gerro o la posa sota el llit , sinó que la colloca en el portallànties perquè els qui entren en vegin la claror .
42008017	No hi ha res d’amagat que no s’hagi de descobrir , ni res de secret que no s’hagi de saber i no s’hagi de conèixer .
42008018	» Fixeu-vos , doncs , com escolteu . Perquè al qui té , li donaran encara més ; però al qui no té , li prendran fins allò que es pensa que li queda .
42008019	La mare i els germans de Jesús anaren a trobar-lo , però hi havia tanta gent que no se li podien acostar .
42008020	Algú li va fer saber : — La teva mare i els teus germans són aquí fora , que et volen veure .
42008021	Ell els respongué : — La meva mare i els meus germans són els qui escolten la paraula de Déu i la posen en pràctica .
42008022	Un dia Jesús va pujar en una barca amb els seus deixebles i els digué : — Passem a l’altra riba del llac . I es feren llac endins .
42008023	Mentre navegaven , Jesús s’adormí . Llavors caigué sobre el llac un temporal de vent , i els entrava tanta aigua que es trobaven en perill .
42008024	Ells van anar a despertar-lo i li deien : — Mestre , mestre , ens enfonsem ! Així que ell es despertà , va increpar el vent i les onades ; a l’instant es van calmar , i arribà la bonança .
42008025	Jesús els digué : — On és la vostra fe ? Ells , plens alhora de temor i admiració , es deien l’un a l’altre : — Qui és aquest , que fins i tot dóna ordres als vents i a l’aigua i l’obeeixen ?
42008026	Van tocar terra a la regió dels gerasencs , que es troba enfront de Galilea .
42008027	Així que Jesús desembarcà , l’anà a trobar un home de la ciutat posseït per dimonis . Feia molt de temps que anava sense vestit i no vivia en cap casa , sinó a les coves sepulcrals .
42008028	Quan veié Jesús , es posà a cridar , es prosternà davant d’ell i digué amb veu forta : — Per què et fiques amb mi , Jesús , Fill del Déu altíssim ? Et prego que no em turmentis !
42008029	És que Jesús manava a l’esperit maligne que sortís d’aquell home . Moltes vegades l’esperit se n’havia apoderat , i encara que el lliguessin amb cadenes i grillons , ell els trencava , i el dimoni se l’enduia cap als llocs despoblats .
42008030	Jesús li preguntà : — Quin és el teu nom ? Ell respongué : — Legió . Perquè havien entrat en ell molts dimonis .
42008031	I demanaven a Jesús que no els manés d’anar-se’n als abismes .
42008032	Hi havia allà un gran ramat de porcs pasturant a la muntanya , i ells van suplicar a Jesús que els permetés d’entrar-hi . Jesús els ho permeté .
42008033	Tan bon punt els dimonis van sortir de l’home i entraren als porcs , el ramat es va tirar al llac pel precipici i es va ofegar .
42008034	Els porquers , en veure el que havia passat , van fugir i escamparen la notícia per la ciutat i per la rodalia .
42008035	La gent sortí a veure què havia passat . Anaren a trobar Jesús i veieren l’home de qui havien sortit els dimonis assegut als seus peus , vestit i amb el seny recobrat , i es van espantar molt .
42008036	Els qui ho havien vist els explicaren com l’endimoniat havia estat guarit .
42008037	Llavors tota la gent del territori dels gerasencs demanà a Jesús que se n’anés d’allí , perquè els dominava un gran por . Ell pujà en una barca i se’n tornà .
42008038	L’home de qui havien sortit els dimonis li pregava que el volgués amb ell , però Jesús el va fer marxar dient :
42008039	— Torna a casa teva i explica el que Déu t’ha fet . Ell se n’anà per tota la ciutat proclamant el que li havia fet Jesús .
42008040	De tornada , la gent va acollir Jesús , ja que tothom l’esperava .
42008041	Llavors va arribar un home que es deia Jaire i que era cap de la sinagoga . Es llançà als peus de Jesús i li suplicava que anés a casa seva ,
42008042	perquè la seva filla única , que tenia uns dotze anys , s’estava morint . Mentre hi anava , la gent l’estrenyia tant que l’ofegava .
42008043	Hi havia una dona que patia de pèrdues de sang des de feia dotze anys i s’havia gastat en metges tot el que tenia per a viure , però ningú no havia estat capaç de curar-la .
42008044	La dona es va acostar per darrere a Jesús i li tocà la borla del mantell , i a l’instant l’hemorràgia se li va estroncar .
42008045	Jesús preguntà : — Qui m’ha tocat ? Tots negaven que ho haguessin fet , i Pere digué : — Mestre , però si tota la gent t’estreny i t’empeny !
42008046	Jesús insistí : — Algú m’ha tocat ; sé que una força ha sortit de mi .
42008047	La dona , veient-se descoberta , s’a-costà tremolosa a Jesús , es prosternà als seus peus i va explicar davant de tota la gent per què l’havia tocat i com havia quedat guarida a l’instant .
42008048	Jesús li digué : — Filla , la teva fe t’ha salvat . Vés-te’n en pau .
42008049	Encara Jesús parlava , que n’arriba un de casa del cap de la sinagoga a dir-li : — La teva filla és morta . No amoïnis més el Mestre .
42008050	Però Jesús ho va sentir i li respongué : — No tinguis por ; tingues només fe , i ella se salvarà .
42008051	Arribat a la casa , no va permetre que ningú hi entrés amb ell , fora de Pere , Joan i Jaume , i el pare i la mare de la nena .
42008052	Tots ploraven i feien planys per ella , però Jesús els digué : — No ploreu . No és morta , sinó que dorm .
42008053	Ells es burlaven de Jesús , perquè sabien que era morta .
42008054	Llavors Jesús l’agafà per la mà i la cridà dient : — Noia , aixeca’t !
42008055	Ella recobrà la vida i es posà dreta a l’instant . Jesús va manar que li donessin menjar .
42008056	Els seus pares quedaren esbalaïts , però Jesús els ordenà que no expliquessin a ningú el que havia passat .
42009001	Jesús va reunir els Dotze i els donà poder i autoritat per a treure tots els dimonis i guarir malalties .
42009002	I els envià a anunciar el Regne de Déu i a curar els malalts .
42009003	Els digué : — No prengueu res per al camí : ni bastó , ni sarró , ni pa , ni diners , i no us endugueu dos vestits .
42009004	Quan entreu en una casa , quedeu-vos-hi fins que deixeu aquell lloc .
42009005	I si no us acullen , sortiu d’aquella població i espolseu-vos la pols dels peus com a acusació contra ells .
42009006	Ells se’n van anar i passaven pels pobles anunciant la bona nova i curant pertot arreu .
42009007	El tetrarca Herodes va sentir parlar de tot el que succeïa , i estava intrigat , perquè alguns afirmaven : « Joan ha ressuscitat d’entre els morts » ;
42009008	alguns altres deien : « Elies s’ha aparegut » ; i d’altres : « Ha ressuscitat un dels antics profetes . »
42009009	Herodes va dir : — A Joan , jo el vaig fer decapitar . Però , qui és aquest de qui sento a dir tot això ? I buscava la manera de veure Jesús .
42009010	A la tornada , els apòstols explicaren a Jesús el que havien fet . Ell se’ls endugué tots sols cap a una vila anomenada Betsaida .
42009011	Però la gent ho va saber i el seguiren . Jesús els acollí i els parlava del Regne de Déu , i guaria els qui en tenien necessitat .
42009012	El dia començava a declinar , i els Dotze s’acostaren a dir-li : — Acomiada la gent , i que vagin als pobles i a les masies del voltant per trobar allotjament i menjar . Aquí som en un lloc despoblat .
42009013	Però Jesús els digué : — Doneu-los menjar vosaltres mateixos . Ells respongueren : — Només tenim cinc pans i dos peixos ; si de cas hauríem d’anar nosaltres mateixos a comprar menjar per a tota aquesta gentada .
42009014	Hi havia , en efecte , uns cinc mil homes . Llavors Jesús digué als seus deixebles : — Feu-los seure en grups de cinquanta .
42009015	Ells ho van fer així , i tothom s’assegué .
42009016	Jesús prengué els cinc pans i els dos peixos , alçà els ulls al cel , els beneí , els partí i en donava als deixebles perquè els servissin a la gent .
42009017	Tots en van menjar i quedaren saciats . Després van recollir dotze cistelles dels bocins de pa que havien sobrat .
42009018	Una vegada que Jesús feia pregària en un lloc apartat , els seus deixebles eren amb ell . Llavors els preguntà : — Qui diu la gent que sóc jo ?
42009019	Ells respongueren : — Uns diuen que ets Joan Baptista ; d’altres , que ets Elies ; d’altres , que ha ressuscitat un dels antics profetes .
42009020	Ell els preguntà : — I vosaltres , qui dieu que sóc ? Pere li respongué : — El Messies de Déu .
42009021	Però ell els manà severament que no ho diguessin a ningú .
42009022	Jesús afegí : — Cal que el Fill de l’home pateixi molt . Els notables , els grans sacerdots i els mestres de la Llei l’han de rebutjar , ha de ser mort i ha de ressuscitar el tercer dia .
42009023	I deia a tothom : — Si algú vol venir amb mi , que es negui a ell mateix , que prengui cada dia la seva creu i que em segueixi .
42009024	Qui vulgui salvar la seva vida , la perdrà , però el qui la perdi per mi , la salvarà .
42009025	Què en treu l’home de guanyar tot el món si es perd o es destrueix a ell mateix ?
42009026	Si algú s’avergonyeix de mi i de les meves paraules , el Fill de l’home s’avergonyirà d’ell quan vindrà en la seva glòria i en la glòria del seu Pare i dels sants àngels .
42009027	Us ho asseguro amb tota veritat : alguns dels qui són aquí no moriran sense haver vist el Regne de Déu .
42009028	Uns vuit dies després d’haver-los dit tot això , Jesús va prendre amb ell Pere , Joan i Jaume i pujà a la muntanya a pregar .
42009029	Mentre pregava , l’aspecte del seu rostre va canviar i el seu vestit es tornà d’una blancor esclatant .
42009030	Llavors dos homes es posaren a conversar amb ell . Eren Moisès i Elies ,
42009031	que es van aparèixer gloriosos i parlaven de la partença de Jesús , que s’havia d’acomplir a Jerusalem .
42009032	A Pere i els seus companys , la son els vencia , però es van desvetllar i van veure la glòria de Jesús i els dos homes que estaven al seu costat .
42009033	Quan aquests ja se separaven de Jesús , Pere li digué : — Mestre , és bo que estiguem aquí dalt . Hi farem tres cabanes : una per a tu , una per a Moisès i una altra per a Elies . No sabia què deia .
42009034	Encara ell parlava així , quan es formà un núvol que els anà cobrint . Ells s’esglaiaren , en veure que entraven dins el núvol .
42009035	Llavors va sortir del núvol una veu que deia : — Aquest és el meu Fill , el meu elegit ; escolteu-lo .
42009036	Així que s’hagué sentit la veu , Jesús es quedà tot sol . Ells guardaren silenci , i aquells dies no explicaren a ningú res del que havien vist .
42009037	L’endemà , quan baixaven de la muntanya , sortí a rebre’l una gentada .
42009038	Un de la gent cridà : — Mestre , t’ho demano , fixa’t en el meu fill ; és l’únic que tinc .
42009039	Sovint un esperit se n’apodera i , tot d’una , es posa a xisclar , li provoca convulsions i li fa treure bromera , i , quan finalment se n’allunya , el deixa masegat de cap a peus .
42009040	He demanat als teus deixebles que l’hi traguessin , però no han pogut .
42009041	Jesús exclamà : — Generació descreguda i rebel ! Fins quan hauré d’estar amb vosaltres i us hauré de suportar ? Porta’m aquí el teu fill .
42009042	Tot just el noi s’acostava , que el dimoni el va rebatre a terra i li provocà fortes convulsions . Llavors Jesús increpà l’esperit maligne , va guarir el noi i el va tornar al seu pare .
42009043	I tothom quedà meravellat de la grandesa de Déu . Com que tothom s’admirava de tot el que feia , Jesús digué als seus deixebles :
42009044	— Que us quedin ben gravades aquestes paraules : el Fill de l’home ha de ser entregat en mans dels homes .
42009045	Però ells no entenien què volia dir . El significat d’aquestes paraules els era amagat i els resultava incomprensible . Però tenien por de fer-li preguntes sobre aquesta questió .
42009046	Els deixebles començaren a preguntar-se quin d’ells era el més important .
42009047	Jesús , que coneixia els pensaments del seu cor , va agafar un infant , el posà al seu costat
42009048	i els digué : — Qui acull aquest infant en nom meu , a mi m’acull , i qui m’acull a mi , acull el qui m’ha enviat , perquè el més petit de tots vosaltres , aquest és el més gran .
42009049	Aleshores Joan li digué : — Mestre , n’hem vist un que es valia del teu nom per a treure dimonis i hem mirat d’impedir-ho , perquè no és dels qui vénen amb nosaltres .
42009050	Jesús els respongué : — No ho impediu . Qui no està contra vosaltres , està amb vosaltres .
42009051	Quan es complien els dies en què Jesús havia de ser endut al cel , resolgué de fer camí cap a Jerusalem .
42009052	Va enviar missatgers davant seu , i ells , tot caminant , entraren en un poble de samaritans per preparar la seva arribada .
42009053	Però no el volgueren acollir , perquè ell s’encaminava a Jerusalem .
42009054	En veure-ho , els deixebles Jaume i Joan van dir-li : — Senyor , ¿ vols que diguem que baixi foc del cel i els consumeixi ?
42009055	Però Jesús es girà i els va renyar .
42009056	I se n’anaren en un altre poble .
42009057	Mentre feien camí , un li digué : — Et seguiré arreu on vagis .
42009058	Jesús li respongué : — Les guineus tenen caus , i els ocells , nius , però el Fill de l’home no té on reposar el cap .
42009059	A un altre li digué : — Segueix-me . Ell respongué : — Senyor , deixa’m anar primer a enterrar el meu pare .
42009060	Jesús li contestà : — Deixa que els morts enterrin els seus morts ; tu vés i anuncia el Regne de Déu .
42009061	Un altre li digué : — Et seguiré , Senyor , però primer deixa’m anar a dir adéu als de casa meva .
42009062	Jesús li va respondre : — Ningú que mira enrere quan ja té la mà a l’arada no és bo per al Regne de Déu .
42010001	Després d’això , el Senyor en designà uns altres setanta-dos i els envià de dos en dos perquè anessin davant seu a cada poble i a cada lloc per on ell mateix havia de passar .
42010002	Els deia : — La collita és abundant , però els segadors són pocs . Pregueu , doncs , a l’amo dels sembrats que enviï segadors als seus sembrats .
42010003	Aneu : jo us envio com anyells enmig de llops .
42010004	No porteu bossa , ni sarró , ni sandàlies , i no us atureu a saludar ningú pel camí .
42010005	Quan entreu en una casa , digueu primer : “ Pau en aquesta casa . ”
42010006	Si allí hi ha algú que n’és digne , la pau que li desitgeu reposarà damunt d’ell ; si no , tornarà a vosaltres .
42010007	Quedeu-vos en aquella casa , menjant i bevent el que tinguin : el qui treballa , bé es mereix el seu jornal . No aneu de casa en casa .
42010008	» Si entreu en una població i us acullen , mengeu el que us ofereixin ,
42010009	cureu els malalts que hi hagi i digueu a la gent : “ El Regne de Déu és a prop vostre . ”
42010010	Però si entreu en una població i no us acullen , sortiu a les places i digueu :
42010011	“ Fins i tot la pols del vostre poble que se’ns ha encastat als peus , ens l’espolsem i us la deixem . Però sapigueu això : el Regne de Déu és a prop . ”
42010012	Us asseguro que el dia del judici serà més suportable per a Sodoma que per a aquella població .
42010013	» Ai de tu , Corazín ! Ai de tu , Betsaida ! Si a Tir i a Sidó s’haguessin fet els miracles que s’han fet entre vosaltres , ja fa temps que , en senyal de penediment , s’haurien assegut a la cendra , s’haurien posat roba de sac i s’haurien convertit .
42010014	Per això el judici serà més suportable per a Tir i Sidó que per a vosaltres .
42010015	I tu , Cafarnaüm , ¿ et penses que seràs enaltida fins al cel ? Al país dels morts , baixaràs !
42010016	» Qui us escolta a vosaltres , m’escolta a mi . Qui us rebutja a vosaltres , em rebutja a mi , i qui em rebutja a mi , rebutja el qui m’ha enviat .
42010017	Els setanta-dos van tornar plens d’alegria i deien : — Senyor , fins els dimonis se’ns sotmeten pel poder del teu nom .
42010018	Jesús els digué : — Jo veia Satanàs que queia del cel com un llamp .
42010019	Us he donat poder de trepitjar serps i escorpins i de vèncer tota la potència de l’enemic , i res no us farà mal .
42010020	Però no us alegreu perquè els esperits se us sotmeten ; alegreu-vos més aviat perquè els vostres noms estan inscrits en el cel .
42010021	En aquell mateix moment , Jesús , ple de la joia de l’Esperit Sant , digué : — T’enalteixo , Pare , Senyor del cel i de la terra , perquè has revelat als senzills tot això que has amagat als savis i entesos . Sí , Pare , així t’ha plagut de fer-ho .
42010022	» El meu Pare ho ha posat tot a les meves mans . Ningú no coneix qui és el Fill , fora del Pare , i ningú no coneix qui és el Pare , fora del Fill i d’aquells a qui el Fill el vol revelar .
42010023	Després es va girar cap als deixebles i , a part , els digué : — Feliços els ulls que veuen el que vos-altres veieu !
42010024	Us asseguro que molts profetes i reis van voler veure el que vosaltres veieu , però no ho veieren , i sentir el que vosaltres sentiu , però no ho sentiren .
42010025	Llavors , un mestre de la Llei es va aixecar i , per posar a prova Jesús , li va fer aquesta pregunta : — Mestre , què haig de fer per a posseir la vida eterna ?
42010026	Jesús li digué : — Què hi ha escrit en la Llei ? Què hi llegeixes ?
42010027	Ell va respondre : — Estima el Senyor , el teu Déu , amb tot el cor , amb tota l’ànima , amb totes les forces i amb tot el pensament , i estima els altres com a tu mateix .
42010028	Jesús li digué : — Has respost bé : fes això i viuràs .
42010029	Però ell , amb ganes de justificar-se , preguntà a Jesús : — I qui són els altres que haig d’estimar ?
42010030	Jesús va contestar dient : — Un home baixava de Jerusalem a Jericó i va caure en mans d’uns bandolers , que el despullaren , l’apallissaren i se n’anaren deixant-lo mig mort .
42010031	Casualment baixava per aquell camí un sacerdot ; quan el veié , passà de llarg per l’altra banda .
42010032	Igualment un levita arribà en aquell indret ; veié l’home i passà de llarg per l’altra banda .
42010033	» Però un samarità que anava de viatge va arribar prop d’ell , el veié i se’n compadí .
42010034	S’hi acostà , li amorosí les ferides amb oli i vi i les hi embenà ; després el pujà a la seva pròpia cavalcadura , el dugué a l’hostal i se’n va ocupar .
42010035	L’endemà va treure’s dos denaris i els va donar a l’hostaler dient-li : » — Ocupa’t d’ell i , quan jo torni a passar , et pagaré les despeses que facis de més .
42010036	» Quin d’aquests tres et sembla que es va comportar com a proïsme de l’home que va caure en mans dels bandolers ?
42010037	Ell respongué : — El qui el va tractar amb amor . Llavors Jesús li digué : — Vés , i tu fes igual .
42010038	Mentre feien camí , Jesús va entrar en un poble , i l’acollí una dona que es deia Marta .
42010039	Una germana d’ella , que es deia Maria , es va asseure als peus del Senyor i escoltava la seva paraula .
42010040	Marta , en canvi , estava molt atrafegada per poder-lo servir . Es presentà davant Jesús i digué : — Senyor , ¿ no et fa res que la meva germana m’hagi deixat tota sola a fer la feina ? Digues-li que em vingui a ajudar .
42010041	El Senyor li va respondre : — Marta , Marta , estàs preocupada i neguitosa per moltes coses ,
42010042	quan només n’hi ha una de necessària . Maria ha escollit la millor part , i no li serà pas presa .
42011001	Una vegada , Jesús pregava en un cert indret . Quan hagué acabat , un dels deixebles li digué : — Senyor , ensenya’ns a pregar , tal com Joan en va ensenyar als seus deixebles .
42011002	Ell els digué : — Quan pregueu , digueu : Pare , santifica el teu nom , vingui el teu Regne .
42011003	Dóna’ns cada dia el pa que necessitem ;
42011004	perdona els nostres pecats , que nosaltres també perdonem tots els qui ens han ofès , i no permetis que caiguem en la temptació .
42011005	I els digué encara : — Si algú de vosaltres té un amic i el va a trobar a mitjanit i li diu : “ Amic , deixa’m tres pans ,
42011006	que un amic meu ha arribat de viatge , se m’ha presentat a casa i no tinc res per a oferir-li ” ,
42011007	segur que no li respondrà de dins estant : “ No m’amoïnis , la porta ja és tancada i tant jo com els meus fills ja som al llit ; no em puc aixecar a donar-te’ls . ”
42011008	Us asseguro que , si no s’aixeca a donar-los-hi per amistat , la impertinència d’aquell l’obligarà a aixecar-se per donar-li tot el que necessita .
42011009	» I jo us dic : Demaneu , i us donaran ; cerqueu , i trobareu ; truqueu , i us obriran .
42011010	Perquè el qui demana , rep ; el qui cerca , troba ; i a qui truca , li obren .
42011011	Quin pare d’entre vosaltres , si el seu fill li demana peix , en comptes de peix li donarà una serp ?
42011012	I si li demana un ou , ¿ li donarà potser un escorpí ?
42011013	Així , doncs , si vosaltres , que sou dolents , sabeu donar coses bones als vostres fills , molt més el Pare del cel donarà l’Esperit Sant als qui l’hi demanen .
42011014	Jesús estava traient un dimoni d’un home que era mut . Així que el dimoni sortí , el mut començà a parlar , i la gent n’estava meravellada .
42011015	Però alguns digueren : — Aquest treu els dimonis pel poder de Beelzebul , el príncep dels dimonis .
42011016	D’altres , per posar-lo a prova , li demanaven un senyal del cel .
42011017	Però ell , que coneixia els seus pensaments , els digué : — Tot reialme que es divideix i lluita contra si mateix , va a la ruïna , i les famílies s’ataquen les unes a les altres .
42011018	Si Satanàs està dividit i lluita contra si mateix , com podrà durar el seu reialme ? Vosaltres dieu que trec els dimonis pel poder de Beelzebul .
42011019	Però , si jo trec els dimonis pel poder de Beelzebul , amb quin poder els treuen els vostres seguidors ? Per això ells mateixos seran els vostres jutges .
42011020	Ara bé , si jo trec els dimonis per la mà de Déu , vol dir que ha arribat a vosaltres el Regne de Déu .
42011021	» Quan un que és fort i va ben armat guarda casa seva , els seus béns estan segurs .
42011022	Però si l’ataca i el venç un altre de més fort , li pren les armes que li donaven confiança i reparteix el seu botí .
42011023	» Qui no està amb mi , està contra mi . Qui amb mi no recull , escampa .
42011024	» L’esperit maligne , quan surt d’un home , vaga pels llocs erms buscant repòs . I com que no en troba , es diu : “ Me’n tornaré a casa meva , d’on he sortit . ”
42011025	Hi arriba i la troba escombrada i endreçada .
42011026	Llavors se’n va a buscar altres set esperits pitjors que ell , entren en aquella casa i s’hi queden . Al final , l’estat d’aquell home és pitjor que al principi .
42011027	Mentre Jesús parlava , una dona alçà la veu entre la gent i li digué : — Sortoses les entranyes que et van dur i els pits que vas mamar !
42011028	Però ell va respondre : — Més aviat sortosos els qui escolten la paraula de Déu i la guarden !
42011029	S’anava reunint una gentada , i Jesús començà a dir : — La gent d’aquesta generació és dolenta : demana un senyal , però no els en serà donat cap altre que el de Jonàs .
42011030	Perquè així com Jonàs va ser un senyal per a la gent de Nínive , també el Fill de l’home ho serà per a aquesta generació .
42011031	El dia del judici , la reina del país del sud s’alçarà per condemnar els homes d’aquesta generació , perquè ella va venir de l’altre cap de món per escoltar la saviesa de Salomó ; i aquí hi ha alguna cosa més que Salomó .
42011032	El dia del judici , els habitants de Nínive s’aixecaran per condemnar la gent d’aquesta generació , perquè ells es van convertir quan Jonàs els predicà ; i aquí hi ha alguna cosa més que Jonàs .
42011033	» Quan algú encén una llàntia , no la posa en un lloc amagat o sota una mesura , sinó en el portallànties , perquè els qui entren en vegin la claror .
42011034	El llum del cos és l’ull . Quan el teu ull és bo , tot el teu cos quedarà illuminat ; però si és dolent , el teu cos quedarà a les fosques .
42011035	Mira , doncs , que allò que en tu ha de ser llum no sigui foscor .
42011036	Perquè , si tot el teu cos està illuminat i no hi ha cap racó fosc , serà tot ell tan resplendent com quan una llàntia t’illumina amb la seva claror .
42011037	Així que Jesús hagué acabat de parlar , un fariseu va convidar-lo a menjar a casa seva . Jesús hi anà i es posà a taula .
42011038	El fariseu es va estranyar quan veié que no s’havia rentat ritualment abans de dinar .
42011039	El Senyor li digué : — Vosaltres , els fariseus , purifiqueu per fora copes i plats , però per dins sou plens de rapacitat i dolenteria .
42011040	Insensats ! El qui ha fet el que hi ha a fora , ¿ no ha fet també el que hi ha a dins ?
42011041	Doneu com a almoina allò que hi ha a dins , i llavors sí que tot us quedarà purificat .
42011042	» Però ai de vosaltres , fariseus , que pagueu el delme de la menta , de la ruda i de qualsevol llegum , però deixeu de banda la justícia i l’amor de Déu ! Havíeu de complir això , sense passar per alt allò altre .
42011043	» Ai de vosaltres , fariseus , que us agrada d’ocupar els primers seients a les sinagogues i que la gent us saludi a les places !
42011044	» Ai de vosaltres , que sou com sepulcres que no es veuen , i la gent , sense saber-ho , hi passa pel damunt !
42011045	Un mestre de la Llei li digué : — Mestre , amb això que dius ens ofens també a nosaltres .
42011046	Jesús respongué : — Ai de vosaltres també , mestres de la Llei , que feu portar a la gent càrregues insuportables , però vosaltres no les toqueu ni amb un sol dit !
42011047	» Ai de vosaltres , que edifiqueu monuments funeraris als profetes que els vostres pares van matar !
42011048	Així demostreu que esteu d’acord amb el que ells van fer : els vostres pares van matar els profetes , i vosaltres els construïu monuments .
42011049	» Per això la mateixa saviesa de Déu ha dit : “ Els enviaré profetes i apòstols , i ells en mataran i perseguiran . ”
42011050	Però es demanaran comptes a aquesta generació de la sang de tots els profetes vessada des de la creació del món ,
42011051	des de la sang d’Abel fins a la de Zacaries , mort entre l’altar i el santuari . Us ho asseguro : es demanaran comptes a aquesta generació .
42011052	» Ai de vosaltres , mestres de la Llei , que reteniu la clau del coneixement : vosaltres no hi heu entrat i heu tancat la porta als qui volien entrar-hi !
42011053	Quan Jesús va sortir d’allà , els mestres de la Llei i els fariseus començaren a tenir-li una rancúnia terrible i el provocaven perquè parlés sobre moltes qüestions ,
42011054	sempre a l’aguait per agafar-lo en alguna resposta comprometedora .
42012001	Mentrestant , la gent s’havia aglomerat a milers , fins al punt que es trepitjaven els uns als altres . Jesús començà a dir primer als seus deixebles : — Guardeu-vos del llevat dels fariseus , que és la hipocresia .
42012002	No hi ha res de secret que no s’hagi de revelar , ni res d’amagat que no s’hagi de saber .
42012003	Per això , tot el que heu dit en la fosca , ho sentiran a plena llum , i el que heu parlat a cau d’orella en la cambra més retirada , ho pregonaran des dels terrats .
42012004	» A vosaltres , amics meus , us dic que no tingueu por dels qui maten el cos i després ja no poden fer res més .
42012005	Jo us faré veure qui heu de témer : temeu aquell qui , després de prendre la vida , té poder de tirar a l’infern . Us ho asseguro : a aquest sí que l’heu de témer .
42012006	¿ No es venen cinc ocells per dues monedes ? Doncs bé , Déu no n’oblida ni un de sol .
42012007	Més encara , fins i tot els cabells us té comptats . No tingueu por : vosaltres valeu més que tots els ocells .
42012008	» I jo us dic : A tot aquell qui em reconegui davant els homes , també el Fill de l’home el reconeixerà davant els àngels de Déu .
42012009	Però el qui em negui davant els homes , serà negat davant els àngels de Déu .
42012010	» Tot aquell qui parlarà contra el Fill de l’home serà perdonat , però el qui haurà blasfemat contra l’Esperit Sant no serà perdonat .
42012011	» Quan us condueixin a les sinagogues , als magistrats o a les autoritats , no us preocupeu de com us defensareu ni de què direu :
42012012	l’Esperit Sant us ensenyarà en aquell moment el que haureu de dir .
42012013	Un d’entre la gent digué a Jesús : — Mestre , ordena al meu germà que es parteixi amb mi l’herència .
42012014	Ell li respongué : — Home , ¿ qui m’ha nomenat jutge o mediador entre vosaltres ?
42012015	Aleshores digué a la gent : — Estigueu alerta , guardeu-vos de tota ambició de riquesa , perquè , ni que nedi en l’abundància , la vida d’un home no depèn pas dels seus béns .
42012016	I els explicà una paràbola : — A un home ric , la terra li va donar molt .
42012017	Ell rumiava : “ Què faré , si no tinc on guardar la meva collita ? ”
42012018	I es va dir : “ Ja ho sé , què faré : tiraré a terra els meus graners , en construiré de més grans i hi guardaré tot el meu gra i els meus béns .
42012019	Llavors em diré a mi mateix : Tens molts béns en reserva per a molts anys ; reposa , menja , beu i diverteix-te . ”
42012020	» Però Déu li digué : » — Insensat ! Aquesta mateixa nit et reclamaran la vida , i tot això que has acumulat , de qui serà ?
42012021	» Així passa amb el qui reuneix tresors per a ell mateix i no es fa ric davant de Déu .
42012022	Després digué als seus deixebles : — Per això us dic : No us preocupeu per la vida , pensant què menjareu , ni pel cos , pensant com us vestireu .
42012023	La vida val més que el menjar , i el cos més que el vestit .
42012024	Fixeu-vos en els corbs : no sembren ni seguen , no tenen rebost ni graner , i Déu els alimenta . I vosaltres valeu molt més que els ocells !
42012025	¿ Qui de vosaltres , per més que s’hi esforci , pot allargar d’un sol instant la seva vida ?
42012026	Així , doncs , si no podeu aconseguir ni una cosa tan petita , per què us preocupeu de les altres ?
42012027	Fixeu-vos com creixen els lliris : no treballen ni filen , però us asseguro que ni Salomó , amb tota la seva magnificència , no anava vestit com cap d’ells .
42012028	I si l’herba , que avui és al camp i demà la tiren al foc , Déu la vesteix així , molt més farà per vosaltres , gent de poca fe .
42012029	No busqueu , doncs , què menjareu o què beureu , ni en passeu ànsia .
42012030	Això , tots els pagans ho busquen amb neguit , però el vostre Pare ja sap prou que en teniu necessitat .
42012031	Vosaltres , busqueu més aviat el seu Regne , i això us ho donarà de més a més .
42012032	» No tinguis por , petit ramat , que el vostre Pare es complau a donar-vos el Regne .
42012033	Veneu els vostres béns i doneu els diners com a almoina . Procureu-vos bosses que no es facin malbé , reuniu-vos al cel un tresor que no s’acabi ; allà , els lladres no s’hi acosten , ni les arnes no destrossen res .
42012034	Perquè on teniu el tresor , hi tindreu el cor .
42012035	» Estigueu a punt , amb el cos cenyit i les llànties enceses .
42012036	Feu com els criats que esperen quan tornarà el seu amo de la festa de noces , per obrir la porta tan bon punt arribi i truqui .
42012037	Feliços aquells servents que el senyor , quan arribi , trobi vetllant . En veritat us dic que se cenyirà , els farà seure a taula i es posarà a servir-los .
42012038	Feliços d’ells si ve a mitjanit o a la matinada i els troba vetllant així .
42012039	» Prou que ho compreneu : si l’amo de la casa hagués sabut a quina hora de la nit havia de venir el lladre , no hauria permès que li entressin a casa .
42012040	Estigueu a punt també vosaltres , perquè el Fill de l’home vindrà a l’hora menys pensada .
42012041	Aleshores Pere li digué : — Senyor , ¿ dius aquesta paràbola per a nosaltres o bé per a tothom ?
42012042	El Senyor continuà : — ¿ Qui és l’administrador fidel i assenyat a qui l’amo confiarà els seus servents perquè els doni al temps degut l’aliment que els pertoca ?
42012043	Feliç aquell servent que el seu senyor , quan arriba , troba que ho fa així .
42012044	Us asseguro amb tota veritat que li confiarà tots els seus béns .
42012045	Però si aquell servent es deia : “ El meu senyor tarda a venir ” , i començava a pegar als criats i a les criades , a menjar , a beure i a embriagar-se ,
42012046	vindrà el seu senyor el dia que menys s’ho espera i a l’hora que ell no sap ; el castigarà i li farà compartir la sort dels qui no són fidels .
42012047	» El servent que , coneixent la voluntat del seu amo , no ha preparat o no ha fet allò que l’amo volia , rebrà molts assots .
42012048	En canvi , el qui , sense conèixer-la , s’ha fet mereixedor d’assots , en rebrà menys . A qui molt li donen , molt li demanaran ; i a qui molt li encomanen , li reclamaran encara més .
42012049	» He vingut a calar foc a la terra , i com voldria que ja estigués encesa !
42012050	Haig de rebre un baptisme , i com desitjo que això es compleixi !
42012051	¿ Us penseu que he vingut a portar la pau a la terra ? Us asseguro que no . He vingut a portar-hi divisió .
42012052	D’ara endavant els cinc membres d’una família estaran dividits entre ells : tres contra dos i dos contra tres .
42012053	Es dividiran el pare contra el fill , i el fill contra el pare ; la mare contra la filla , i la filla contra la mare ; la sogra contra la nora , i la nora contra la sogra .
42012054	I deia també a la gent : — Quan veieu pujar un núvol cap a ponent , de seguida dieu : “ Ve pluja ” , i la pluja arriba .
42012055	I quan bufa el vent de migjorn , dieu : “ Farà calor ” , i en fa .
42012056	Hipòcrites ! Vosaltres sabeu entendre l’aspecte de la terra i del cel , ¿ i no sabeu entendre en quin temps esteu vivint ?
42012057	» Per què no discerniu vosaltres mateixos allò que és just ?
42012058	Mentre vas a presentar-te al magistrat amb el qui et vol denunciar , procura d’arribar a un acord amb ell , no sigui cas que et porti per força davant el jutge , i el jutge et posi en mans de l’oficial , i l’oficial et tanqui a la presó .
42012059	T’asseguro que , un cop allà , no en sortiràs que no hagis pagat fins l’últim cèntim .
42013001	Per aquell mateix temps , alguns dels presents explicaren a Jesús el cas d’uns galileus , com Pilat havia barrejat la sang d’ells amb la dels sacrificis que oferien .
42013002	Jesús els respongué : — ¿ Us penseu que aquells galileus van morir així perquè eren més pecadors que tots els altres galileus ?
42013003	Us asseguro que no : i si no us convertiu , tots acabareu igual .
42013004	I aquelles divuit persones que van morir a Siloè quan la torre els va caure al damunt , ¿ us penseu que eren més culpables que tots els altres habitants de Jerusalem ?
42013005	Us asseguro que no : i si no us convertiu , tots acabareu de la mateixa manera .
42013006	I va afegir aquesta paràbola : — Un home tenia una figuera plantada a la seva vinya . Va anar a buscar-hi fruit i no n’hi trobà .
42013007	Llavors digué al qui li menava la vinya : » — Mira , fa tres anys que vinc a buscar fruit d’aquesta figuera i no n’hi trobo . Talla-la . Per què ha d’ocupar la terra inútilment ?
42013008	» Ell li respongué : » — Senyor , deixa-la encara aquest any . La cavaré tot al voltant i hi tiraré fems ,
42013009	a veure si dóna fruit d’ara endavant . Si no , fes-la tallar .
42013010	Un dissabte , Jesús ensenyava en una de les sinagogues .
42013011	Hi havia allà una dona que des de feia divuit anys tenia una malaltia produïda per un esperit . Anava tota encorbada i no es podia redreçar per res .
42013012	Jesús , en veure-la , la va cridar i li digué : — Dona , quedes lliure de la teva malaltia !
42013013	Li va imposar les mans i a l’instant ella es redreçà i glorificava Déu .
42013014	Però el cap de la sinagoga , indignat perquè Jesús havia curat en dissabte , deia a la gent : — Hi ha sis dies per a treballar . Veniu a fer-vos curar un d’aquests dies i no en dissabte .
42013015	El Senyor li contestà : — Hipòcrites ! ¿ No és veritat que també en dissabte tots deslligueu el bou i l’ase de l’estable i els porteu a l’abeurador ?
42013016	¿ No calia , doncs , precisament en dissabte , deslligar aquesta filla d’Abraham que Satanàs tenia subjectada des de feia divuit anys ?
42013017	Amb aquestes paraules , tots els seus adversaris van quedar avergonyits . La gent , en canvi , s’alegrava de totes les coses extraordinàries que feia .
42013018	Jesús deia : — A què s’assembla el Regne de Déu ? A què el compararé ?
42013019	És com un gra de mostassa que un home va sembrar en el seu hort . Va créixer i arribà a ser un arbre , i els ocells del cel van fer niu a les seves branques .
42013020	I digué encara : — A què compararé el Regne de Déu ?
42013021	És com el llevat que una dona va amagar dins tres mesures de farina , fins que tota la pasta va fermentar .
42013022	Tot fent camí cap a Jerusalem , Jesús passava per viles i pobles i ensenyava .
42013023	Algú li preguntà : — Senyor , ¿ són pocs els qui se salven ? Jesús els contestà :
42013024	— Esforceu-vos a entrar per la porta estreta , perquè us dic que molts voldran entrar-hi i no podran .
42013025	» Després que el cap de casa s’haurà alçat a tancar la porta , vosaltres us quedareu fora i començareu a trucar dient : “ Senyor , obre’ns . ” Ell us respondrà : “ No sé d’on sou . ”
42013026	Llavors us posareu a dir : “ Hem menjat i hem begut amb tu , i has ensenyat per les nostres places . ”
42013027	Ell us respondrà : “ No sé d’on sou . Aparteu-vos de mi , tots els qui heu obrat el mal ! ”
42013028	Allà hi haurà els plors i el cruixit de dents , quan veureu Abraham , Isaac , Jacob i tots els profetes en el Regne de Déu , mentre que a vosaltres us hauran tret fora .
42013029	I vindrà gent d’orient i d’occident , del nord i del sud , i s’asseuran a taula en el Regne de Déu .
42013030	Hi ha darrers que seran primers , i primers que seran darrers .
42013031	En aquell mateix moment , alguns fariseus es van acostar a Jesús i li digueren : — Vés-te’n d’aquí , que Herodes et vol matar .
42013032	Ell els respongué : — Aneu a dir a aquella guineu : “ Avui i demà trec dimonis i curo malalts , i el tercer dia arribaré al terme .
42013033	Però cal que avui , demà i demà passat vagi fent el meu camí , perquè no convé que un profeta mori fora de Jerusalem . ”
42013034	» Jerusalem , Jerusalem , que mates els profetes i apedregues els qui et són enviats ! Quantes vegades he volgut aplegar els teus fills com una lloca aplega els seus pollets sota les ales , però no ho heu volgut .
42013035	Doncs bé , la vostra casa és abandonada . Us dic que no em veureu fins que arribi el temps que direu : Beneït el qui ve en nom del Senyor !
42014001	Un dissabte , Jesús va anar a menjar a casa d’un dels principals dels fariseus . Ells l’estaven observant .
42014002	Davant d’ell hi havia un home que era hidròpic .
42014003	Llavors Jesús va preguntar als mestres de la Llei i als fariseus : — ¿ És permès o no de curar en dissabte ?
42014004	Però ells callaven . Jesús agafà aquell home , el va guarir i el va fer marxar .
42014005	Després els digué : — Si a un de vosaltres li caigués al pou en dissabte el fill , o tan sols el bou , ¿ no l’en trauria tot seguit ?
42014006	I no van ser capaços de donar-li cap resposta .
42014007	Jesús observà que els convidats havien escollit els primers llocs i els proposà aquesta paràbola :
42014008	— Quan algú et convida a un banquet de noces , no et posis al primer lloc . Hi podria haver un convidat més important que tu ,
42014009	i llavors vindria el qui us ha convidat tots dos i et diria : “ Cedeix-li el lloc ” , i tu hauries d’anar a ocupar el darrer lloc , tot avergonyit .
42014010	Més aviat , quan et conviden , vés a posar-te al darrer lloc i , quan vingui el qui t’ha convidat , et dirà : “ Amic , puja més amunt . ” Llavors seràs honorat davant tots els qui són a taula .
42014011	Tothom qui s’enalteix serà humiliat , però el qui s’humilia serà enaltit .
42014012	Després digué al qui l’havia convidat : — Quan facis un dinar o un sopar , no hi cridis els teus amics , ni els teus germans , ni els teus parents , ni veïns rics . Et podrien tornar la invitació i ja tindries la teva recompensa .
42014013	Més aviat , quan facis un banquet , convida-hi pobres , invàlids , coixos i cecs .
42014014	Feliç de tu , llavors , perquè ells no tenen res per a recompensar-te , i la recompensa , la trobaràs quan ressuscitin els justos .
42014015	Un dels qui eren a taula amb Jesús , quan va sentir aquestes paraules , li digué : — Feliç el qui prendrà part en l’àpat del Regne de Déu !
42014016	Jesús li respongué : — Un home feia un gran banquet i va convidar-hi molta gent .
42014017	» A l’hora de l’àpat va enviar el seu servent a dir als convidats : » — Veniu , que ja tot és a punt .
42014018	» Però tots , sense excepció , començaren d’excusar-se . El primer li digué : » — He comprat un camp i l’haig d’anar a veure . Et prego que m’excusis .
42014019	» Un altre digué : » — He comprat cinc parelles de bous i ara me’n vaig a provar-los . Et prego que m’excusis .
42014020	» Un altre digué : » — M’acabo de casar , i per això no puc venir .
42014021	» El servent se’n tornà i ho va explicar tot al seu senyor . Llavors l’amo , indignat , li va dir : » — Surt de pressa per les places i els carrers de la ciutat i fes venir els pobres , els invàlids , els cecs i els coixos .
42014022	» Després el criat digué : » — Senyor , s’ha fet el que has manat i encara hi ha lloc .
42014023	» El senyor va dir al servent : » — Surt pels camins i pels horts i insisteix que entri gent fins que s’ompli la casa .
42014024	» Us asseguro que cap dels qui estaven convidats no tastarà el meu banquet .
42014025	Molta gent feia camí amb Jesús . Ell es va girar i els digué :
42014026	— Si algú ve a mi i no m’estima més que el pare i la mare , la dona i els fills , els germans i les germanes , i fins i tot que la seva pròpia vida , no pot ser deixeble meu .
42014027	Qui no porta la seva creu i em segueix , no pot ser deixeble meu .
42014028	» ¿ Qui de vosaltres , si vol construir una torre , no s’asseu primer a calcular-ne les despeses i veure si té recursos per a acabar-la ?
42014029	Altrament , si posava els fonaments i no podia acabar l’obra , tots els qui ho veurien començarien a burlar-se d’ell
42014030	dient : “ Aquest home va començar a construir però no ha pogut acabar . ”
42014031	» O bé , quin rei , si va a la guerra a lluitar amb un altre rei , no s’asseu primer a decidir si amb deu mil homes pot fer front al qui ve contra ell amb vint mil ?
42014032	I si veu que no pot , enviarà una ambaixada a demanar la pau quan l’altre encara és lluny .
42014033	» Així , doncs , el qui de vosaltres no renuncia a tots els seus béns no pot ser deixeble meu .
42014034	» La sal és bona ; però si perd el gust , amb què la tornaran salada ?
42014035	No serveix ni per a adobar la terra ni tan sols per al femer , i l’han de llençar . Qui tingui orelles per a escoltar , que escolti .
42015001	Els publicans i els altres pecadors s’acostaven tots a Jesús per escoltar-lo .
42015002	Els fariseus i els mestres de la Llei murmuraven i deien : — Aquest home acull els pecadors i menja amb ells .
42015003	Jesús els va proposar aquesta paràbola :
42015004	— ¿ Quin home d’entre vosaltres , si té cent ovelles i en perd una , no deixa les noranta-nou al desert i va a buscar la perduda fins que la troba ?
42015005	I quan l’ha trobada , se la posa a les espatlles ple d’alegria
42015006	i , arribant a casa , convida els amics i els veïns dient-los : “ Veniu a celebrar-ho amb mi : he trobat l’ovella que havia perdut . ”
42015007	» Jo us dic que , igualment , hi haurà més alegria en el cel per un sol pecador que es converteix que no pas per noranta-nou justos que no necessiten convertir-se .
42015008	» O bé , ¿ quina dona , si té deu monedes de plata i en perd una , no encén una llàntia i escombra la casa amb tota cura fins que la troba ?
42015009	I quan l’ha trobada , convida les amigues i veïnes dient-los : “ Veniu a celebrar-ho amb mi : he trobat la moneda que havia perdut . ”
42015010	» Igualment jo us dic que hi ha una alegria semblant entre els àngels de Déu per un sol pecador que es converteix .
42015011	I digué encara : — Un home tenia dos fills .
42015012	Un dia , el més jove digué al pare : » — Pare , dóna’m la part de l’herència que em toca . » Ell els va repartir els béns .
42015013	Al cap d’uns quants dies , el fill més jove va vendre’s tot el que tenia i se’n va anar amb els diners en un país llunyà . » Un cop allí , dilapidà la seva fortuna portant una vida dissoluta .
42015014	Quan s’ho hagué malgastat tot , vingué una gran fam en aquell país i començà a passar necessitat .
42015015	Llavors es va llogar a un propietari d’aquell país , que l’envià als seus camps a pasturar porcs .
42015016	Tenia ganes d’atipar-se de les garrofes que menjaven els porcs , però ningú no li’n donava .
42015017	Llavors recapacità i es digué : “ Quants jornalers del meu pare tenen pa de sobres i jo m’estic aquí morint de fam !
42015018	M’aixecaré i aniré a trobar el meu pare i li diré : Pare , he pecat contra el cel i contra tu .
42015019	Ja no mereixo que em diguin fill teu ; tracta’m com un dels teus jornalers . ”
42015020	I se n’anà a trobar el seu pare . » Encara era lluny , que el seu pare el veié i es commogué , corregué a tirar-se-li al coll i el besà .
42015021	El fill li digué : » — Pare , he pecat contra el cel i contra tu . Ja no mereixo que em diguin fill teu .
42015022	» Però el pare digué als seus criats : » — De pressa , porteu el vestit millor i poseu-l’hi , poseu-li també un anell al dit i unes sandàlies als peus ;
42015023	porteu el vedell gras i mateu-lo , mengem i celebrem-ho ,
42015024	perquè aquest fill meu era mort i ha tornat a la vida , estava perdut i l’hem retrobat . » I es posaren a celebrar-ho .
42015025	» Mentrestant , el fill gran era al camp . Quan , de tornada , s’acostava a la casa , va sentir músiques i balls
42015026	i cridà un dels criats per preguntar-li què era allò .
42015027	Ell li digué : » — El teu germà ha tornat . El teu pare l’ha retrobat en bona salut i ha fet matar el vedell gras .
42015028	» El fill gran s’indignà i no volia entrar . Llavors el seu pare va sortir i el pregava .
42015029	Però ell li respongué : » — Fa molts anys que et serveixo sense desobeir mai ni un de sol dels teus manaments , i tu encara no m’has donat un cabrit per a fer festa amb els meus amics .
42015030	En canvi , quan ha tornat aquest fill teu després de consumir els teus béns amb prostitutes , has fet matar el vedell gras .
42015031	» El pare li contestà : » — Fill , tu sempre ets amb mi , i tot el que és meu és teu .
42015032	Però calia celebrar-ho i alegrar-se , perquè aquest germà teu era mort i ha tornat a la vida , estava perdut i l’hem retrobat .
42016001	Jesús deia també als seus deixebles : — Un home ric tenia un administrador , que va ser acusat de malversar els seus béns .
42016002	Ell el cridà i li digué : » — Què és això que sento a dir de tu ? Dóna’m comptes de la teva administració , perquè d’ara endavant ja no podràs administrar els meus béns .
42016003	» L’administrador va pensar : “ Què faré , ara que el meu amo em treu de la feina ? Cavar , no m’hi veig amb forces ; captar , em fa vergonya .
42016004	Ja sé què faré per a trobar gent que em rebi a casa seva quan perdi l’administració . ”
42016005	» Llavors va cridar un per un els qui tenien deutes amb el seu amo . Al primer li digué : » — Quant deus al meu amo ?
42016006	» Li respongué : » — Cent gerres d’oli . » Ell li digué : » — Aquí tens el teu rebut . Seu i ara mateix escriu-ne un que digui cinquanta .
42016007	» A un altre li digué : » — I tu , quant deus ? » Li respongué : » — Cent sacs de blat . » Ell li diu : » — Aquí tens el teu rebut . Escriu-ne un que digui vuitanta .
42016008	I el Senyor va lloar l’administrador del diner , que és enganyós , perquè havia actuat amb astúcia : — Els fills d’aquest món , en els tractes entre ells , són més astuts que els fills de la llum .
42016009	I jo us dic : Guanyeu-vos amics a costa del diner , que és enganyós , perquè , quan tot s’hagi acabat , us rebin a les estances eternes .
42016010	Qui és fidel en una cosa molt petita , també és fidel en una de gran , i qui enganya en les coses petites , també enganya en les grans .
42016011	Per tant , si no heu estat fidels en l’administració del diner , que és enganyós , ¿ qui us confiarà els béns veritables ?
42016012	I si no heu estat fidels en les coses que són d’un altre , ¿ qui us donarà allò que us pertany ?
42016013	Cap criat no pot servir dos senyors , perquè , si estima l’un , avorrirà l’altre , i si fa cas de l’un , no en farà de l’altre . No podeu servir alhora Déu i el diner .
42016014	Els fariseus , que eren amics dels diners , van sentir tot això i es reien de Jesús .
42016015	Ell els digué : — Vosaltres sou els qui davant la gent us feu passar per justos , però Déu coneix els vostres cors : allò que és admirat entre els homes , és detestable als ulls de Déu .
42016016	» La Llei i els Profetes arriben fins a Joan ; des d’aleshores és anunciada la bona nova del Regne de Déu , i tothom s’esforça per entrar-hi .
42016017	Però és més fàcil que passin el cel i la terra que no pas que caigui una sola coma de la Llei .
42016018	» Tothom qui es divorcia de la seva dona i es casa amb una altra , comet adulteri , i qui es casa amb una repudiada comet adulteri .
42016019	» Hi havia un home ric que portava vestits de porpra i de lli i celebrava cada dia festes esplèndides .
42016020	Un pobre que es deia Llàtzer s’estava ajagut vora el seu portal amb tot el cos nafrat ,
42016021	desitjant de satisfer la fam amb les engrunes que queien de la taula del ric ; fins i tot venien els gossos a llepar-li les nafres .
42016022	» El pobre va morir , i els àngels el portaren al si d’Abraham . El ric també morí i el van sepultar .
42016023	» Arribat al reialme de la mort , enmig de turments , alçà els ulls i veié de lluny Abraham , amb Llàtzer al seu costat .
42016024	Llavors va exclamar : » — Abraham , pare meu , tingues pietat de mi i envia Llàtzer que mulli amb aigua la punta del seu dit i em refresqui la llengua , perquè sofreixo terriblement enmig d’aquestes flames .
42016025	» Abraham li respongué : » — Fill , recorda’t que en vida et van tocar béns de tota mena , mentre que Llàtzer només va rebre mals . Ara , doncs , ell troba aquí consol i tu , en canvi , sofriments .
42016026	A més , entre nosaltres i vosaltres hi ha oberta una fossa tan immensa , que ningú , per més que vulgui , no pot travessar d’aquí on som cap a vosaltres , ni d’on sou vosaltres cap aquí .
42016027	» El ric va insistir : » — Llavors , pare , t’ho prego : envia’l a casa del meu pare ,
42016028	on tinc encara cinc germans . Que Llàtzer els adverteixi , perquè no acabin també ells en aquest lloc de turments .
42016029	» Abraham li respongué : » — Ja tenen Moisès i els Profetes : que els escoltin .
42016030	» El ric insistí encara : » — No , pare meu Abraham , no els escoltaran . Però si un mort va a trobar-los , sí que es convertiran .
42016031	» Abraham li digué : » — Si no escolten Moisès i els Profetes , tampoc no els convencerà cap mort que ressusciti .
42017001	Jesús digué als seus deixebles : — Sempre hi haurà algú que en faci caure d’altres en pecat , però ai del qui els fa caure !
42017002	Més li valdria que li lliguessin al coll una roda de molí i el llancessin al mar , abans que fes caure un d’aquests petits .
42017003	Estigueu alerta ! » Si el teu germà et fa una ofensa , reprèn-lo , i si se’n penedeix , perdona’l .
42017004	I si t’ofèn set vegades al dia i set vegades torna per dir-te : “ Me’n penedeixo ” , tu l’has de perdonar .
42017005	Llavors els apòstols digueren al Senyor : — Augmenta’ns la fe .
42017006	Ell va respondre : — Només que tinguéssiu fe com un gra de mostassa , diríeu a aquesta morera : “ Arrenca’t de soca-rel i planta’t al mig del mar ” , i us obeiria .
42017007	» ¿ Qui de vosaltres , si té un servent a llaurar o a pasturar el ramat , li dirà , quan ell torni del camp : “ Vine de seguida a seure a taula ” ?
42017008	¿ No li dirà més aviat : “ Prepara’m alguna cosa per sopar i estigues a punt per a servir-me fins que hauré acabat de menjar i beure , que després ja menjaràs i beuràs tu ” ?
42017009	¿ És que donarà les gràcies al servent perquè ha fet allò que se li havia manat ?
42017010	Així també vosaltres , quan haureu fet tot allò que Déu us ha manat , digueu : “ Som uns servents sense cap mèrit : hem fet només el que havíem de fer . ”
42017011	Tot fent camí cap a Jerusalem , Jesús passava entre Samaria i Galilea .
42017012	A l’entrada d’un poble van anar a trobar-lo deu leprosos , que s’aturaren un tros lluny
42017013	i es posaren a cridar : — Jesús , mestre , tingues pietat de nosaltres !
42017014	En veure’ls , Jesús els digué : — Aneu a presentar-vos als sacerdots . Mentre hi anaven , van quedar purs de la lepra .
42017015	Un d’ells , quan s’adonà que havia estat guarit , va tornar enrere glorificant Déu amb grans crits ,
42017016	es prosternà als peus de Jesús amb el front a terra i li donava gràcies . Aquell home era un samarità .
42017017	Jesús digué : — ¿ No eren deu , els qui han quedat purs ? ¿ On són els altres nou ?
42017018	¿ No n’hi ha hagut cap que tornés per donar glòria a Déu fora d’aquest estranger ?
42017019	I li digué : — Aixeca’t i vés-te’n : la teva fe t’ha salvat .
42017020	Els fariseus van preguntar a Jesús quan vindria el Regne de Déu . Ell els respongué : — El Regne de Déu no vindrà en un moment previsible ,
42017021	ni tampoc podran dir : “ És aquí ” o “ És allà ” . El Regne de Déu és enmig vostre .
42017022	Després digué als deixebles : — Vindran temps que desitjareu veure un de sol dels dies del Fill de l’home , però no el veureu .
42017023	Us diran : “ És aquí ” o “ És allà ” . No correu pas a buscar-lo .
42017024	Perquè igual com el llampec esclata i resplendeix d’un cap a l’altre del cel , així serà el Fill de l’home quan vingui el seu dia .
42017025	Però primer cal que pateixi molt , i la gent d’aquesta generació l’ha de rebutjar .
42017026	» Tal com va passar en els dies de Noè , passarà en els dies del Fill de l’home :
42017027	menjaven i bevien , i prenien muller i marit , fins al dia mateix que Noè va entrar a l’arca . Vingué el diluvi i tots van morir .
42017028	Igualment va passar en els dies de Lot : menjaven i bevien , compraven i venien , plantaven i construïen ,
42017029	però el dia que Lot sortí de Sodoma va ploure foc i sofre del cel i tots van morir .
42017030	Així passarà també el dia que el Fill de l’home es manifesti .
42017031	Aquell dia , el qui sigui al terrat i tingui les coses dintre casa , que no baixi a endur-se-les ; igualment , el qui sigui al camp , que no torni enrere .
42017032	Recordeu-vos de la dona de Lot .
42017033	Qui busqui de conservar la vida , la perdrà , però el qui la perdi , la conservarà .
42017034	» Jo us dic que aquella nit n’hi haurà dos en un mateix llit : l’un serà pres i l’altre deixat ;
42017035	n’hi haurà dues molent juntes : l’una serà presa i l’altra deixada . (
42017037	Ells li preguntaren : — On serà això , Senyor ? Jesús els respongué : — On hi ha el cadàver , s’hi apleguen els voltors .
42018001	Jesús els va proposar una paràbola per fer-los veure que cal pregar sempre sense defallir :
42018002	— En una ciutat hi havia un jutge que no tenia temor de Déu ni consideració pels homes .
42018003	A la mateixa ciutat hi havia una viuda que l’anava a trobar sovint i li deia : » — Fes-me justícia contra l’home amb qui tinc un plet .
42018004	» Durant molts dies el jutge no en feia cas , però finalment va pensar : “ Jo no tinc temor de Déu ni consideració pels homes ,
42018005	però aquesta viuda m’amoïna tant que li hauré de fer justícia ; si no , anirà venint aquí fins que no podré aguantar més . ”
42018006	I el Senyor va afegir : — Fixeu-vos què diu aquest jutge , que és injust .
42018007	¿ I Déu no farà justícia als seus elegits que clamen a ell de nit i de dia ? ¿ Els tindrà esperant ?
42018008	Us asseguro que els farà justícia molt aviat . Però el Fill de l’home , quan vingui , ¿ trobarà fe a la terra ?
42018009	Jesús proposà una altra paràbola a uns que es refiaven de ser justos i menyspreaven els altres :
42018010	— Dos homes van pujar al temple a pregar : l’un era fariseu i l’altre publicà .
42018011	» El fariseu , dret , pregava així en el seu interior : “ Déu meu , et dono gràcies perquè no sóc com els altres homes , lladres , injustos , adúlters , ni sóc tampoc com aquest publicà .
42018012	Dejuno dos dies cada setmana i dono la desena part de tot el que guanyo o adquireixo . ”
42018013	» Però el publicà , de lluny estant , no gosava ni aixecar els ulls al cel , sinó que es donava cops al pit , tot dient : “ Déu meu , sigues-me propici , que sóc un pecador . ”
42018014	» Jo us dic que aquest va baixar perdonat a casa seva , i no l’altre ; perquè tothom qui s’enalteix serà humiliat , però el qui s’humilia serà enaltit .
42018015	Alguns presentaven a Jesús uns infants molt petits perquè els acaronés ; però els deixebles , en veure-ho , els renyaven .
42018016	Jesús féu acostar els infants i digué : — Deixeu que els infants vinguin a mi : no els ho impediu , perquè el Regne de Déu és dels qui són com ells .
42018017	En veritat us ho dic : qui no aculli el Regne de Déu com l’acull un infant , no hi entrarà pas .
42018018	Un home important li va preguntar : — Mestre bo , què haig de fer per a posseir la vida eterna ?
42018019	Jesús li digué : — Per què em dius bo ? De bo , només n’hi ha un , que és Déu .
42018020	Ja saps els manaments : No cometis adulteri , no matis , no robis , no acusis ningú falsament , honra el pare i la mare .
42018021	Ell va dir : — Tot això ho he complert des de jove .
42018022	Jesús , en sentir-ho , li digué : — Encara et manca una cosa : ven tot el que tens i reparteix-ho entre els pobres , i tindràs un tresor al cel . Després vine i segueix-me .
42018023	Quan va sentir això , aquell home es posà tot trist , perquè era molt ric .
42018024	Jesús , en veure’l entristit , digué : — Que n’és , de difícil , per als qui tenen riqueses entrar al Regne de Déu !
42018025	És més fàcil que un camell passi pel forat d’una agulla que no pas que un ric entri al Regne de Déu .
42018026	Els qui escoltaven van dir : — Si és així , qui pot salvar-se ?
42018027	Ell respongué : — Allò que és impossible als homes , és possible a Déu .
42018028	Llavors Pere va dir : — Mira , nosaltres hem deixat el que teníem i t’hem seguit .
42018029	Jesús els digué : — En veritat us dic que tothom qui pel Regne de Déu hagi deixat casa , muller , germans , pares o fills ,
42018030	rebrà molt més en el temps present i , en el món futur , la vida eterna .
42018031	Després Jesús va prendre a part els Dotze i els digué : — Ara pugem a Jerusalem , i es complirà tot allò que els profetes van escriure del Fill de l’home :
42018032	serà posat en mans dels pagans , l’escarniran , l’insultaran , li escopiran ,
42018033	l’assotaran i el mataran ; però el tercer dia ressuscitarà .
42018034	Ells no van comprendre res d’això : el sentit d’aquell llenguatge els resultava amagat i no entenien què volia dir .
42018035	Quan Jesús arribava prop de Jericó , hi havia un cec assegut a la vora del camí , demanant caritat .
42018036	En sentir passar la gent , va preguntar què era tot allò .
42018037	Li feren saber que passava Jesús de Natzaret .
42018038	Llavors començà a cridar : — Jesús , Fill de David , tingues pietat de mi !
42018039	La gent que anava davant el renyava perquè callés , però ell cridava encara més fort : — Fill de David , tingues pietat de mi !
42018040	Jesús s’aturà i manà que li portessin el cec . Quan va ser a prop li preguntà :
42018041	— Què vols que faci per tu ? Ell respongué : — Senyor , fes que hi vegi .
42018042	Jesús li digué : — Recobra la vista ; la teva fe t’ha salvat .
42018043	A l’instant hi veié , i seguia Jesús glorificant Déu . També tot el poble , en veure-ho , donava lloança a Déu .
42019001	Jesús va entrar a Jericó i travessava la ciutat .
42019002	Hi havia un home que es deia Zaqueu . Era cap de publicans , i era ric .
42019003	Zaqueu buscava de veure qui era Jesús , però no podia a causa de la gent , perquè era petit d’estatura .
42019004	Llavors s’avançà corrent i es va enfilar dalt d’un sicòmor per poder veure Jesús , que havia de passar per allí .
42019005	Quan Jesús va arribar en aquell indret , alçà els ulls i li digué : — Zaqueu , baixa de pressa , que avui m’haig d’hostatjar a casa teva .
42019006	Ell baixà de pressa i el va acollir amb alegria .
42019007	Tots els qui ho van veure murmuraven i deien : — Ha anat a allotjar-se a casa d’un pecador .
42019008	Però Zaqueu , dret davant el Senyor , li digué : — Senyor , dono als pobres la meitat dels meus béns , i als qui he exigit més diners del compte , els en restitueixo quatre vegades més .
42019009	Jesús li digué : — Avui ha entrat la salvació en aquesta casa ; perquè també aquest home és fill d’Abraham .
42019010	El Fill de l’home ha vingut a buscar i salvar allò que s’havia perdut .
42019011	Mentre escoltaven tot això , Jesús continuà amb una paràbola , perquè eren a prop de Jerusalem i ells es pensaven que el Regne de Déu es manifestaria de manera imminent .
42019012	Per això digué : — Un home de família noble havia d’anar-se’n en un país llunyà per rebre-hi la dignitat reial i després tornar .
42019013	Llavors va cridar deu dels seus servents i els confià la quantitat de deu mines , una per a cada un . I els va dir : » — Negocieu-hi mentre no torno .
42019014	» Però els seus conciutadans li tenien odi i van enviar una ambaixada darrere seu a dir : » — No volem que aquest regni damunt nostre .
42019015	» Quan ell tornà , investit de la dignitat reial , va fer cridar els servents a qui havia confiat els diners , per saber quin rendiment n’havien tret .
42019016	Es presentà el primer i digué : » — Senyor , la teva mina n’ha produïdes deu .
42019017	» Ell li respongué : » — Molt bé , ets un bon servent ! Has estat fidel en poca cosa : rep ara el govern de deu ciutats .
42019018	» Vingué després el segon i digué : » — La teva mina , senyor , n’ha produïdes cinc .
42019019	» Va dir també a aquest : » — Tu , igualment , governa cinc ciutats .
42019020	» Però se’n presentà un altre que digué : » — Senyor , aquí tens la teva mina , que he conservat guardada en un mocador .
42019021	Tenia por de tu , perquè ets un home exigent : reclames allò que no has invertit i segues allò que no has sembrat .
42019022	» Ell li respon : » — Amb les teves mateixes paraules et condemno , servent dolent ! Sabies que sóc un home exigent , que reclamo allò que no he invertit i sego allò que no he sembrat .
42019023	Doncs per què no posaves els meus diners al banc i ara que he tornat els hauria recobrat amb els interessos ?
42019024	» Aleshores digué als qui eren presents : » — Preneu-li la mina i doneu-la al qui en té deu .
42019025	» Ells li contestaren : » — Senyor , si ja té deu mines !
42019026	» Ell replicà : » — Us ho asseguro : a tot aquell qui té , li donaran encara més ; però al qui no té , li prendran fins allò que li queda .
42019027	I a aquests enemics meus , que no em van voler per rei , porteu-los aquí i degolleu-los davant meu .
42019028	Un cop Jesús hagué dit tot això , continuà fent camí davant d’ells pujant cap a Jerusalem .
42019029	Quan es va acostar a Betfagé i Betània , prop de la muntanya anomenada de les Oliveres , Jesús va enviar dos dels deixebles
42019030	amb aquest encàrrec : — Aneu al poble d’aquí al davant . Quan hi entrareu , trobareu un pollí fermat , que ningú no ha muntat mai . Deslligueu-lo i porteu-lo .
42019031	I si algú us preguntava per què el deslligueu , responeu : “ El Senyor l’ha de menester . ”
42019032	Els enviats se n’hi anaren i ho trobaren tot tal com Jesús els ho havia dit .
42019033	Mentre deslligaven el pollí , els seus amos els digueren : — Per què el deslligueu ?
42019034	Ells respongueren : — El Senyor l’ha de menester .
42019035	Llavors portaren el pollí a Jesús , li tiraren al damunt els seus mantells i van fer-hi pujar Jesús .
42019036	Mentre ell avançava , molts estenien els seus mantells pel camí .
42019037	Quan ja s’acostava a la baixada de la muntanya de les Oliveres , tota la multitud dels deixebles , plens d’alegria , començaren a lloar Déu amb grans crits per tots els miracles que havien vist ,
42019038	i deien : — Beneït el rei , el qui ve en nom del Senyor ! Pau en el cel i glòria en les altures !
42019039	Alguns dels fariseus que es trobaven entre la multitud li digueren : — Mestre , renya els teus deixebles .
42019040	Ell respongué : — Us ho asseguro : si aquests callen , cridaran les pedres .
42019041	Quan Jesús va ser prop de Jerusalem i veié la ciutat , arrencà a plorar per ella
42019042	i digué : — Tant de bo que en el dia d’avui també tu haguessis reconegut allò que et porta la pau ! Però ara és amagat als teus ulls .
42019043	Vindran dies que els teus enemics construiran al teu voltant un mur de setge , t’encerclaran i t’atacaran per tots costats ;
42019044	et destruiran , a tu i als teus fills , i no hi deixaran pedra sobre pedra , perquè no has sabut reconèixer el temps en què eres visitada .
42019045	Llavors Jesús va entrar al recinte del temple i es posà a expulsar-ne els venedors .
42019046	Els deia : — Diu l’Escriptura : El meu temple serà casa d’oració , però vosaltres n’heu fet una cova de lladres .
42019047	Cada dia ensenyava en el temple . Els grans sacerdots , els mestres de la Llei i els principals del poble buscaven de fer-lo morir ,
42019048	però no sabien com fer-s’ho , perquè tot el poble estava pendent d’ell i l’escoltava .
42020001	Un d’aquells dies , mentre Jesús instruïa el poble en el recinte del temple i anunciava la bona nova , es van presentar els grans sacerdots i els mestres de la Llei amb els notables
42020002	i li preguntaren : — Digues-nos amb quina autoritat fas tot això . Qui te l’ha donada , aquesta autoritat ?
42020003	Ell els replicà : — Jo també us faré una pregunta . Digueu-me :
42020004	el baptisme de Joan , ¿ venia de Déu o dels homes ?
42020005	Ells discutien i es deien : — Si responem que venia de Déu , ens preguntarà : “ Doncs per què no el vau creure ? ”
42020006	Però si diem que venia dels homes , tot el poble ens apedregarà , perquè estan convençuts que Joan era un profeta .
42020007	Per això van respondre que no ho sabien .
42020008	Llavors Jesús els digué : — Doncs jo tampoc no us dic amb quina autoritat faig tot això .
42020009	I es posà a explicar al poble aquesta paràbola : — Un home va plantar una vinya , la va arrendar a uns vinyaters i se’n va anar lluny per una llarga temporada .
42020010	Quan va ser el temps , envià un servent als vinyaters perquè li donessin la part que li corresponia del fruit de la vinya ; però els vinyaters el van apallissar i el van despatxar amb les mans buides .
42020011	L’amo els envià encara un altre servent , però a aquest també el van apallissar i ultratjar i el van despatxar amb les mans buides .
42020012	Els en va enviar encara un tercer , i també a aquest se’l van treure de sobre després de malferir-lo .
42020013	Llavors l’amo de la vinya es va dir : “ Què faré ara ? Els enviaré el meu fill , el meu estimat : de segur que a ell el respectaran . ”
42020014	Però quan els vinyaters el van veure , es digueren entre ells : “ Aquest és l’hereu : matem-lo i l’heretat serà nostra . ”
42020015	El van treure fora de la vinya i el van matar . » Què els farà , doncs , l’amo de la vinya ?
42020016	Vindrà , farà morir aquests vinyaters i donarà la vinya a uns altres . Els qui escoltaven van exclamar : — Això mai !
42020017	Llavors Jesús se’ls mirà i els digué : — Doncs per què es diu en l’Escriptura : La pedra rebutjada pels constructors , ara és la pedra principal ?
42020018	Tothom qui caigui sobre aquesta pedra quedarà trossejat , i aquell sobre qui la pedra caigui quedarà fet miques .
42020019	Els mestres de la Llei i els grans sacerdots van comprendre que Jesús amb aquella paràbola es referia a ells , i volien agafar-lo en aquell mateix moment , però van tenir por del poble .
42020020	Aleshores ells , per posar-li un parany , li van enviar uns homes que , fingint-se gent de bé , l’atrapessin en alguna paraula comprometedora i així pogués ser entregat a l’autoritat i a la jurisdicció del governador romà .
42020021	Li van fer aquesta pregunta : — Mestre , sabem que parles i ensenyes amb rectitud i que no fas distinció de persones , sinó que ensenyes realment el camí de Déu .
42020022	Digues-nos : ¿ Ens és permès o no de pagar tribut al Cèsar ?
42020023	Jesús es va adonar de la seva intriga i els digué :
42020024	— Ensenyeu-me un denari : ¿ de qui són la imatge i la inscripció ? Ells li respongueren : — Del Cèsar .
42020025	Jesús els digué : — Per tant , doneu al Cèsar el que és del Cèsar , i a Déu el que és de Déu .
42020026	Així no pogueren atrapar-lo en cap paraula comprometedora davant el poble i , sorpresos de la seva resposta , van callar .
42020027	Després alguns dels saduceus anaren a trobar Jesús . Els saduceus neguen que hi hagi resurrecció ; per això li van plantejar aquesta dificultat :
42020028	— Mestre , Moisès ens va prescriure que , si un home casat mor sense fills , el seu germà es casi amb la viuda per do-nar descendència al germà difunt .
42020029	Doncs bé , hi havia set germans . El primer es va casar , i va morir sense fills .
42020030	També el segon
42020031	i el tercer es van casar amb aquella dona , i així fins al setè : tots van morir sense deixar fills .
42020032	Finalment va morir també la dona .
42020033	Així , doncs , quan arribi la resurrecció , de quin dels set serà muller , si tots set s’hi havien casat ?
42020034	Jesús els respongué : — Els qui viuen en aquest món es casen ,
42020035	però els qui seran trobats dignes de tenir part en el món futur i en la resurrecció dels morts no prendran muller ni marit ;
42020036	com que són fills de la resurrecció , ja no poden morir : són com els àngels i són fills de Déu .
42020037	» I que els morts ressusciten , Moisès mateix ho indica clarament en el passatge de la Bardissa , quan diu que el Senyor és el Déu d’Abraham , Déu d’Isaac i Déu de Jacob .
42020038	Ell no és Déu de morts , sinó de vius , perquè gràcies a ell tots viuen .
42020039	Llavors alguns mestres de la Llei li digueren : — Mestre , has respost bé .
42020040	I ja no s’atrevien a preguntar-li res més .
42020041	Aleshores ell els va preguntar : — Com és que diuen que el Messies ha de ser fill de David ?
42020042	David mateix diu en el llibre dels Salms : » El Senyor digué al meu Senyor : Seu a la meva dreta ,
42020043	mentre poso els enemics com a escambell dels teus peus .
42020044	» Per tant , si David l’anomena Senyor , com pot ser fill seu ?
42020045	Mentre tot el poble escoltava , Jesús digué als seus deixebles :
42020046	— Aneu alerta amb els mestres de la Llei . Els agrada de passejar-se amb llargues vestidures , busquen que la gent els saludi a les places i que els facin ocupar els seients d’honor a les sinagogues i els primers llocs en els banquets .
42020047	Devoren els béns de les viudes i fan veure que preguen llargament . Per això aquests seran judicats amb més rigor .
42021001	Llavors Jesús alçà la vista i veié gent rica que tirava les seves ofrenes a la sala del tresor .
42021002	Va veure també una viuda molt pobra que hi tirava dues petites monedes de coure ,
42021003	i digué : — Us asseguro amb tota veritat que aquesta viuda pobra ha tirat més que tots els altres .
42021004	Tots aquests han donat com a ofrena el que els sobrava ; ella , en canvi , ha donat el que necessitava , tot el que tenia per a viure .
42021005	Alguns parlaven del temple i de com estava decorat amb pedres magnífiques i amb ofrenes votives . Jesús digué :
42021006	— De tot això que contempleu , vindran dies que no en quedarà pedra sobre pedra : tot serà destruït .
42021007	Llavors li preguntaren : — Mestre , ¿ quan passarà tot això i quin serà el senyal que està a punt de succeir ?
42021008	Ell digué : — Estigueu alerta , no us deixeu enganyar . En vindran molts que es valdran del meu nom i diran : “ Sóc jo ” , i també : “ El temps s’acosta . ” No aneu darrere d’ells .
42021009	Quan sentireu parlar de guerres i de revoltes , no us espanteu : cal que això succeeixi primer , però la fi no vindrà de seguida .
42021010	Després els va dir : — Un poble s’alçarà contra un altre poble , i un regne contra un altre regne ;
42021011	hi haurà grans terratrèmols i pertot arreu fams i pestes , fets espantosos i grans senyals al cel .
42021012	» Però abans de tot això us agafaran i us perseguiran ; us portaran a les sinagogues i a les presons i us faran comparèixer davant els reis i els governadors per causa del meu nom .
42021013	Serà una ocasió de donar testimoni .
42021014	Estigueu decidits a no preparar-vos la defensa :
42021015	jo mateix us donaré una eloqüència i una saviesa que cap dels vostres adversaris no serà capaç de resistir o de contradir .
42021016	Sereu traïts fins i tot pels vostres pares , germans , parents i amics , i en mataran alguns de vosaltres .
42021017	Tothom us odiarà per causa del meu nom .
42021018	Però no es perdrà ni un sol cabell del vostre cap .
42021019	Amb la vostra perseverança salvareu la vida .
42021020	» Quan veureu que les legions encerclen Jerusalem , sapigueu que s’acosta la seva devastació .
42021021	Llavors , els qui es trobin a Judea , que fugin a les muntanyes ; els qui siguin dintre la ciutat , que l’abandonin , i els qui es trobin al camp , que no entrin a la ciutat ,
42021022	perquè haurà vingut el temps de donar comptes , i tot allò que diuen les Escriptures es complirà .
42021023	Ai de les qui esperin un fill o el criïn aquells dies ! Perquè caurà una gran calamitat sobre el país i s’estendrà la indignació contra aquest poble :
42021024	cauran víctimes de l’espasa o seran enduts captius per totes les nacions , i Jerusalem serà trepitjada pels pagans , fins que el temps dels pagans s’haurà complert .
42021025	» Després hi haurà senyals en el sol , la lluna i les estrelles . A la terra , les nacions viuran amb angoixa , alarmades pel bramul de la mar i per les onades embravides .
42021026	La gent defallirà de por i d’ansietat pel que succeirà arreu de la terra , perquè fins i tot els estols celestials trontollaran .
42021027	Llavors veuran el Fill de l’home venint en un núvol amb gran poder i majestat .
42021028	Quan tot això comenci a succeir , redreceu-vos i alceu el cap , que el vostre alliberament s’acosta .
42021029	Els digué una paràbola : — Mireu la figuera i els altres arbres :
42021030	quan veieu que comencen a brotar , coneixeu que l’estiu ja és a prop .
42021031	Igualment , quan veureu que succeeix tot això , sapigueu que és a prop el Regne de Déu .
42021032	En veritat us dic que no passarà aquesta generació sense que tot això hagi succeït .
42021033	El cel i la terra passaran , però les meves paraules no passaran .
42021034	» Vosaltres estigueu alerta : que l’excés de menjar o l’embriaguesa o les preocupacions de la vida no afeixuguin el vostre cor , perquè de cop i volta , com un llaç , us trobaríeu a sobre aquell dia ,
42021035	que caurà sobre tots els habitants de la terra .
42021036	Vetlleu , doncs , i pregueu en tot moment perquè pugueu escapar-vos de tot això que ha de succeir i presentar-vos sense temor davant el Fill de l’home .
42021037	De dia , Jesús ensenyava en el temple , però després sortia per passar la nit a la muntanya anomenada de les Oliveres .
42021038	I , de bon matí , tot el poble es reunia amb ell al temple per escoltar-lo .
42022001	S’acostava la festa dels Àzims , anomenada la Pasqua .
42022002	Els grans sacerdots i els mestres de la Llei buscaven com podrien fer-s’ho per a matar Jesús , perquè tenien por del poble .
42022003	Llavors Satanàs va entrar dins de Judes , l’anomenat Iscariot , que era del grup dels Dotze .
42022004	Aquest se n’anà a tractar amb els grans sacerdots i els caps de la guàrdia sobre com els podria entregar Jesús .
42022005	Ells se’n van alegrar i convingueren de donar-li diners .
42022006	Judes s’hi comprometé i buscava l’ocasió d’entregar-los-el sense que es produís un avalot de la gent .
42022007	Va arribar el dia dels Àzims en què s’havia de sacrificar l’anyell pasqual .
42022008	Jesús envià Pere i Joan tot dient-los : — Aneu a fer els preparatius perquè puguem menjar el sopar pasqual .
42022009	Ells li preguntaren : — On vols que el preparem ?
42022010	Els digué : — Entrant a la ciutat , vindrà a trobar-vos un home que duu una gerra d’aigua . Seguiu-lo fins a la casa on entri
42022011	i digueu a l’amo de la casa : “ El Mestre et diu : On tens la sala on haig de menjar el sopar pasqual amb els meus deixebles ? ”
42022012	Ell us ensenyarà dalt la casa una sala gran parada amb estores i coixins . Prepareu allí el sopar .
42022013	Ells se’n van anar , ho trobaren tot tal com Jesús els havia dit i prepararen el sopar pasqual .
42022014	Quan va ser l’hora , Jesús es posà a taula amb els apòstols
42022015	i els digué : — Com desitjava menjar amb vosaltres aquest sopar pasqual abans de la meva passió !
42022016	Perquè us asseguro que ja no el menjaré més fins que la Pasqua trobi el seu compliment en el Regne de Déu .
42022017	Llavors prengué una copa , digué l’acció de gràcies i afegí : — Preneu això i repartiu-vos-ho ,
42022018	perquè us asseguro que des d’ara ja no beuré més del fruit de la vinya fins que haurà arribat el Regne de Déu .
42022019	Després prengué el pa , digué l’acció de gràcies , el partí i els el donà tot dient : — Això és el meu cos , entregat per vosaltres . Feu això , que és el meu memorial .
42022020	I , havent sopat , féu igualment amb la copa , tot dient : — Aquesta copa és la nova aliança segellada amb la meva sang , vessada per vosaltres .
42022021	Però sapigueu que la mà del qui em traeix és a prop meu en aquesta taula .
42022022	El Fill de l’home fa el seu camí , com havia estat fixat per endavant , però ai de l’home que el traeix !
42022023	Llavors començaren a preguntar-se l’un a l’altre quin d’ells seria capaç de fer una cosa així .
42022024	Després hi hagué entre ells una discussió sobre quin havia de ser tingut pel més important .
42022025	Jesús els digué : — Els reis de les nacions les dominen com si en fossin amos , i els qui tenen poder damunt d’elles es fan dir benefactors .
42022026	Però vosaltres no heu de ser pas així : el més important entre vosaltres ha d’ocupar el lloc del més jove , i el qui mana , el lloc del qui serveix .
42022027	Perquè , ¿ qui és més important , el qui seu a taula o el qui serveix ? ¿ No ho és el qui seu a taula ? Doncs jo , enmig de vosaltres , sóc com el qui serveix .
42022028	» Vosaltres sou els qui heu perseverat amb mi en els moments de prova ,
42022029	i així com el meu Pare m’ha concedit la reialesa , jo també us la concedeixo a vosaltres :
42022030	menjareu i beureu a la meva taula en el meu regne , i us asseureu en trons per jutjar les dotze tribus d’Israel .
42022031	» Simó , Simó , mira que Satanàs us ha reclamat per sacsejar-vos com qui garbella blat ,
42022032	però jo he pregat per tu , perquè no defalleixi la teva fe . I tu , quan t’hauràs penedit , enforteix els teus germans .
42022033	Pere li digué : — Senyor , estic disposat a anar amb tu a la presó i a la mort .
42022034	Però Jesús li respongué : — T’ho asseguro , Pere : avui no cantarà el gall que no hagis negat tres vegades que em coneixes .
42022035	Després els digué : — Quan us vaig enviar sense bossa ni sarró ni sandàlies , ¿ us va faltar alguna cosa ? Li respongueren : — No res .
42022036	Ell els digué : — Doncs ara , el qui tingui una bossa , que la prengui , i que faci el mateix el qui tingui un sarró . I el qui no tingui espasa , que es vengui el mantell i se’n compri una .
42022037	Perquè us asseguro que s’ha de complir en mi allò que està escrit : Ha estat comptat entre els malfactors . Tot el que es refereix a mi s’està complint .
42022038	Ells digueren : — Senyor , aquí hi ha dues espases . Ell els respongué : — Ja n’hi ha prou !
42022039	Llavors sortí i se’n va anar , com de costum , a la muntanya de les Oliveres . El seguiren també els deixebles .
42022040	Arribat al lloc , els digué : — Pregueu demanant de no caure en la temptació .
42022041	Després se separà d’ells cosa d’un tret de pedra , s’agenollà i pregava
42022042	dient : — Pare , si ho vols , aparta de mi aquesta copa . Però que no es faci la meva voluntat , sinó la teva .
42022043	Llavors se li va aparèixer un àngel del cel que el confortava .
42022044	Ple d’angoixa , pregava més intensament , i la seva suor era com gotes de sang que caiguessin fins a terra .
42022045	Quan s’aixecà de la pregària , anà cap als deixebles i els va trobar adormits de la tristor .
42022046	Els digué : — Per què dormiu ? Aixequeu-vos i pregueu , per no caure en la temptació .
42022047	Encara Jesús parlava quan es va presentar un grup de gent : l’anomenat Judes , un dels Dotze , anava al davant d’ells i s’acostà a Jesús per besar-lo .
42022048	Jesús li digué : — Judes , ¿ amb un bes traeixes el Fill de l’home ?
42022049	Els qui eren al voltant de Jesús , en veure el que estava a punt de passar , digueren : — Senyor , ¿ ataquem amb l’espasa ?
42022050	I un d’ells va donar un cop d’espasa al criat del gran sacerdot i li tallà l’orella dreta .
42022051	Però Jesús va dir : — Deixeu-los fer ! I tocant-li l’orella , el va guarir .
42022052	Després Jesús digué als grans sacerdots , als caps de la guàrdia del temple i als notables que havien vingut per detenir-lo : — Heu sortit amb espases i garrots , com si fos un bandoler .
42022053	Mentre era amb vosaltres al temple cada dia , no vau gosar detenir-me . Però aquesta és la vostra hora : l’hora del poder de les tenebres .
42022054	El van agafar , doncs , i se’l van endur a la casa del gran sacerdot . Pere seguia de lluny .
42022055	Van encendre foc al mig del pati , s’hi assegueren al voltant , i Pere es va asseure entre ells .
42022056	Una criada el veié assegut vora el foc i , després de mirar-se’l fixament , va dir : — Aquest home també hi anava , amb ell .
42022057	Pere ho negà : — No , dona ; no el conec de res .
42022058	Poc després , un altre el va veure i digué : — Tu també ets d’ells . Pere contestà : — No , home ; no ho sóc pas .
42022059	Cosa d’una hora més tard , un altre s’hi entossudí : — És veritat , aquest també era amb ell : si fins i tot és galileu !
42022060	Però Pere va replicar : — No , home ; no sé de què parles . A l’instant , mentre encara ell parlava , va cantar un gall .
42022061	Llavors el Senyor va girar-se i mirà Pere ; i Pere es recordà de les paraules que el Senyor li havia dit : « Avui , abans no canti el gall , m’hauràs negat tres vegades . »
42022062	I així que va ser fora , va plorar amargament .
42022063	Mentrestant , els homes que custodiaven Jesús l’escarnien i li pegaven .
42022064	Van tapar-li la cara i li preguntaven : — Fes de profeta ! Digue’ns qui t’ha pegat !
42022065	I proferien contra ell moltes altres injúries .
42022066	En fer-se de dia , es va reunir el consell del Sanedrí del poble , grans sacerdots i mestres de la Llei . Llavors van fer comparèixer Jesús a la sessió del consell
42022067	i li digueren : — Si ets el Messies , digue’ns-ho . Ell els respongué : — Si us dic que sí , no em creureu ,
42022068	i si us faig preguntes , no em respondreu .
42022069	Però des d’ara el Fill de l’home estarà assegut a la dreta del Déu totpoderós .
42022070	Llavors tots van dir : — Per tant , tu ets el Fill de Déu ! Jesús els contestà : — Vosaltres dieu que ho sóc .
42022071	Ells van dir : — Per què necessitem el testimoni d’algú , si nosaltres mateixos acabem de sentir-lo dels seus propis llavis ?
42023001	Aleshores es va aixecar tota l’assemblea i el dugueren a Pilat .
42023002	I van començar així la seva acusació contra ell : — Hem trobat aquest home que esgarria el nostre poble , prohibeix de pagar tributs al Cèsar i diu que és el Messies , el rei .
42023003	Pilat el va interrogar : — ¿ Tu ets el rei dels jueus ? Ell li respongué : — Tu ho dius .
42023004	Pilat digué als grans sacerdots i a la gent : — No trobo res en aquest home per a poder-lo inculpar .
42023005	Però ells insistien : — Revolta el poble amb les seves doctrines per tot el país dels jueus , des de Galilea , on va començar , fins aquí .
42023006	Pilat , en sentir això , preguntà si aquell home era galileu .
42023007	Quan va saber que pertanyia a la jurisdicció d’Herodes , que també es trobava aquells dies a Jerusalem , li va enviar Jesús .
42023008	Herodes es va alegrar molt de veure’l . Feia temps que en tenia ganes , perquè sentia a parlar d’ell i esperava veure-li fer algun prodigi .
42023009	L’anà interrogant llargament , però Jesús no li contestà res .
42023010	Mentrestant , els grans sacerdots i els mestres de la Llei , que també hi eren presents , l’acusaven amb força .
42023011	Finalment , Herodes , amb la seva tropa , el menyspreà i , per escar-nir-lo , li va posar una peça de roba llampant , i el tornà a enviar a Pilat .
42023012	Aquell mateix dia , Herodes i Pilat , que abans estaven renyits , es reconciliaren .
42023013	Pilat va convocar els grans sacerdots , els altres dirigents i el poble ,
42023014	i els digué : — M’heu presentat aquest home com un que desencamina el poble . Jo he procedit a interrogar-lo davant vostre i no he trobat res en les vostres acusacions per a poder-lo inculpar ;
42023015	ni tampoc Herodes , que ens l’ha tornat a enviar . Per tant , no ha fet res que mereixi la pena de mort .
42023016	El faré assotar per escarmentar-lo i el deixaré lliure . (
42023018	Llavors tots alhora es posaren a cridar : — Mata’l , aquest ! Deixa’ns lliure Barrabàs !
42023019	Barrabàs estava tancat a la presó per uns disturbis ocorreguts a la ciutat i per assassinat .
42023020	Pilat tornà a parlar-los amb el desig de deixar lliure Jesús .
42023021	Però ells cridaven : — Crucifica’l , crucifica’l !
42023022	Per tercera vegada Pilat els digué : — Però quin mal ha fet , aquest ? Jo no he trobat res en ell per a poder-lo inculpar i condemnar-lo a mort . El faré assotar per escarmentar-lo i el deixaré lliure .
42023023	Però ells insistien , demanant amb grans crits que el crucifiquessin . I la seva cridòria anava imposant-se .
42023024	Llavors Pilat decidí de satisfer la seva petició :
42023025	va deixar lliure l’home que era a la presó per disturbis i per assassinat , l’home que ells demanaven , i els va entregar Jesús , tal com ells volien .
42023026	Quan s’enduien Jesús , van agafar un tal Simó de Cirene , que venia del camp , i li carregaren la creu perquè la portés darrere d’ell .
42023027	El seguia una gran gentada del poble , i també moltes dones que feien mostres de dol i el planyien .
42023028	Jesús es girà cap a elles i els digué : — Filles de Jerusalem , no ploreu per mi ; ploreu més aviat per vosaltres mateixes i pels vostres fills .
42023029	Perquè vénen dies que la gent dirà : “ Sortoses les estèrils , les entranyes que no han engendrat i els pits que no han criat . ”
42023030	Llavors començaran a dir a les muntanyes : “ Caieu damunt nostre ! ” , i als turons : “ Cobriu-nos ! ”
42023031	Perquè , si tracten així l’arbre verd , què en serà , del sec ?
42023032	En portaven també dos més , que eren criminals , per executar-los amb ell .
42023033	Quan arribaren a l’indret anomenat la Calavera , hi van crucificar Jesús , i també els criminals , l’un a la dreta i l’altre a l’esquerra .
42023034	Jesús deia : — Pare , perdona’ls , que no saben el que fan . Després es repartiren els seus vestits i se’ls jugaren als daus .
42023035	El poble era allà mirant-ho , però les autoritats se’n reien dient : — Ell que va salvar-ne d’altres , que se salvi a si mateix , si és el Messies de Déu , l’Elegit !
42023036	També l’escarnien els soldats ; se li acostaven a oferir-li vinagre
42023037	i deien : — Si ets el rei dels jueus , salva’t a tu mateix !
42023038	Sobre d’ell hi havia un rètol que deia : « Aquest és el rei dels jueus . »
42023039	Un dels criminals penjats a la creu l’injuriava dient : — ¿ No ets el Messies ? Doncs salva’t a tu mateix i a nosaltres !
42023040	Però l’altre , renyant-lo , li respongué : — ¿ Tu tampoc no tens temor de Déu , tu que sofreixes la mateixa pena ?
42023041	I nosaltres la sofrim justament , perquè rebem el que mereixen els nostres actes . Aquest , en canvi , no ha fet res de mal .
42023042	I deia : — Jesús , recorda’t de mi quan arribis al teu Regne .
42023043	Jesús li digué : — En veritat t’ho dic : avui seràs amb mi al paradís .
42023044	Era ja cap al migdia quan es va estendre per tota la terra una foscor que va durar fins a les tres de la tarda :
42023045	el sol s’havia amagat . Llavors la cortina del santuari s’esquinçà pel mig .
42023046	Jesús va cridar amb tota la força : — Pare , a les teves mans confio el meu esperit . I havent dit això , va expirar .
42023047	Quan el centurió veié el que havia passat , donava glòria a Déu i deia : — Realment , aquest home era innocent .
42023048	Tota la gent que s’havia aplegat per a aquell espectacle , després de veure el que havia passat , se’n tornaven donant-se cops al pit .
42023049	S’estaven allà , a distància , tots els seus coneguts i les dones que l’havien seguit des de Galilea i que ara s’ho miraven .
42023050	Hi havia un home bo i just que es deia Josep . Era membre del Sanedrí ,
42023051	però no havia donat suport a la seva decisió i actuació . Era natural d’Arimatea , una vila jueva , i esperava l’arribada del Regne de Déu .
42023052	Aquest home es presentà a Pilat per demanar-li el cos de Jesús .
42023053	Va baixar-lo de la creu , l’embolcallà amb un llençol i el va dipositar en un sepulcre tallat a la roca , on encara no havien posat mai ningú .
42023054	Era el capvespre del dia de la preparació , a punt de començar el dissabte .
42023055	Les dones que havien acompanyat Jesús des de Galilea seguiren fins allà , van veure el sepulcre i com hi dipositaven el cos de Jesús .
42023056	Després se’n tornaren i prepararen olis aromàtics i perfums . I durant el dissabte van observar el repòs que la Llei prescrivia .
42024001	El primer dia de la setmana — el diumenge — , molt de matí , les dones arribaren al sepulcre portant els olis aromàtics que havien preparat ,
42024002	i van trobar que la pedra havia estat apartada del sepulcre .
42024003	Hi van entrar , però no hi trobaren el cos de Jesús , el Senyor .
42024004	Estaven del tot perplexes sobre què havia passat , quan se’ls van presentar dos homes amb vestits resplendents .
42024005	Esglaiades , van abaixar el rostre . Ells els digueren : — Per què busqueu entre els morts aquell qui viu ?
42024006	No és aquí : ha ressuscitat . Recordeu què us va dir quan encara era a Galilea :
42024007	“ Cal que el Fill de l’home sigui entregat a les mans dels pecadors , que sigui crucificat i que ressusciti el tercer dia . ”
42024008	Elles van recordar aquestes paraules de Jesús .
42024009	Llavors se’n tornaren del sepulcre i van anunciar tot això als Onze i als altres .
42024010	Eren Maria Magdalena , Joana i Maria , mare de Jaume . També les altres que anaven amb elles ho explicaven als apòstols ,
42024011	però les seves paraules els van semblar un deliri , i no se les van creure .
42024012	Amb tot , Pere s’aixecà i se’n va anar corrents fins al sepulcre , s’ajupí i veié que hi havia tan sols el llençol d’amortallar . Després se’n tornà a casa , estranyat del que havia succeït .
42024013	Aquell mateix dia , dos dels deixebles feien camí cap a un poble anomenat Emmaús , que es troba a onze quilòmetres de Jerusalem ,
42024014	i conversaven entre ells de tot el que havia passat .
42024015	Mentre conversaven i discutien , Jesús mateix se’ls va acostar i es posà a caminar amb ells ,
42024016	però els seus ulls eren incapaços de reconèixer-lo .
42024017	Jesús els preguntà : — Què és això que comenteu entre vosaltres tot caminant ? Ells es van aturar amb un posat trist ,
42024018	i un dels dos , que es deia Cleofàs , li respongué : — ¿ Tu ets l’únic foraster dels que hi havia a Jerusalem que no saps el que hi ha passat aquests dies ?
42024019	Els preguntà : — Què hi ha passat ? Li contestaren : — El cas de Jesús de Natzaret , un profeta poderós en obres i en paraules davant de Déu i de tot el poble :
42024020	els nostres grans sacerdots i els altres dirigents el van entregar perquè el condemnessin a mort , i el van crucificar .
42024021	Nosaltres esperàvem que ell seria el qui hauria alliberat Israel ; però ara , amb tot això , ja som al tercer dia des que han passat aquestes coses .
42024022	És cert que algunes dones del nostre grup ens han esverat : han anat de bon matí al sepulcre ,
42024023	no hi han trobat el seu cos i han tornat dient que fins havien tingut una visió d’àngels , els quals asseguraven que ell viu .
42024024	Alguns dels qui són amb nosaltres han anat també al sepulcre i ho han trobat tot tal com les dones havien dit , però a ell no l’han vist pas .
42024025	Aleshores Jesús els digué : — Feixucs d’enteniment i de cor per a creure tot el que havien anunciat els profetes !
42024026	¿ No calia que el Messies patís tot això abans d’entrar a la seva glòria ?
42024027	Llavors , començant pels llibres de Moisès i continuant pels de tots els profetes , els va explicar tots els passatges de les Escriptures que es refereixen a ell .
42024028	Mentrestant , s’acostaven al poble on anaven i ell va fer com si seguís més enllà .
42024029	Però ells van insistir amb força dient-li : — Queda’t amb nosaltres , que es fa tard i el dia ja ha començat a declinar . I va entrar per quedar-se amb ells .
42024030	Quan s’hagué posat amb ells a taula , prengué el pa , digué la benedicció , el partí i els el donava .
42024031	Llavors se’ls obriren els ulls i el van reconèixer , però ell desaparegué del seu davant .
42024032	I es van dir l’un a l’altre : — ¿ No és veritat que el nostre cor s’abrusava dins nostre mentre ens parlava pel camí i ens obria el sentit de les Escriptures ?
42024033	Llavors mateix es van aixecar de taula i se’n tornaren a Jerusalem . Allí van trobar reunits els Onze i els qui eren amb ells ,
42024034	que els van dir : — Realment el Senyor ha ressuscitat i s’ha aparegut a Simó !
42024035	També ells contaven el que havia passat pel camí i com l’havien reconegut quan partia el pa .
42024036	Mentre parlaven d’això , Jesús es presentà enmig d’ells i els va dir : — Pau a vosaltres .
42024037	Ells es van espantar i , amb l’esglai , es pensaven que veien un esperit .
42024038	Jesús els digué : — Per què esteu torbats ? Per què us vénen al cor aquests dubtes ?
42024039	Mireu-me les mans i els peus : sóc jo mateix . Palpeu-me i mireu . Els esperits no tenen carn i ossos , com veieu que jo tinc .
42024040	I mentre deia això els va mostrar les mans i els peus .
42024041	Però com que de tanta alegria no s’ho acabaven de creure i estaven tots sorpresos , els digué : — ¿ Teniu aquí res per a menjar ?
42024042	Llavors li van donar un tros de peix a la brasa .
42024043	El prengué i se’l va menjar davant d’ells .
42024044	Després els digué : — Això és el que us vaig dir quan encara era amb vosaltres : “ Cal que es compleixi tot el que hi ha escrit de mi en la Llei de Moisès , en els Profetes i en els Salms . ”
42024045	Llavors els obrí l’enteniment perquè comprenguessin el sentit de les Escriptures .
42024046	Els digué : — Així ho diu l’Escriptura : El Messies ha de patir i ha de ressuscitar el tercer dia d’entre els morts ,
42024047	i cal predicar en nom d’ell a tots els pobles la conversió i el perdó dels pecats , començant per Jerusalem .
42024048	Vosaltres en sou testimonis .
42024049	I jo faré venir damunt vostre aquell que el meu Pare ha promès . Quedeu-vos a la ciutat fins que sigueu revestits de la força que us vindrà de dalt .
42024050	Després se’ls endugué fora , fins a prop de Betània i , alçant les mans , els va beneir .
42024051	I mentre els beneïa , es va separar d’ells i fou endut cap al cel .
42024052	Ells el van adorar . Després se’n tornaren a Jerusalem plens d’una gran alegria .
42024053	I contínuament eren al temple beneint Déu .
43001001	Al principi existia la Paraula . La Paraula estava amb Déu i la Paraula era Déu .
43001002	Ella estava amb Déu al principi .
43001003	Per ella tot ha vingut a l’existència , i res del que existeix no hi ha vingut sense ella .
43001004	En ella hi havia la vida , i la vida era la llum dels homes .
43001005	La llum resplendeix en la foscor , i la foscor no ha pogut ofegar-la .
43001006	Déu envià un home que es deia Joan .
43001007	— Vingué com a testimoni a donar testimoni de la llum , perquè per ell tothom cregués .
43001008	Ell no era la llum , venia solament a donar-ne testimoni .
43001009	Existia el qui és la llum veritable , el qui ve al món i illumina tots els homes .
43001010	Era present en el món , que per ell ha vingut a l’existència , i el món no l’ha reconegut .
43001011	Ha vingut a casa seva , i els seus no l’han acollit .
43001012	Però a tots els qui l’han rebut , als qui creuen en el seu nom , els ha concedit de ser fills de Déu .
43001013	No han nascut per descendència de sang , ni per desig carnal , ni per voler humà , sinó de Déu mateix .
43001014	La Paraula s’ha fet carn i ha habitat entre nosaltres , i hem contemplat la seva glòria , glòria que té com a Fill únic del Pare , ple de gràcia i de veritat .
43001015	Joan dóna testimoni d’ell quan proclama : « És aquell de qui jo deia : El qui ve després de mi em passa al davant , perquè , abans que jo , ell ja existia . »
43001016	De la seva plenitud , tots nosaltres n’hem rebut gràcia rere gràcia .
43001017	Perquè la Llei fou donada per Moisès , però la gràcia i la veritat han vingut per Jesucrist .
43001018	A Déu , ningú no l’ha vist mai : el seu Fill únic , que és Déu i està en el si del Pare , és qui l’ha revelat .
43001019	Aquest és el testimoni que Joan va donar quan els jueus li enviaren sacerdots i levites des de Jerusalem a interrogar-lo . Li preguntaren : — Qui ets , tu ?
43001020	Ell no es va negar a respondre i confessà clarament : — Jo no sóc el Messies .
43001021	Ells li preguntaren : — Qui ets , doncs ? Elies ? Els respon : — No el sóc . — Ets el Profeta ? Respongué : — No .
43001022	Llavors li digueren : — Doncs qui ets , tu ? Què hem de respondre als qui ens han enviat ? Què dius de tu mateix ?
43001023	Ell va declarar : — Sóc la veu d’un que crida en el desert : Adreceu el camí del Senyor . Així ho va dir el profeta Isaïes .
43001024	Alguns dels enviats , que eren dels fariseus ,
43001025	li van fer aquesta altra pregunta : — Per què bateges , doncs , si no ets el Messies , ni Elies , ni el Profeta ?
43001026	Joan els respongué : — Jo batejo només amb aigua ; però enmig vostre hi ha el qui vosaltres no coneixeu ,
43001027	el qui ve després de mi , i jo no sóc digne ni de deslligar-li les corretges de les sandàlies .
43001028	Això va passar a Betània , a l’altra banda del Jordà , on Joan batejava .
43001029	L’endemà , Joan veié Jesús que venia cap a ell , i exclamà : — Mireu l’anyell de Déu , el qui lleva el pecat del món !
43001030	És aquell de qui vaig dir : “ Després de mi ve un home que em passa al davant , perquè , abans que jo , ell ja existia . ”
43001031	Jo no el coneixia ; però , si vaig venir a batejar amb aigua , va ser perquè ell es manifestés a Israel .
43001032	Joan testimonià encara : — He vist l’Esperit que baixava del cel com un colom i es posava damunt d’ell .
43001033	Jo no el coneixia , però el qui m’envià a batejar amb aigua em va dir : “ Aquell damunt el qual veuràs que l’Esperit baixa i es posa , és el qui bateja amb l’Esperit Sant . ”
43001034	Jo ho he vist i dono testimoni que aquest és el Fill de Déu .
43001035	L’endemà , Joan tornava a ser en el mateix lloc amb dos dels seus deixebles
43001036	i , fixant la mirada en Jesús que passava , va exclamar : — Mireu l’anyell de Déu !
43001037	Quan aquells dos deixebles el sentiren parlar així , van seguir Jesús .
43001038	Jesús es girà i , en veure que el seguien , els preguntà : — Què busqueu ? Ells li digueren : — Rabí — que vol dir « mestre » — , on habites ?
43001039	Els respon : — Veniu i ho veureu . Ells hi anaren , veieren on habitava i es quedaren amb ell aquell dia . Eren cap a les quatre de la tarda .
43001040	Un dels dos que havien sentit el que deia Joan i havien seguit Jesús era Andreu , el germà de Simó Pere .
43001041	Andreu anà primer a trobar el seu germà Simó i li digué : — Hem trobat el Messies — que vol dir « ungit » .
43001042	I el va portar on era Jesús . Jesús , fixant en ell la mirada , li digué : — Tu ets Simó , fill de Joan . Tu et diràs Cefes — que vol dir « pedra » .
43001043	L’endemà , Jesús resolgué de sortir cap a Galilea . Troba Felip i li diu : — Segueix-me .
43001044	Llavors Felip , que era de Betsaida , el poble d’Andreu i de Pere ,
43001045	va trobar Natanael i li digué : — Hem trobat aquell de qui van escriure Moisès , en els llibres de la Llei , i també els profetes : és Jesús , fill de Josep , de Natzaret .
43001046	Natanael li replicà : — De Natzaret en pot sortir res de bo ? Felip li diu : — Vine i ho veuràs .
43001047	Quan Jesús veié Natanael que venia cap a ell , digué : — Mireu un autèntic israelita , un home que no enganya .
43001048	Natanael li digué : — D’on em coneixes ? Jesús li respon : — Abans que Felip et cridés , t’he vist sota la figuera .
43001049	Li diu Natanael : — Rabí , tu ets el Fill de Déu , tu ets el Rei d’Israel .
43001050	Jesús li digué : — ¿ Creus només perquè t’he dit que t’havia vist sota la figuera ? Coses més grans veuràs !
43001051	I afegí : — En veritat , en veritat us ho dic : veureu obert el cel , i els àngels de Déu pujant i baixant sobre el Fill de l’home .
43002001	El tercer dia es van celebrar unes noces a Canà de Galilea . Hi havia la mare de Jesús .
43002002	També hi fou convidat Jesús , juntament amb els seus deixebles .
43002003	Com que el vi s’acabava , la mare de Jesús li diu : — No tenen vi .
43002004	Jesús li respon : — Dona , i jo què hi tinc a veure ? Encara no ha arribat la meva hora .
43002005	La seva mare diu als servidors : — Feu tot el que ell us digui .
43002006	Hi havia allà sis piques de pedra destinades a les pràctiques de purificació usuals entre els jueus . Tenien una cabuda d’uns cent litres cada una .
43002007	Els diu Jesús : — Ompliu d’aigua aquestes piques . Ells les ompliren fins dalt .
43002008	Llavors els digué : — Ara traieu-ne i porteu-ne al cap de servei . Ells li’n portaren .
43002009	El cap de servei tastà aquella aigua convertida en vi . Ell no sabia d’on venia , però els servidors sí que ho sabien , perquè ells mateixos l’havien treta . Aleshores el cap de servei crida el nuvi
43002010	i li diu : — Tothom serveix primer els millors vins i , quan els convidats han begut molt , serveix els més ordinaris . Però tu has guardat fins ara el vi millor .
43002011	Així va començar Jesús els seus senyals a Canà de Galilea . Així manifestà la seva glòria , i els seus deixebles van creure en ell .
43002012	Després d’això va baixar a Cafarnaüm amb la seva mare , els seus germans i els seus deixebles , però tan sols s’hi quedaren uns quants dies .
43002013	Era a prop la Pasqua dels jueus , i Jesús va pujar a Jerusalem .
43002014	En el recinte del temple va trobar els venedors de vedells , de moltons i de coloms , i els canvistes asseguts als seus llocs .
43002015	Llavors es va fer un fuet de cordes i els espulsà tots fora del temple , tant els moltons com els vedells . Va tirar per terra les monedes dels canvistes i els va abocar les taules .
43002016	I digué als venedors de coloms : — Traieu això d’aquí ! No convertiu en mercat la casa del meu Pare !
43002017	Els seus deixebles recordaren allò que diu l’Escriptura : El zel del teu temple em consumeix .
43002018	Llavors els jueus el van interrogar : — Amb quin senyal ens demostres que pots obrar així ?
43002019	Jesús els contestà : — Destruïu aquest santuari , i en tres dies l’aixecaré .
43002020	Els jueus replicaren : — Aquest santuari ha estat construït en quaranta-sis anys , i tu el vols aixecar en tres dies ?
43002021	Però ell es referia al santuari del seu cos .
43002022	Per això , quan va ressuscitar d’entre els morts , els seus deixebles recordaren que havia dit això , i van creure en l’Escriptura i en aquesta paraula de Jesús .
43002023	Mentre era a Jerusalem durant els dies de la festa de Pasqua , molts , veient els senyals que feia , van creure en el seu nom .
43002024	Però Jesús no es fiava d’ells , perquè els coneixia tots
43002025	i no necessitava que ningú li expliqués què són els homes : ell sabia prou què hi ha en el cor de cadascú .
43003001	Hi havia un dels fariseus que es deia Nicodem . Era un dirigent dels jueus .
43003002	Aquest home va anar de nit a trobar Jesús i li digué : — Rabí , sabem que ets un mestre que ve de Déu , perquè ningú no podria fer aquests senyals que tu fas si Déu no estigués amb ell .
43003003	Jesús li respongué : — En veritat , en veritat t’ho dic : ningú no pot veure el Regne de Déu si no neix de dalt .
43003004	Li diu Nicodem : — Com pot néixer un home que ja és vell ? És que pot entrar altra vegada a les entranyes de la mare i tornar a néixer ?
43003005	Jesús respongué : — En veritat , en veritat t’ho dic : ningú no pot entrar al Regne de Déu si no neix de l’aigua i de l’Esperit .
43003006	De la carn en neix carn , de l’Esperit en neix Esperit .
43003007	No t’estranyis que t’hagi dit : “ Cal que nasqueu de dalt . ”
43003008	El vent bufa allà on vol ; en sents la remor , però no saps d’on ve ni on va . Així mateix passa amb el qui neix de l’Esperit .
43003009	Nicodem li replicà : — Com pot ser tot això ?
43003010	Jesús li respongué : — I tu , que ets mestre d’Israel , no ho comprens ?
43003011	En veritat , en veritat et dic que nosaltres parlem d’allò que sabem i donem testimoni d’allò que hem vist , però vosaltres no accepteu el nostre testimoni .
43003012	Si no em creieu quan us parlo de les coses terrenals , com podreu creure’m quan us parli de les celestials ?
43003013	Ningú no ha pujat mai al cel , fora d’aquell qui n’ha baixat , el Fill de l’home .
43003014	I així com Moisès va enlairar la serp en el desert , també el Fill de l’home ha de ser enlairat ,
43003015	perquè tots els qui creuen tinguin en ell vida eterna .
43003016	Déu ha estimat tant el món que ha donat el seu Fill únic perquè no es perdi ningú dels qui creuen en ell , sinó que tinguin vida eterna .
43003017	Déu no ha enviat el seu Fill al món perquè el món fos condemnat , sinó per salvar-lo per mitjà d’ell .
43003018	Els qui creuen en ell no són condemnats , però els qui no creuen ja han estat condemnats , perquè no han cregut en el nom del Fill únic de Déu .
43003019	La condemna ha arribat per això : quan la llum ha vingut al món , els homes s’han estimat més la foscor que la llum , ja que les seves obres eren dolentes .
43003020	Tots els qui obren el mal tenen odi a la llum , i no s’acosten a la llum perquè quedarien al descobert les seves obres .
43003021	Però els qui viuen d’acord amb la veritat s’acosten a la llum perquè es vegin les seves obres , ja que les fan segons Déu .
43003022	Després d’això , Jesús se n’anà amb els seus deixebles al territori de Judea . S’hi va estar un cert temps amb ells i batejava .
43003023	També Joan batejava , a Enon , prop de Salim , on hi havia molta aigua , i la gent hi anava a fer-se batejar .
43003024	Llavors Joan encara no havia estat tancat a la presó .
43003025	Alguns dels deixebles de Joan es van posar a discutir amb un jueu sobre els ritus de purificació .
43003026	Aleshores anaren a trobar Joan i li digueren : — Rabí , aquell que era amb tu a l’altra banda del Jordà i de qui tu vas donar testimoni , ara bateja i tothom va cap a ell .
43003027	Joan respongué : — Ningú no pot aconseguir res si no li ho donen des del cel .
43003028	Vosaltres mateixos sou testimonis del que vaig declarar : “ Jo no sóc pas el Messies , sinó que he estat enviat davant d’ell . ”
43003029	El qui té l’esposa és l’espòs , però l’amic de l’espòs , que és present i l’escolta , té una gran joia quan sent la veu de l’espòs . També jo tinc aquesta joia , i la meva joia és completa .
43003030	Ell ha de créixer , i jo he de minvar .
43003031	» El qui ve de dalt està per damunt de tots . Els qui són de la terra són terrenals i parlen de manera terrenal . El qui ve del cel està per damunt de tots ,
43003032	i dóna testimoni d’allò que ha vist i sentit , però ningú no accepta el seu testimoni .
43003033	Els qui l’accepten , acrediten que Déu diu la veritat ,
43003034	perquè l’enviat de Déu comunica les paraules de Déu , ja que ell dóna sense límits l’Esperit .
43003035	El Pare estima el Fill i ho ha posat tot a les seves mans .
43003036	Els qui creuen en el Fill tenen vida eterna , però els qui es neguen a creure en el Fill no veuran la vida : el judici de Déu pesa damunt d’ells .
43004001	Jesús va saber que havia arribat a oïda dels fariseus que ell feia més deixebles i en batejava més que Joan .
43004002	De fet , no era Jesús qui batejava , sinó els seus deixebles .
43004003	Llavors va deixar Judea i se’n tornà a Galilea .
43004004	Jesús havia de travessar Samaria .
43004005	Arribà , doncs , en una població samaritana que es deia Sicar , no gaire lluny de la propietat que Jacob havia donat al seu fill Josep ;
43004006	allà hi havia el pou de Jacob . Jesús , cansat de caminar , s’assegué allí a la vora del pou . Era cap al migdia .
43004007	Una dona de Samaria es presentà a pouar aigua . Jesús li diu : — Dóna’m aigua .
43004008	Els seus deixebles se n’havien anat al poble a comprar menjar .
43004009	Però la dona samaritana preguntà a Jesús : — Com és que tu , que ets jueu , em demanes aigua a mi , que sóc samaritana ? Cal recordar que els jueus no es fan amb els samaritans .
43004010	Jesús li respongué : — Si sabessis quin és el do de Déu i qui és el qui et diu : “ Dóna’m aigua ” , ets tu qui li n’hauries demanada , i ell t’hauria donat aigua viva .
43004011	La dona li diu : — Senyor , no tens res per a pouar i aquest pou és fondo . D’on la trauràs , l’aigua viva ?
43004012	El nostre pare Jacob ens va donar aquest pou , i en bevia tant ell com els seus fills i el seu bestiar . ¿ Que potser ets més gran que no pas ell ?
43004013	Jesús li respongué : — Tots els qui beuen aigua d’aquesta tornen a tenir set .
43004014	Però el qui begui de l’aigua que jo li donaré , mai més no tindrà set : l’aigua que jo li donaré es convertirà dintre d’ell en una font d’on brollarà vida eterna .
43004015	Li diu la dona : — Senyor , dóna’m aigua d’aquesta . Així no tindré més set ni hauré de venir aquí a pouar .
43004016	Ell li diu : — Vés a cridar el teu marit i torna .
43004017	La dona li contesta : — No en tinc , de marit . Li diu Jesús : — Fas bé de dir que no en tens .
43004018	N’has tingut cinc , i l’home que ara tens no és el teu marit . En això has dit la veritat .
43004019	La dona li respon : — Senyor , veig que ets un profeta .
43004020	Els nostres pares van adorar Déu en aquesta muntanya , però vosaltres dieu que el lloc on cal adorar-lo és Jerusalem .
43004021	Jesús li diu : — Creu-me , dona , arriba l’hora que el lloc on adorareu el Pare no serà ni aquesta muntanya ni Jerusalem .
43004022	Vosaltres adoreu allò que no coneixeu ; nosaltres adorem allò que coneixem , perquè la salvació ve dels jueus .
43004023	Però arriba l’hora , més ben dit , és ara , que els autèntics adoradors adoraran el Pare en Esperit i en veritat . Aquests són els adoradors que vol el Pare .
43004024	Déu és esperit . Per això els qui l’adoren han d’adorar-lo en Esperit i en veritat .
43004025	Li diu la dona : — Sé que ha de venir el Messies , és a dir , l’Ungit . Quan ell vingui , ens ho explicarà tot .
43004026	Jesús li respon : — Sóc jo , el qui et parla .
43004027	En aquell moment arribaren els deixebles . S’estranyaren que parlés amb una dona , però cap d’ells no gosà preguntar-li què volia o per què parlava amb ella .
43004028	Llavors la dona deixà la gerra i se’n va anar al poble a dir a la gent :
43004029	— Veniu a veure un home que m’ha dit tot el que he fet . No deu ser el Messies ?
43004030	La gent va sortir del poble i l’anà a trobar .
43004031	Mentrestant , els deixebles el pregaven : — Rabí , menja .
43004032	Però ell els contestà : — Jo , per menjar , tinc un aliment que vosaltres no coneixeu .
43004033	Els deixebles es preguntaven entre ells : — És que algú li ha portat menjar ?
43004034	Jesús els diu : — El meu aliment és fer la voluntat del qui m’ha enviat i dur a terme la seva obra .
43004035	¿ No teniu costum de dir : “ Quatre mesos més i ja serem a la sega ” ? Doncs bé , jo us dic : alceu els ulls i mireu els camps ; ja són rossos , a punt de segar !
43004036	El segador ja rep el jornal i recull el gra per a la vida eterna ; així s’alegren plegats el sembrador i el segador .
43004037	En aquest cas té raó la dita : “ Un és el qui sembra i un altre el qui sega . ”
43004038	Jo us he enviat a segar on vosaltres no havíeu treballat . Altres van treballar-hi , i vosaltres us heu beneficiat del seu treball .
43004039	Molts dels samaritans d’aquell poble van creure en Jesús per la paraula de la dona , que assegurava : « M’ha dit tot el que he fet . »
43004040	Per això , quan els samaritans anaren a trobar-lo , li pregaven que es quedés amb ells . I s’hi va quedar dos dies .
43004041	Per la paraula d’ell mateix encara molts més van creure ,
43004042	i deien a la dona : — Ara ja no creiem pel que tu dius . Nosaltres mateixos l’hem sentit i sabem que aquest és realment el salvador del món .
43004043	Dos dies després , Jesús se’n va anar d’allà cap a Galilea .
43004044	Ell mateix havia assegurat que un profeta no rep cap honor al seu poble .
43004045	Així , doncs , quan va arribar a Galilea , els galileus el van acollir , perquè ells també havien anat a la festa a Jerusalem i havien vist tot el que Jesús hi havia fet en aquella ocasió .
43004046	Va tornar , doncs , a Canà de Galilea , on havia convertit l’aigua en vi . A Cafarnaüm hi havia un funcionari reial que tenia el fill malalt .
43004047	Quan va sentir que Jesús havia vingut de Judea a Galilea , anà a trobar-lo i li va demanar que baixés a guarir el seu fill , que estava a punt de morir .
43004048	Jesús li digué : — Si no veieu senyals i prodigis , no creieu .
43004049	El funcionari li contestà : — Senyor , baixa abans no es mori el meu fill !
43004050	Jesús li digué : — Vés , que el teu fill viu . Aquell home va creure en la paraula que Jesús li havia dit i es posà en camí .
43004051	Ja baixava a Cafarnaüm quan els seus servents l’anaren a trobar i li digueren que el seu fill era viu .
43004052	Ell els va preguntar a quina hora s’havia posat millor . Els servents li respongueren : — Ahir , a la una del migdia , el va deixar la febre .
43004053	Llavors el pare s’adonà que era exactament l’hora en què Jesús li havia dit : « El teu fill és viu . » I van creure ell i tota la seva família .
43004054	Aquest segon senyal , Jesús el va fer quan arribà a Galilea des de Judea .
43005001	Després d’això , en ocasió d’una festa dels jueus , Jesús pujà a Jerusalem .
43005002	Hi havia a Jerusalem , vora la porta de les Ovelles , una piscina amb cinc pòrtics , anomenada Betzata en la llengua dels hebreus .
43005003	Sota aquells pòrtics hi jeia una multitud de malalts : cecs , coixos , paralítics . (
43005005	Entre ells hi havia un home , malalt des de feia trenta-vuit anys .
43005006	Jesús , en veure’l ajagut i sabent que estava així des de feia molt de temps , li diu : — Vols curar-te ?
43005007	El malalt li respongué : — Senyor , no tinc ningú que em fiqui a la piscina en el moment que es remou l’aigua i , mentre jo hi vaig , un altre hi baixa abans que jo .
43005008	Jesús li diu : — Aixeca’t , pren la llitera i camina .
43005009	A l’instant , aquell home va quedar curat , prengué la llitera i caminava . Aquell dia era dissabte .
43005010	Per això els jueus deien al qui havia estat guarit : — Avui és dissabte i no t’és permès de portar la llitera .
43005011	Ell els respongué : — El qui m’ha posat bo m’ha dit : “ Pren la llitera i camina . ”
43005012	Li preguntaren : — Qui és l’home que t’ha dit : “ Pren la llitera i camina ” ?
43005013	Però el qui havia estat guarit no sabia qui era , perquè Jesús s’havia escapolit aprofitant la gentada que hi havia en aquell indret .
43005014	Més tard , Jesús el va trobar al temple i li digué : — Ara estàs curat . No pequis més , que no et passin coses pitjors .
43005015	Aquell home anà a comunicar als jueus que era Jesús qui l’havia posat bo .
43005016	Per aquest motiu , perquè havia fet això en dissabte , començaren a oposar-se-li .
43005017	Però Jesús els replicà : — El meu Pare continua treballant , i jo també treballo .
43005018	Davant d’això , els jueus , amb més afany , buscaven de matar-lo , perquè veien que , a més de violar el repòs del dissabte , afirmava que Déu era el seu Pare i es feia així igual a Déu .
43005019	Llavors Jesús prengué la paraula i els digué : — En veritat , en veritat us dic que el Fill no pot fer res pel seu compte , fora d’allò que veu fer al Pare : allò que fa el Pare , ho fa igualment el Fill .
43005020	El Pare estima el Fill i li mostra tot el que fa . I encara li mostrarà obres més grans que aquestes , i en quedareu meravellats .
43005021	Perquè així com el Pare ressuscita els morts i els dóna la vida , també el Fill dóna la vida a qui vol .
43005022	I el Pare no s’ha reservat de judicar ningú , sinó que ha confiat al Fill tot el judici ,
43005023	perquè tots honorin el Fill com honoren el Pare . El qui no honora el Fill , tampoc no honora el Pare que l’ha enviat .
43005024	» En veritat , en veritat us dic que els qui escolten la meva paraula i creuen en el qui m’ha enviat , tenen vida eterna ; i en el judici no seran condemnats , perquè ja han passat de la mort a la vida .
43005025	En veritat , en veritat us dic que arriba l’hora , més ben dit , és ara , que els morts sentiran la veu del Fill de Déu , i els qui l’hauran escoltada viuran .
43005026	Perquè així com el Pare té vida en ell mateix , també ha concedit al Fill que tingui vida en ell mateix .
43005027	I li ha donat poder de judicar , ja que és el Fill de l’home .
43005028	No us estranyeu d’això , perquè arriba l’hora que tots els qui són als sepulcres sentiran la seva veu
43005029	i en sortiran : els qui hauran fet el bé , per a ressuscitar a la vida , i els qui hauran obrat el mal , per a ressuscitar condemnats .
43005030	» Jo no puc fer res pel meu compte : judico segons allò que sento , i el meu judici és just , perquè no busco de fer la meva pròpia voluntat , sinó la voluntat del qui m’ha enviat .
43005031	» Si jo donés testimoni de mi mateix , el meu testimoni no seria vàlid .
43005032	Però n’hi ha un altre que dóna testimoni de mi , i jo sé que el seu testimoni és digne de fe .
43005033	Vosaltres heu enviat missatgers a Joan , i ell ha donat testimoni a favor de la veritat .
43005034	No és que jo necessiti cap testimoni humà ; només ho dic perquè us pugueu salvar .
43005035	Joan era la llàntia encesa i resplendent , i vosaltres us vau deixar entusiasmar un cert temps per la seva claror .
43005036	» Però jo encara tinc a favor meu un testimoni més gran que Joan : són les obres que el Pare m’ha donat perquè jo les dugui a terme . Aquestes obres que jo faig , sí que donen testimoni que el Pare m’ha enviat .
43005037	I el Pare mateix que m’ha enviat , continua donant testimoni a favor meu . Però vosaltres no heu escoltat mai la seva veu ni heu contemplat el seu aspecte ;
43005038	i no deixeu que la seva paraula resti dins vostre , perquè no creieu en aquell que ell ha enviat .
43005039	Vosaltres investigueu les Escriptures , perquè us penseu que gràcies a elles obtindreu vida eterna . Doncs les Escriptures també donen testimoni de mi .
43005040	Però vosaltres no voleu venir a mi per tenir vida .
43005041	» La glòria , no la rebo dels homes .
43005042	Però a vosaltres us conec i sé que no teniu dins vostre l’amor de Déu .
43005043	Jo he vingut en nom del meu Pare , i no em voleu acollir ; en canvi , si un altre ve en nom propi , a aquest sí que l’acollireu .
43005044	¿ Com podeu creure , vosaltres que accepteu honors els uns dels altres però no cerqueu la glòria que ve del Déu únic ?
43005045	No us penseu que seré jo qui us acusarà davant el Pare : el qui us acusa és Moisès , en qui teniu posada l’esperança .
43005046	Perquè , si creguéssiu Moisès , em creuríeu a mi , ja que ell va escriure de mi .
43005047	Però si no creieu els seus escrits , com creureu les meves paraules ?
43006001	Després d’això , Jesús se’n va anar a l’altra banda del llac de Galilea o de Tiberíades .
43006002	El seguia molta gent , perquè veien els senyals que feia amb els malalts .
43006003	Jesús pujà a la muntanya i s’hi assegué amb els seus deixebles .
43006004	Era a prop la Pasqua , la festa dels jueus .
43006005	Llavors Jesús alçà els ulls i , en veure la gran gentada que acudia cap a ell , digué a Felip : — On comprarem pa perquè puguin menjar tots aquests ?
43006006	De fet , ho preguntava per posar a prova Felip , perquè ja sabia què volia fer .
43006007	Felip li va respondre : — Ni amb dos-cents denaris no n’hi hauria prou per a donar un tros de pa a cadascú .
43006008	Un dels deixebles , Andreu , el germà de Simó Pere , li diu :
43006009	— Aquí hi ha un noiet que té cinc pans d’ordi i dos peixos ; però què és això per a tanta gent ?
43006010	Jesús digué : — Feu seure tothom . En aquell indret hi havia molta herba i s’hi assegueren ; només d’homes , eren uns cinc mil .
43006011	Llavors Jesús prengué els pans , digué l’acció de gràcies i els repartí a la gent asseguda , tants com en volgueren , i igualment repartí el peix .
43006012	Quan tothom va quedar satisfet , va dir als seus deixebles : — Recolliu els bocins que han sobrat , perquè no es perdi res .
43006013	Ells els van recollir i amb els bocins d’aquells cinc pans d’ordi ompliren dotze cistelles : eren les sobres després d’haver menjat .
43006014	Quan la gent veié el senyal que ell havia fet , començaren a dir : — Realment , aquest és el profeta que havia de venir al món .
43006015	Jesús s’adonà que venien a emportar-se’l per fer-lo rei , i es retirà altra vegada tot sol a la muntanya .
43006016	Al capvespre , els seus deixebles van baixar al llac
43006017	i s’embarcaren en direcció a Cafarnaüm , a l’altra riba . Ja s’havia fet fosc i Jesús encara no s’havia reunit amb ells ;
43006018	a més , com que el vent bufava fort , el llac s’anava encrespant .
43006019	Quan havien remat unes dues o tres milles , van veure que Jesús s’acostava a la barca caminant sobre l’aigua , i es van esglaiar .
43006020	Ell els diu : — Sóc jo , no tingueu por .
43006021	Volien fer-lo pujar a la barca , però tot seguit la barca tocà terra al lloc on anaven .
43006022	L’endemà , la gent encara era a l’altra banda del llac . Llavors s’adonaren que allí només hi havia hagut una barca i que Jesús no hi havia pujat amb els seus deixebles , sinó que ells se n’havien anat tots sols .
43006023	Altres barques havien arribat des de Tiberíades fins a prop de l’indret on havien menjat després que el Senyor digués l’acció de gràcies .
43006024	Així , doncs , quan la gent s’adonà que Jesús no era allí , ni tampoc els seus deixebles , van pujar a les barques i se n’anaren a Cafarnaüm a buscar Jesús .
43006025	Així que el trobaren a l’altra banda del llac , li van preguntar : — Rabí , quan has arribat ?
43006026	Jesús prengué la paraula i els digué : — En veritat , en veritat us ho dic : vosaltres no em busqueu perquè heu vist senyals , sinó perquè heu menjat pa i heu quedat saciats .
43006027	Però no us heu d’afanyar tant per l’aliment que es fa malbé , sinó pel que dura i dóna vida eterna . I el Fill de l’home us donarà aquest aliment , perquè Déu , el Pare , l’ha marcat amb el seu segell .
43006028	Ells li preguntaren : — Com hem d’actuar per a fer les obres de Déu ?
43006029	Jesús els respongué : — L’obra que Déu vol és aquesta : que cregueu en aquell que ell ha enviat .
43006030	Li replicaren : — I tu , quin senyal realitzes , perquè el vegem i et creguem ? Què pots fer ?
43006031	Els nostres pares van menjar el mannà en el desert , tal com diu l’Escriptura : Els donà pa del cel per aliment .
43006032	Llavors Jesús els respongué : — En veritat , en veritat us ho dic : no és Moisès qui us ha donat el pa del cel ; és el meu Pare qui us dóna l’autèntic pa del cel .
43006033	El pa de Déu és el que baixa del cel i dóna vida al món .
43006034	Ells li demanen : — Senyor , dóna’ns sempre pa d’aquest .
43006035	Jesús els diu : — Jo sóc el pa de vida : qui ve a mi no passarà fam i qui creu en mi no tindrà mai set .
43006036	Però ja us ho he dit : vosaltres m’heu vist i encara no creieu .
43006037	Tots els qui el Pare em dóna vindran a mi , i jo no trauré pas fora ningú que vingui a mi ,
43006038	perquè no he baixat del cel per fer la meva voluntat , sinó la voluntat del qui m’ha enviat .
43006039	I la voluntat del qui m’ha enviat és aquesta : que jo no perdi res d’allò que ell m’ha donat , sinó que ho ressusciti el darrer dia .
43006040	Perquè aquesta és la voluntat del meu Pare : que tot aquell qui veu el Fill i creu en ell tingui vida eterna . I jo el ressuscitaré el darrer dia .
43006041	Aleshores els jueus es posaren a murmurar d’ell perquè havia dit : « Jo sóc el pa que ha baixat del cel » ,
43006042	i es preguntaven : — Aquest , ¿ no és Jesús , el fill de Josep ? Nosaltres coneixem el seu pare i la seva mare ! ¿ Com és que ara diu que ha baixat del cel ?
43006043	Jesús els digué : — No murmureu entre vosaltres .
43006044	Ningú no pot venir a mi si el Pare que m’ha enviat no l’atreu . I a aquest , jo el ressuscitaré el darrer dia .
43006045	En els Profetes hi ha escrit : Tots seran instruïts per Déu . Tots els qui escolten el Pare i acullen el seu ensenyament vénen a mi .
43006046	No és pas que algú hagi vist el Pare : només l’ha vist el qui ve de Déu ; aquest sí que ha vist el Pare .
43006047	En veritat , en veritat us ho dic : els qui creuen tenen vida eterna .
43006048	Jo sóc el pa de vida .
43006049	Els vostres pares van menjar el mannà en el desert , però van morir .
43006050	Aquest , en canvi , és el pa que baixa del cel perquè el qui en mengi no mori .
43006051	Jo sóc el pa viu que ha baixat del cel . Qui menja aquest pa , viurà per sempre . I el pa que jo donaré és la meva carn per a la vida del món .
43006052	Llavors els jueus es posaren a discutir entre ells . Deien : — Com pot donar-nos aquest la seva carn per a menjar ?
43006053	Jesús els respongué : — En veritat , en veritat us ho dic : si no mengeu la carn del Fill de l’home i no beveu la seva sang , no teniu vida en vosaltres .
43006054	Qui menja la meva carn i beu la meva sang , té vida eterna , i jo el ressuscitaré el darrer dia .
43006055	La meva carn és veritable menjar i la meva sang és veritable beguda .
43006056	Qui menja la meva carn i beu la meva sang , està en mi , i jo , en ell .
43006057	A mi m’ha enviat el Pare que viu , i jo visc gràcies al Pare ; igualment els qui em mengen a mi viuran gràcies a mi .
43006058	Aquest és el pa que ha baixat del cel . No és com el que van menjar els vostres pares . Ells van morir , però els qui mengen aquest pa , viuran per sempre .
43006059	Tot això , Jesús ho digué mentre ensenyava en una sinagoga , a Cafarnaüm .
43006060	Llavors molts dels seus deixebles , després de sentir-lo , van dir : — Aquestes paraules són molt dures . ¿ Qui és capaç d’acceptar-les ?
43006061	Jesús , sabent que els seus deixebles murmuraven de tot això , els digué : — Això us escandalitza ?
43006062	Doncs què direu quan veureu el Fill de l’home pujant on era abans ?
43006063	És l’Esperit qui dóna vida ; la carn no serveix de res . Les paraules que jo us he dit són Esperit i són vida .
43006064	Però entre vosaltres n’hi ha alguns que no creuen . Des del principi , Jesús sabia qui eren els qui no creien i qui l’havia de trair .
43006065	I afegí : — Per això us he dit que ningú no pot venir a mi si no li ho concedeix el Pare .
43006066	Des d’aquell moment , molts dels seus deixebles es van fer enrere i ja no anaven més amb ell .
43006067	Llavors Jesús digué als Dotze : — ¿ També vosaltres em voleu deixar ?
43006068	Simó Pere li respongué : — Senyor , a qui aniríem ? Tu tens paraules de vida eterna .
43006069	I nosaltres creiem i sabem que tu ets el Sant de Déu .
43006070	Jesús els digué : — ¿ No us vaig escollir tots dotze ? Però un de vosaltres és un diable .
43006071	Es referia a Judes , fill de Simó Iscariot . Era ell , un dels Dotze , qui l’havia de trair .
43007001	Després d’això , Jesús continuava recorrent Galilea . No volia moure’s per Judea , perquè els jueus buscaven de matar-lo .
43007002	Però era a prop la festa jueva dels Tabernacles ,
43007003	i els seus germans li digueren : — No et quedis aquí . Vés a Judea , perquè també els teus deixebles vegin les obres que fas .
43007004	Ningú no actua d’amagat , si vol ser conegut . Si fas aquestes coses , dóna’t a conèixer al món .
43007005	De fet , ni els seus germans no creien en ell .
43007006	Jesús els respongué : — El meu temps encara no ha arribat ; el vostre , sempre és a punt .
43007007	A vosaltres , el món no us pot odiar , però a mi sí que m’odia , perquè testifico que les seves obres són dolentes .
43007008	Pugeu-hi vosaltres , a la festa . Jo no hi vull anar , perquè el meu temps encara no s’ha complert .
43007009	Després de dir això es va quedar a Galilea .
43007010	Però , quan els germans de Jesús hagueren anat a la festa , ell també hi va pujar , no públicament , sinó d’amagat .
43007011	Els jueus buscaven Jesús durant la festa , i es preguntaven : — On és , aquell ?
43007012	La gent feia molts comentaris sobre Jesús . Els uns deien : — És un home de bé . D’altres , en canvi , replicaven : — No , que enganya la gent .
43007013	Però ningú no parlava obertament d’ell , per por dels jueus .
43007014	A mitja setmana de la festa , Jesús pujà al temple i hi ensenyava .
43007015	Els jueus , estranyats , deien : — Com pot saber tant , aquest , si no l’ha instruït ningú ?
43007016	Jesús els respongué : — La doctrina que ensenyo no és meva , sinó del qui m’ha enviat .
43007017	Si algú està disposat a fer la voluntat del qui m’ha enviat , sabrà si això que jo ensenyo ve de Déu o si parlo pel meu compte .
43007018	El qui parla pel seu compte busca la pròpia glòria ; en canvi , el qui busca la glòria del qui l’ha enviat és digne de fe , i en ell no hi ha falsedat .
43007019	¿ No és cert que Moisès us va donar la Llei ? I , en canvi , ningú de vosaltres no la compleix ! Per què busqueu de matar-me ?
43007020	La gent va replicar : — Estàs endimoniat . Qui és que et vol matar ?
43007021	Jesús els va dir : — He fet una sola obra en dia de repòs i tots heu quedat estranyats .
43007022	Però Moisès us va donar el precepte de la circumcisió , que no ve d’ell , sinó dels patriarques , i per això circumcideu ni que sigui en dissabte , que és dia de repòs .
43007023	Per tant , si per no violar la Llei de Moisès circumcideu fins i tot en dissabte , ¿ com podeu indignar-vos contra mi perquè en dissabte he posat bo un home tot sencer ?
43007024	No heu de judicar segons les aparences . El vostre judici ha de ser just .
43007025	Alguns de Jerusalem deien : — ¿ No és el qui volien matar , aquest ?
43007026	Ara parla obertament , i no li diuen res . ¿ És que les nostres autoritats l’han reconegut realment com el Messies ?
43007027	Quan arribarà el Messies , ningú no sabrà d’on és . D’aquest , en canvi , sí que ho sabem .
43007028	Llavors Jesús , que estava ensenyant en el temple , va exclamar : — És cert que em coneixeu i sabeu d’on sóc , però jo no he vingut per mi mateix . El qui m’ha enviat és digne de fe , però vosaltres no el coneixeu .
43007029	Jo sí que el conec , perquè vinc d’ell , i és ell qui m’ha enviat .
43007030	Després de sentir això , intentaven d’agafar Jesús , però ningú no el va detenir , perquè encara no havia arribat la seva hora .
43007031	D’entre la gent , molts van creure en ell , i deien : — ¿ Creieu que el Messies , quan vingui , farà més senyals que no ha fet aquest ?
43007032	Els fariseus van sentir els comentaris que la gent feia d’ell i , juntament amb els grans sacerdots , van enviar guardes del temple per agafar-lo .
43007033	Llavors Jesús digué : — Per poc temps encara sóc amb vosaltres , però me’n vaig al qui m’ha enviat .
43007034	Em buscareu i no em trobareu . Allà on sóc , vosaltres no hi podeu venir .
43007035	Els jueus es preguntaven entre ells : — On deu anar , aquest , que nosaltres no el puguem trobar ? És que pensa anar-se’n amb els qui viuen entre els grecs a la diàspora per predicar als grecs ?
43007036	Què significa això que ha dit : “ Em buscareu i no em trobareu ” , i “ Allà on sóc , vosaltres no hi podeu venir ” ?
43007037	El darrer dia de la festa , que era el més solemne , Jesús es posà dret i exclamà : — Si algú té set , que vingui a mi ; el qui creu en mi , que begui .
43007038	Perquè diu l’Escriptura : Del seu interior brollaran rius d’aigua viva .
43007039	Deia això referint-se a l’Esperit que havien de rebre els qui creurien en ell . Llavors encara no havien rebut l’Esperit , perquè Jesús encara no havia estat glorificat .
43007040	Quan van escoltar aquestes paraules , alguns d’entre la gent començaren a dir : — Aquest és realment el Profeta .
43007041	D’altres deien : — És el Messies . Però uns altres replicaven : — ¿ És que el Messies ha de venir de Galilea ?
43007042	¿ No diu l’Escriptura que el Messies serà descendent de David i que ha de venir de Betlem , el poble d’on era David ?
43007043	La gent es va dividir per causa d’ell .
43007044	Alguns volien agafar-lo , però ningú no el va detenir .
43007045	Els guardes del temple se’n tornaren a trobar els grans sacerdots i els fariseus . Aquests els van dir : — Per què no l’heu portat ?
43007046	Els guardes respongueren : — Ningú no ha parlat mai com aquest home .
43007047	Els fariseus els van replicar : — Vosaltres també us heu deixat enganyar ?
43007048	Qui de les autoritats o dels fariseus ha cregut en ell ?
43007049	Només hi creu aquesta gentussa que ignora la Llei i són uns maleïts !
43007050	Un d’ells , Nicodem , el qui temps enrere havia visitat Jesús , els diu :
43007051	— ¿ És que la nostra Llei permet de condemnar ningú sense haver-lo escoltat primer i sense saber què ha fet ?
43007052	Ells li respongueren : — ¿ Tu també ets de Galilea ? Investiga l’Escriptura i veuràs com de Galilea no en pot sortir cap , de profeta .
43007053	I cadascú se’n va anar a casa seva .
43008001	Jesús se n’anà a la muntanya de les Oliveres .
43008002	Però de bon matí es va presentar de nou al temple . Tot el poble acudia cap a ell . S’assegué i començà a instruir-los .
43008003	Llavors els mestres de la Llei i els fariseus li van portar una dona que havia estat sorpresa cometent adulteri . La posaren allà al mig ,
43008004	i li digueren : — Mestre , aquesta dona ha estat sorpresa en el moment de cometre adulteri .
43008005	Moisès en la Llei ens ordenà d’apedregar aquestes dones . I tu , què hi dius ?
43008006	Li feien aquesta pregunta per parar-li una trampa i tenir de què acusar-lo . Però Jesús es va ajupir i començà a escriure a terra amb el dit .
43008007	Ells continuaven insistint en la pregunta . Llavors Jesús es va posar dret i els digué : — Aquell de vosaltres que no tingui pecat , que tiri la primera pedra .
43008008	Després es tornà a ajupir i continuà escrivint a terra .
43008009	Ells , en sentir això , s’anaren retirant l’un darrere l’altre , començant pels més vells . Jesús es va quedar sol , i la dona encara era allà al mig .
43008010	Jesús es posà dret i li digué : — Dona , on són ? ¿ Ningú no t’ha condemnat ?
43008011	Ella va respondre : — Ningú , Senyor . Jesús digué : — Jo tampoc no et condemno . Vés-te’n , i d’ara endavant no pequis més .
43008012	Jesús els tornà a adreçar la paraula . Els digué : — Jo sóc la llum del món . El qui em segueix no caminarà a les fosques , sinó que tindrà la llum de la vida .
43008013	Els fariseus li digueren : — Tu dónes testimoni de tu mateix : el teu testimoni no és vàlid .
43008014	Jesús els va respondre : — Encara que jo doni testimoni de mi mateix , el meu testimoni és vàlid , perquè sé d’on vinc i on vaig . Però vosaltres no sabeu d’on vinc ni on vaig .
43008015	Vosaltres judiqueu de manera purament humana ; jo no judico ningú .
43008016	I quan haig de judicar , el meu judici és vàlid , perquè no sóc sol , sinó que amb mi hi ha el Pare que m’ha enviat ;
43008017	i , tal com està escrit en la vostra Llei , el testimoni de dues persones és vàlid .
43008018	Jo dono testimoni de mi mateix , però també dóna testimoni de mi el Pare que m’ha enviat .
43008019	Llavors li preguntaren : — On és el teu pare ? Jesús els respongué : — Ni em coneixeu a mi ni coneixeu el meu Pare . Si em coneguéssiu a mi , també coneixeríeu el meu Pare .
43008020	Jesús va pronunciar aquestes paraules vora la sala del tresor , mentre ensenyava en el temple . I ningú no l’agafà , perquè encara no havia arribat la seva hora .
43008021	Jesús els digué encara : — Jo me’n vaig , i vosaltres em buscareu , però morireu en el vostre pecat . Allà on jo vaig , vosaltres no hi podeu venir .
43008022	Els jueus comentaven : — Per què diu : “ Allà on jo vaig , vosaltres no hi podeu venir ” ? ¿ És que té intenció de matar-se ?
43008023	Jesús continuà dient-los : — Vosaltres sou d’aquí baix , jo sóc d’allà dalt ; vosaltres sou d’aquest món , jo no sóc d’aquest món .
43008024	Per això us he dit que morireu en el vostre pecat . I morireu en el vostre pecat si no creieu que jo sóc .
43008025	Llavors ells li preguntaren : — Qui ets , tu ? Jesús els respongué : — Us ho estic dient des del principi .
43008026	Tinc molt a dir i a jutjar de vosaltres , però el qui m’ha enviat diu la veritat , i jo tan sols dic al món allò que li he sentit dir .
43008027	Ells no van entendre que es referia al Pare .
43008028	Jesús , doncs , els digué : — Quan haureu enlairat el Fill de l’home , coneixereu que jo sóc , i que no faig res pel meu compte , sinó que dic allò que el Pare m’ha ensenyat .
43008029	El qui m’ha enviat és amb mi , no em deixa sol , perquè sempre faig allò que li plau .
43008030	Mentre parlava així , molts van creure en ell .
43008031	Jesús digué als jueus que havien cregut en ell : — Si us manteniu ferms en la meva paraula , realment sou deixebles meus ;
43008032	coneixereu la veritat , i la veritat us farà lliures .
43008033	Ells li replicaren : — Nosaltres som descendents d’Abraham i no hem estat mai esclaus de ningú . Com pots dir que hem de ser lliures ?
43008034	Jesús els respongué : — En veritat , en veritat us dic que tothom qui peca és esclau ,
43008035	i l’esclau no es queda a la casa per sempre ; és el fill el qui s’hi queda per sempre .
43008036	Per això , si el Fill us fa lliures , sereu lliures de debò .
43008037	» Ja sé que sou descendents d’Abraham , però busqueu de matar-me , perquè la meva paraula no té lloc dins vostre .
43008038	Jo dic allò que he vist estant amb el meu Pare , mentre que vosaltres feu allò que sentiu dir al vostre pare .
43008039	Ells insistiren : — El nostre pare és Abraham . Jesús els diu : — Si fóssiu fills d’Abraham faríeu les obres d’Abraham .
43008040	Però ara busqueu de matar-me , a mi que us he dit la veritat que he sentit de Déu . Això , Abraham no ho va fer .
43008041	Vosaltres només feu les obres del vostre pare . Li contesten : — Nosaltres no som pas bastards . No tenim més pare que Déu .
43008042	Jesús els replicà : — Si Déu fos el vostre pare m’estimaríeu a mi , perquè jo he sortit de Déu i vinc d’ell . No he vingut pas pel meu compte : és ell qui m’ha enviat .
43008043	Per què no compreneu el llenguatge amb què us parlo ? Perquè sou incapaços d’escoltar la meva paraula .
43008044	El vostre pare és el diable , i vosaltres voleu complir els desigs del vostre pare . Des del principi era un assassí , i no es va mantenir en la veritat , perquè en ell no hi ha ni rastre de veritat . Quan menteix , parla amb propietat , perquè és mentider i pare de la mentida .
43008045	Però a mi , que dic la veritat , no em creieu .
43008046	¿ Qui de vosaltres pot provar que en mi hi ha rastre de pecat ? I si dic la veritat , per què no em creieu ?
43008047	El qui és de Déu , escolta les paraules de Déu ; per això vosaltres no les escolteu , perquè no sou de Déu .
43008048	Els jueus li van contestar : — ¿ No fem bé de dir que ets un samarità i que estàs endimoniat ?
43008049	Jesús respongué : — Jo no estic endimoniat , jo honoro el meu Pare ; vosaltres , en canvi , em deshonoreu a mi .
43008050	Jo no cerco la meva glòria : un altre se n’ocupa i és ell qui jutjarà .
43008051	En veritat , en veritat us ho dic : els qui guarden la meva paraula no veuran mai la mort .
43008052	Llavors els jueus li replicaren : — Ara sabem de cert que estàs endimoniat . Abraham va morir , i també els profetes , i tu goses dir : “ Els qui guarden la meva paraula no tastaran mai la mort . ”
43008053	¿ Que potser ets més gran que Abraham , el nostre pare ? Ell va morir , i també van morir els profetes . Per qui et tens ?
43008054	Jesús respongué : — Si jo em glorifiqués a mi mateix , la meva glòria no valdria res . Però el qui em glorifica és el meu Pare , aquell que anomeneu “ el nostre Déu ” .
43008055	Vosaltres no el coneixeu , però jo sí que el conec . I si digués que no el conec , seria tan mentider com vosaltres ; però jo el conec i guardo la seva paraula .
43008056	Abraham , el vostre pare , s’entusiasmà esperant de veure el meu dia ; el veié i se’n va alegrar .
43008057	Llavors els jueus li digueren : — ¿ Encara no tens cinquanta anys i has vist Abraham ?
43008058	Jesús els respongué : — En veritat , en veritat us ho dic : des d’abans que Abraham existís , jo sóc .
43008059	Ells van agafar pedres per tirar-les-hi , però Jesús s’amagà i sortí del temple .
43009001	Jesús , tot passant , veié un home que era cec de naixement .
43009002	Els seus deixebles li van preguntar : — Rabí , qui va pecar perquè nasqués cec : ell o els seus pares ?
43009003	Jesús respongué : — No ha estat per cap pecat , ni d’ell ni dels seus pares , sinó perquè es manifestin en ell les obres de Déu .
43009004	Mentre és de dia , nosaltres hem de fer les obres del qui m’ha enviat : però ara s’acosta la nit , quan ningú no pot treballar .
43009005	Mentre sóc al món , sóc la llum del món .
43009006	Dit això , escopí a terra , va fer fang amb la saliva , el va estendre sobre els ulls del cec
43009007	i li digué : — Vés a rentar-te a la piscina de Siloè — que vol dir « enviat » . Ell hi va anar , s’hi rentà i tornà veient-hi .
43009008	Els veïns i els qui sempre l’havien vist captant comentaven : — Aquest , ¿ no és el qui s’asseia a demanar caritat ?
43009009	Uns deien : — Sí que és ell . Altres contestaven : — No és pas ell : és un que s’hi assembla . Ell digué : — Sóc jo mateix .
43009010	Llavors li preguntaren : — Doncs com és que se t’han obert els ulls ?
43009011	Ell respongué : — Aquell home que es diu Jesús ha fet fang , me l’ha estès sobre els ulls i m’ha dit : “ Vés a Siloè i renta-t’hi . ” Jo hi he anat , m’he rentat i ara hi veig .
43009012	Li digueren : — On és , aquest home ? Respongué : — No ho sé .
43009013	Dugueren als fariseus el qui abans era cec .
43009014	El dia que Jesús havia fet el fang i li havia obert els ulls era dissabte .
43009015	També els fariseus li van preguntar com havia arribat a veure-hi . Ell els respongué : — M’ha posat fang sobre els ulls , m’he rentat i ara hi veig .
43009016	Alguns dels fariseus començaren a dir : — Aquest home que no guarda el repòs del dissabte , no pot venir de Déu . Però altres replicaven : — Com és possible que un pecador faci uns senyals com aquests ? I estaven dividits entre ells .
43009017	Llavors es tornaren a adreçar al cec i li digueren : — I tu , què en dius del qui t’ha obert els ulls ? Ell respongué : — Que és un profeta .
43009018	Els jueus no es van creure que aquell home hagués estat cec i hagués arribat a veure-hi . Per això van cridar els pares del qui ara hi veia
43009019	i els van interrogar : — ¿ És aquest el vostre fill , el qui segons vosaltres va néixer cec ? Doncs com és que ara hi veu ?
43009020	Els seus pares respongueren : — Nosaltres sabem que aquest és el nostre fill i que va néixer cec .
43009021	Però com és que ara hi veu i qui li ha obert els ulls , nosaltres no ho sabem . Pregunteu-ho a ell , que ja és prou gran per a poder donar raó de si mateix .
43009022	Els seus pares van respondre així perquè tenien por dels jueus , que llavors ja havien acordat expulsar de la sinagoga tothom qui confessés que Jesús era el Messies .
43009023	Per això els seus pares van dir que ja era prou gran i que l’interroguessin a ell mateix .
43009024	Llavors van cridar per segona vegada l’home que havia estat cec i li digueren : — Dóna glòria a Déu reconeixent allò que nosaltres ja sabem : que aquest home és un pecador .
43009025	Ell contestà : — Si és un pecador , no ho sé . Però sé una cosa : jo era cec i ara hi veig .
43009026	Ells insistiren : — Digues què t’ha fet . Com t’ha obert els ulls ?
43009027	Ell els respongué : — Ja us ho he dit i no me n’heu fet cas . Per què voleu sentir-ho una altra vegada ? O és que també vosaltres us voleu fer deixebles seus ?
43009028	Ells el van insultar i li digueren : — Deixeble seu , ho deus ser tu ! Nosaltres som deixebles de Moisès .
43009029	I de Moisès , sabem que Déu li va parlar , però aquest no sabem d’on és .
43009030	L’home els contestà : — Justament això és el que em sorprèn . Ell , a mi , m’ha obert els ulls , i vosaltres no sabeu d’on és .
43009031	Tots sabem que Déu no escolta els pecadors , però sí que escolta els qui el veneren i compleixen la seva voluntat .
43009032	Mai no s’havia sentit a dir que ningú obrís els ulls d’un cec de naixement .
43009033	Si aquest no vingués de Déu , no hauria pogut fer res .
43009034	Ells li van replicar : — Tot tu vas néixer en pecat , i ens vols donar lliçons ? I el van treure fora .
43009035	Jesús va sentir a dir que l’havien tret fora i , quan el trobà , li digué : — Creus en el Fill de l’home ?
43009036	Ell li va respondre : — I qui és , Senyor , perquè hi pugui creure ?
43009037	Li diu Jesús : — Ja l’has vist : és el qui et parla .
43009038	Ell va afirmar : — Hi crec , Senyor . I el va adorar .
43009039	Llavors Jesús digué : — Jo he vingut en aquest món per fer un judici : perquè els qui no hi veuen , hi vegin , i els qui hi veuen , es tornin cecs .
43009040	Ho van sentir alguns dels fariseus que eren amb ell i li digueren : — ¿ És que nosaltres també som cecs ?
43009041	Jesús els contestà : — Si fóssiu cecs , no tindríeu pecat . Però , com que dieu que hi veieu , el vostre pecat persisteix .
43010001	» En veritat , en veritat us ho dic : el qui no entra per la porta al tancat de les ovelles , sinó que salta per un altre indret , és un lladre i un bandoler .
43010002	El qui entra per la porta és el pastor de les ovelles :
43010003	a ell , el guarda li obre , i les ovelles escolten la seva veu ; crida les que són seves , cada una pel seu nom , i les fa sortir .
43010004	Quan les té totes a fora , camina al seu davant , i elles el segueixen , perquè reconeixen la seva veu .
43010005	Però si és un estrany , en comptes de seguir-lo en fugen , perquè no reconeixen la veu dels estranys .
43010006	Jesús els va proposar aquesta comparació , però ells no van entendre de què els parlava .
43010007	Per això Jesús continuà : — En veritat , en veritat us ho dic : jo sóc la porta de les ovelles .
43010008	Tots els qui han vingut abans de mi eren lladres i bandolers , però les ovelles no se’ls escoltaven .
43010009	Jo sóc la porta : els qui entrin per mi se salvaran , podran entrar i sortir lliurement i trobaran pasturatges .
43010010	El lladre només ve per robar , matar i fer destrossa ; jo he vingut perquè les ovelles tinguin vida , i en tinguin a desdir .
43010011	» Jo sóc el bon pastor . El bon pastor dóna la vida per les ovelles .
43010012	El mercenari , el qui no és pastor ni amo de les ovelles , quan veu venir el llop les abandona i fuig ; llavors el llop se n’apodera i les dispersa .
43010013	Com que és un mercenari , tant se li’n dóna de les ovelles .
43010014	» Jo sóc el bon pastor : conec les meves ovelles , i elles em coneixen a mi ,
43010015	tal com el Pare em coneix , i jo conec el Pare . I dono la vida per les ovelles .
43010016	Encara tinc altres ovelles que no són d’aquest ramat , i també les he de guiar . Elles escoltaran la meva veu , i hi haurà un sol ramat i un sol pastor .
43010017	» El Pare m’estima , perquè dono la vida i després la recobro .
43010018	Ningú no me la pren , sóc jo qui la dono lliurement . Tinc poder de donar-la i tinc poder de recobrar-la ; aquest és el manament que he rebut del meu Pare .
43010019	Aquestes paraules van provocar que els jueus tornessin a dividir-se .
43010020	Molts d’ells començaren a dir : — Està endimoniat , és boig . Per què l’escolteu ?
43010021	Però d’altres replicaven : — Un endimoniat no es comporta així . Quin dimoni seria capaç d’obrir els ulls dels cecs ?
43010022	Se celebrava a Jerusalem la festa de la Dedicació . Era l’hivern .
43010023	Jesús es passejava pel recinte del temple sota el pòrtic de Salomó .
43010024	Llavors els jueus l’envoltaren i li digueren : — Fins quan ens tindràs en la incertesa ? Si ets el Messies , digue’ns-ho obertament .
43010025	Jesús els respongué : — Us ho he dit , però no ho voleu creure . Les obres que jo faig en nom del meu Pare donen testimoni a favor meu ,
43010026	però vosaltres no creieu , perquè no sou de les meves ovelles .
43010027	Les meves ovelles escolten la meva veu . Jo les conec , i elles em segueixen .
43010028	I jo els dono vida eterna : mai no es perdran , i ningú no me les arrencarà de les mans .
43010029	Allò que el meu Pare m’ha donat val més que tot , i ningú no podrà arrencar res de les mans del Pare .
43010030	Jo i el Pare som u .
43010031	Els jueus tornaren a agafar pedres per apedregar-lo .
43010032	Jesús els digué : — Jo he fet davant vostre moltes obres bones , que venien del meu Pare . Per quina d’elles em voleu apedregar ?
43010033	Els jueus li respongueren : — No et volem apedregar per cap obra bona , sinó per blasfèmia , perquè tu , que ets un home , et fas Déu .
43010034	Jesús els replicà : — ¿ En la vostra Llei no hi ha escrit : Jo declaro que sou déus ?
43010035	Per tant , si l’Escriptura , que no es pot anullar , anomena déus els qui van rebre la paraula de Déu ,
43010036	per què a mi , a qui el Pare ha consagrat i enviat al món , m’acuseu de blasfèmia quan declaro que sóc Fill de Déu ?
43010037	Si no faig les obres del meu Pare , no em cregueu ,
43010038	però si les faig , i a mi no em creieu , creieu almenys aquestes obres . Així sabreu i coneixereu que el Pare està en mi , i jo , en el Pare .
43010039	Llavors van intentar novament d’agafar-lo , però se’ls escapà de les mans .
43010040	Després se’n tornà a l’altra banda del Jordà , a l’indret on Joan havia començat a batejar , i va quedar-s’hi .
43010041	Molts l’anaren a trobar , i deien : — Joan no va fer cap senyal , però tot el que va dir d’ell era veritat .
43010042	I , en aquell indret , molts van creure en ell .
43011001	Un home que es deia Llàtzer estava malalt . Era de Betània , el poble de Maria i de la seva germana Marta .
43011002	Maria era la qui va ungir el Senyor amb perfum i li eixugà els peus amb els cabells . Llàtzer , el malalt , era el seu germà .
43011003	Les dues germanes enviaren a dir a Jesús : — Senyor , aquell que estimes està malalt .
43011004	Jesús , en sentir-ho , digué : — Aquesta malaltia no portarà a la mort , sinó a la glòria de Déu : per ella el Fill de Déu serà glorificat .
43011005	Jesús estimava Marta i la seva germana i Llàtzer .
43011006	Però quan va sentir que Llàtzer estava malalt , es va quedar encara dos dies al lloc on era .
43011007	Després digué als deixebles : — Tornem a Judea .
43011008	Ells li diuen : — Rabí , fa poc que els jueus et volien apedregar , i ara tornes a anar-hi ?
43011009	Jesús contestà : — ¿ No són dotze les hores del dia ? Els qui caminen de dia no ensopeguen , perquè veuen la llum d’aquest món ,
43011010	però els qui caminen de nit sí que ensopeguen , perquè els manca la llum .
43011011	Dit això , va afegir : — Llàtzer , el nostre amic , s’ha adormit , però vaig a despertar-lo .
43011012	Els deixebles li digueren : — Senyor , si s’ha adormit , es posarà bo .
43011013	Jesús es referia a la mort de Llàtzer , però ells es pensaven que parlava del son natural .
43011014	Llavors Jesús els digué obertament : — Llàtzer és mort ,
43011015	i m’alegro de no haver estat allí : serà en profit vostre , perquè cregueu . Però ara , anem a trobar-lo !
43011016	Tomàs , l’anomenat Bessó , va dir als altres deixebles : — Anem-hi també nosaltres i morim amb ell !
43011017	Quan Jesús arribà , va trobar que Llàtzer ja era al sepulcre des de feia quatre dies .
43011018	Betània és a prop de Jerusalem , cosa de tres quilòmetres ,
43011019	i molts dels jueus havien vingut a consolar Marta i Maria per la mort del seu germà .
43011020	Quan Marta va saber que Jesús arribava , sortí a rebre’l . Maria es quedà a casa .
43011021	Marta digué a Jesús : — Senyor , si haguessis estat aquí , no s’hauria mort , el meu germà .
43011022	Però , fins i tot ara , jo sé que Déu et concedirà tot el que li demanis .
43011023	Jesús li diu : — El teu germà ressuscitarà .
43011024	Marta li respon : — Ja sé que ressuscitarà en el moment de la resurrecció , el darrer dia .
43011025	Li diu Jesús : — Jo sóc la resurrecció i la vida . Qui creu en mi , encara que mori , viurà ;
43011026	i tot aquell qui viu i creu en mi , no morirà mai més . ¿ Ho creus , això ?
43011027	Ella li respon : — Sí , Senyor : jo crec que tu ets el Messies , el Fill de Déu , el qui havia de venir al món .
43011028	Havent dit això , Marta se’n va anar a cridar la seva germana Maria i li digué en veu baixa : — El Mestre és aquí i et crida .
43011029	Ella , en sentir-ho , s’aixecà corrents i anà a trobar-lo .
43011030	Jesús encara no havia entrat al poble , sinó que era a l’indret on Marta l’havia trobat .
43011031	Els jueus que eren amb Maria a casa per consolar-la , quan veieren que s’aixecava corrents i sortia , la seguiren , pensant-se que anava al sepulcre a plorar .
43011032	Maria va arribar on era Jesús i , en veure’l , se li llançà als peus i li digué : — Senyor , si haguessis estat aquí , no s’hauria mort , el meu germà .
43011033	Quan Jesús veié que ella plorava i que ploraven també els jueus que l’acompanyaven , es va commoure interiorment i es contorbà .
43011034	Llavors preguntà : — On l’heu posat ? Li diuen : — Senyor , vine i ho veuràs .
43011035	Jesús començà a plorar .
43011036	Els jueus deien : — Mireu com l’estimava .
43011037	Però alguns d’ells replicaren : — Ell , que va obrir els ulls al cec , ¿ no hauria pogut fer que aquest home no morís ?
43011038	Jesús , commogut profundament altra vegada , va arribar al sepulcre . Era una cova tapada per una llosa .
43011039	Jesús digué : — Traieu la llosa . Marta , la germana del difunt , li diu : — Senyor , després de quatre dies , ja deu fer fortor .
43011040	Li respon Jesús : — ¿ No t’he dit que , si creus , veuràs la glòria de Déu ?
43011041	Llavors van treure la llosa . Jesús alçà els ulls i digué : — Pare , et dono gràcies perquè m’has escoltat .
43011042	Ja sé que sempre m’escoltes , però ho dic per la gent que m’envolta , perquè creguin que tu m’has enviat .
43011043	Havent dit això , cridà amb tota la força : — Llàtzer , surt a fora !
43011044	I el mort sortí , lligat de peus i mans amb benes d’amortallar , i la cara lliga-da amb un mocador . Jesús els diu : — Deslligueu-lo i deixeu-lo caminar .
43011045	Molts dels jueus que havien vingut a casa de Maria i veieren el que va fer Jesús , van creure en ell .
43011046	Però alguns d’ells anaren a explicar als fariseus el que Jesús havia fet .
43011047	Llavors els grans sacerdots i els fariseus van convocar el Sanedrí i es preguntaven : — Què podem fer ? Aquest home fa molts senyals .
43011048	Si el deixem continuar , tothom creurà en ell , vindran els romans i destruiran el nostre lloc sant i el nostre poble .
43011049	Llavors un d’ells , Caifàs , que aquell any era el gran sacerdot , els digué : — Vosaltres no enteneu res .
43011050	¿ No us adoneu que us convé que un sol home mori pel poble , i no pas que es perdi tot el poble ?
43011051	Això , Caifàs no ho va dir pel seu compte . Era gran sacerdot , aquell any , i per això va poder profetitzar que Jesús havia de morir pel poble .
43011052	I no tan sols pel poble , sinó també per reunir els fills de Déu dispersos .
43011053	Així , doncs , aquell dia van decidir que el matarien .
43011054	Per això Jesús ja no es deixava veure públicament entre els jueus . Se n’anà d’allí cap a la regió de vora el desert , en una població anomenada Efraïm , i s’hi va quedar amb els seus deixebles .
43011055	Era a prop la Pasqua dels jueus , i molta gent de la regió va pujar a Jerusalem ja abans de la Pasqua per complir els ritus de purificació .
43011056	Buscaven Jesús i , en el recinte del temple , es deien els uns als altres : — Què us sembla ? No vindrà pas a la festa .
43011057	Els grans sacerdots i els fariseus , per la seva banda , havien donat ordres que , si algú sabia on era , el denunciés perquè el poguessin agafar .
43012001	Sis dies abans de la Pasqua , Jesús va anar a Betània , on vivia Llàtzer , aquell que Jesús havia ressuscitat d’entre els morts .
43012002	Allà li oferiren un sopar . Marta servia , i un dels qui seien a taula amb ell era Llàtzer .
43012003	Llavors Maria va prendre una lliura de perfum de nard autèntic i molt costós , ungí els peus de Jesús i els hi va eixugar amb els cabells . Tota la casa s’omplí de la fragància d’aquell perfum .
43012004	Un dels seus deixebles , Judes Iscariot , el qui aviat el trairia , digué :
43012005	— Per què no venien aquest perfum per tres-cents denaris i donaven els diners als pobres ?
43012006	Això ho va dir no perquè s’interessés pels pobres , sinó perquè era un lladre i , com que tenia la bossa dels diners , robava el que hi tiraven .
43012007	Jesús digué : — Deixa-la ! Ella ha guardat aquest perfum per al dia de la meva sepultura .
43012008	De pobres , en tindreu sempre amb vosaltres ; en canvi a mi , no sempre em tindreu .
43012009	Una gran multitud de jueus van saber que Jesús era allà i van anar-hi , no solament per ell , sinó també per veure Llàtzer , que Jesús havia ressuscitat d’entre els morts .
43012010	Llavors els grans sacerdots van decidir de matar també Llàtzer ,
43012011	perquè per causa d’ell molts jueus venien i creien en Jesús .
43012012	L’endemà , la gentada que havia vingut a la festa , quan van sentir que Jesús arribava a Jerusalem ,
43012013	van agafar palmes i sortiren a rebre’l cridant : — Hosanna ! Beneït el qui ve en nom del Senyor , el rei d’Israel !
43012014	Jesús va trobar un pollí i va muntar-hi , tal com diu l’Escriptura :
43012015	No tinguis por , ciutat de Sió : mira el teu rei que arriba , muntat en un pollí de somera .
43012016	Els seus deixebles , de moment , no ho van comprendre ; però , quan Jesús fou glorificat , van recordar que li havien fet allò que l’Escriptura deia d’ell .
43012017	La gent que era amb Jesús quan va cridar Llàtzer fora del sepulcre i el ressuscità d’entre els morts , en donava testimoni .
43012018	Per això tothom sortí a rebre’l , assabentat del senyal que ell havia realitzat .
43012019	Però els fariseus es deien entre ells : — ¿ Veieu com no en traieu res ? El món sencer el segueix .
43012020	Entre els qui havien pujat per adorar Déu amb motiu de la festa hi havia alguns grecs .
43012021	Aquests anaren a trobar Felip , que era de Betsaida de Galilea , i li demanaren : — Senyor , voldríem veure Jesús .
43012022	Felip anà a dir-ho a Andreu , i tots dos ho digueren a Jesús .
43012023	Ell respongué : — Ha arribat l’hora que el Fill de l’home serà glorificat .
43012024	En veritat , en veritat us ho dic : si el gra de blat , quan cau a la terra , no mor , queda ell tot sol , però si mor , dóna molt de fruit .
43012025	Els qui estimen la pròpia vida , la perden , i els qui no l’estimen en aquest món , la guarden per a la vida eterna .
43012026	Si algú es vol fer servidor meu , que em segueixi , i s’estarà on jo m’estic . El Pare honorarà els qui es fan servidors meus .
43012027	» Ara la meva ànima està contorbada . Què he de dir ? Pare , salva’m d’aquesta hora ? Però jo he vingut per arribar en aquesta hora !
43012028	Pare , glorifica el teu nom . Aleshores una veu va dir del cel estant : — Ja l’he glorificat i encara el glorificaré .
43012029	Quan la gent que eren allà ho van sentir , deien que havia estat un tro . D’altres replicaven : — Un àngel li ha parlat .
43012030	Jesús els digué : — Aquesta veu no s’adreçava a mi , sinó a vosaltres .
43012031	Ara arriba la condem-na d’aquest món , ara el príncep d’aquest món serà llançat a fora .
43012032	I jo , quan seré enlairat damunt la terra , atrauré tothom cap a mi .
43012033	Deia això indicant de quina manera havia de morir .
43012034	Llavors la gent li digué : — Nosaltres sabem pels llibres de la Llei que el Messies viurà per sempre . Per què dius que el Fill de l’home ha de ser enlairat ? Qui és aquest Fill de l’home ?
43012035	Jesús els respongué : — Per poc temps encara la llum és entre vosaltres . Camineu mentre teniu la llum , perquè no us sorprengui la foscor : qui camina a les fosques no sap on va .
43012036	Creieu en la llum , mentre la teniu , i sereu fills de la llum . Després d’haver dit això , Jesús se n’anà i es va amagar d’ells .
43012037	Tot i que li havien vist fer tants senyals , encara no creien en ell .
43012038	Així es van complir aquestes paraules del profeta Isaïes : Senyor , qui ha cregut allò que hem sentit ? A qui s’ha revelat la potència del braç del Senyor ?
43012039	No podien creure per allò que també deia Isaïes :
43012040	Els ha encegat els ulls i els ha endurit el cor , no fos cas que els seus ulls hi veiessin , el seu cor comprengués , i es convertissin . I jo els guariria !
43012041	Isaïes parlava d’ell quan deia això , perquè havia vist la seva glòria .
43012042	És cert que molts , fins i tot dels dirigents , van creure en ell , però no s’atrevien a confessar-ho per por dels fariseus , perquè no els expulsessin de la sinagoga .
43012043	Preferien els honors dels homes a la glòria de Déu .
43012044	Jesús va proclamar : — Els qui creuen en mi , més que creure en mi , creuen en el qui m’ha enviat ;
43012045	i els qui em veuen a mi veuen el qui m’ha enviat .
43012046	Jo , que sóc la llum , he vingut al món perquè ningú dels qui creuen en mi no es quedi en la foscor .
43012047	Als qui escolten les meves paraules i no les guarden , no sóc jo qui els condemno , perquè no he vingut a condemnar el món , sinó a salvar-lo .
43012048	Els qui em rebutgen a mi i no acullen les meves paraules , ja tenen qui els condemnarà : és la paraula que jo he comunicat , la que els condemnarà el darrer dia .
43012049	Perquè jo no he parlat pel meu compte ; el Pare mateix que m’ha enviat , m’ha manat què havia de dir i de predicar .
43012050	I sé que el seu manament és vida eterna . Per això , tot el que jo dic , ho dic tal com el Pare m’ho ha comunicat .
43013001	Era abans de la festa de Pasqua . Jesús sabia que havia arribat la seva hora , l’hora de passar d’aquest món al Pare . Ell , que havia estimat els seus que eren al món , els estimà fins a l’extrem .
43013002	Mentre sopaven , quan el diable ja havia posat en el cor de Judes , fill de Simó Iscariot , la resolució de trair-lo ,
43013003	Jesús , sabent que el Pare li ho havia posat tot a les mans , i que havia vingut de Déu i a Déu tornava ,
43013004	s’aixecà de taula , es tragué el mantell i se cenyí una tovallola ;
43013005	després va tirar aigua en un gibrell i començà a rentar els peus dels deixebles i a eixugar-los amb la tovallola que duia cenyida .
43013006	Quan arriba a Simó Pere , aquest li diu : — Senyor , ¿ tu em vols rentar els peus ?
43013007	Jesús li respon : — Ara no entens això que faig ; ho entendràs després .
43013008	Pere li diu : — No em rentaràs els peus mai de la vida ! Jesús li contesta : — Si no et rento , no tindràs part amb mi .
43013009	Li diu Simó Pere : — Si és així , Senyor , no em rentis tan sols els peus : renta’m també les mans i el cap .
43013010	Jesús li diu : — Qui s’ha banyat , només cal que es renti els peus : ja és net tot ell . I vosaltres ja sou nets , encara que no tots .
43013011	Jesús sabia qui el traïa , i per això va dir : « No tots sou nets . »
43013012	Després de rentar-los els peus , es va posar el mantell i tornà a taula . Llavors els digué : — ¿ Enteneu això que us he fet ?
43013013	Vosaltres em dieu “ Mestre ” i “ Senyor ” , i feu bé de dir-ho , perquè ho sóc .
43013014	Si , doncs , jo , que sóc el Mestre i el Senyor , us he rentat els peus , també vosaltres us els heu de rentar els uns als altres .
43013015	Us he donat exemple perquè , tal com jo us ho he fet , ho feu també vosaltres .
43013016	En veritat , en veritat us ho dic : el criat no és més important que el seu amo , ni l’enviat més important que el qui l’envia .
43013017	Ara que heu entès tot això , feliços de vosaltres si ho poseu en pràctica !
43013018	» No parlo per tots vosaltres . Sé qui vaig escollir , però s’havia de complir allò que diu l’Escriptura : El qui compartia el meu pa , m’ha traït el primer .
43013019	Us ho dic ara , per endavant , perquè , quan passi , cregueu que jo sóc .
43013020	En veritat , en veritat us ho dic : qui acull els qui jo enviaré , m’acull a mi , i qui m’acull a mi , acull el qui m’ha enviat .
43013021	Després de dir això , Jesús es contorbà i afirmà : — En veritat , en veritat us dic que un de vosaltres em trairà .
43013022	Els deixebles es miraven els uns als altres , perquè no sabien de qui ho deia .
43013023	Un dels deixebles , el qui Jesús estimava , era a taula al costat d’ell .
43013024	Simó Pere li fa senyes perquè li pregunti de qui parla .
43013025	Ell es reclina sobre el pit de Jesús i li diu : — Senyor , qui és ?
43013026	Jesús respon : — És aquell a qui donaré el tros de pa que ara sucaré . Llavors suca el pa i el dóna a Judes , fill de Simó Iscariot .
43013027	En aquell moment , darrere el tros de pa , Satanàs va entrar dintre d’ell . Jesús li digué : — Allò que estàs fent , fes-ho de pressa .
43013028	Però cap dels qui eren a taula no va entendre per què Jesús li deia això .
43013029	Com que Judes tenia la bossa dels diners , alguns pensaven que Jesús li deia que comprés tot el que necessitaven per a la festa , o bé que donés alguna cosa als pobres .
43013030	Ell , després de prendre el tros de pa , sortí de seguida . Era de nit .
43013031	Quan Judes va ser fora , Jesús digué : — Ara el Fill de l’home és glorificat , i Déu és glorificat en ell .
43013032	Si Déu és glorificat en ell , també Déu mateix el glorificarà , i el glorificarà ben aviat .
43013033	Fills meus , encara estic amb vosaltres , si bé per poc temps . Vosaltres em buscareu , però ara us dic allò que vaig dir als jueus : “ Allà on jo vaig , vosaltres no hi podeu venir . ”
43013034	Us dono un manament nou : que us estimeu els uns als altres tal com jo us he estimat . Així , doncs , estimeu-vos els uns als altres .
43013035	Tothom coneixerà que sou deixebles meus per l’amor que us tindreu entre vosaltres .
43013036	Simó Pere li diu : — Senyor , on vas ? Jesús li respon : — Allà on jo vaig , ara tu no em pots seguir . Em seguiràs més tard .
43013037	Pere li replica : — Senyor , per què no et puc seguir ara mateix ? Donaré per tu la vida !
43013038	Jesús li contesta : — ¿ Tu vols donar la vida per mi ? En veritat , en veritat t’ho dic : no cantarà el gall que no m’hagis negat tres vegades .
43014001	» Que els vostres cors s’asserenin . Creieu en Déu , creieu també en mi .
43014002	A casa del meu Pare hi ha moltes estances ; si no hi fossin , ¿ us podria dir que vaig a preparar-vos-hi estada ?
43014003	I quan hauré anat a preparar-vos-la , tornaré i us prendré amb mi , perquè també vosaltres estigueu allà on jo estic .
43014004	I allà on jo vaig , ja sabeu quin camí hi porta .
43014005	Tomàs li pregunta : — Senyor , si ni tan sols sabem on vas , com podem saber quin camí hi porta ?
43014006	Jesús li respon : — Jo sóc el camí , la veritat i la vida . Ningú no arriba al Pare si no és per mi .
43014007	Si m’heu conegut a mi , també coneixereu el meu Pare . I des d’ara ja el coneixeu i l’heu vist .
43014008	Li diu Felip : — Senyor , mostra’ns el Pare , i no ens cal res més .
43014009	Jesús li respon : — Felip , fa tant de temps que estic amb vosaltres , i encara no em coneixes ? Qui m’ha vist a mi ha vist el Pare . Com pots dir que us mostri el Pare ?
43014010	¿ No creus que jo estic en el Pare i el Pare està en mi ? Les paraules que jo us dic , no les dic pel meu compte . És el Pare qui , estant en mi , fa les seves obres .
43014011	Creieu-me : jo estic en el Pare i el Pare està en mi ; i , si més no , creieu per aquestes obres .
43014012	En veritat , en veritat us ho dic : qui creu en mi , també farà les obres que jo faig , i encara en farà de més grans , perquè jo me’n vaig al Pare .
43014013	I tot allò que demanareu en nom meu , jo ho faré ; així el Pare serà glorificat en el Fill .
43014014	Sempre que demaneu alguna cosa en nom meu , jo la faré .
43014015	» Si m’estimeu , guardareu els meus manaments ,
43014016	i jo pregaré el Pare , que us donarà un altre Defensor perquè es quedi amb vosaltres per sempre .
43014017	Ell és l’Esperit de la veritat , que el món no pot acollir , perquè no és capaç de veure’l ni de conèixer-lo : sou vosaltres qui el coneixeu , perquè habita a casa vostra i estarà dins de vosaltres .
43014018	No us deixaré pas orfes ; torno a vosaltres .
43014019	D’aquí a poc temps , el món ja no em veurà , però vosaltres sí que em veureu , perquè jo visc , i vosaltres també viureu .
43014020	Aquell dia , coneixereu que jo estic en el meu Pare , i vosaltres en mi , i jo en vosaltres .
43014021	El qui m’estima és el qui té els meus manaments i els guarda ; i al qui m’estima , el meu Pare l’estimarà i jo també l’estimaré i em manifestaré a ell .
43014022	Judes , no l’Iscariot , li pregunta : — Senyor , què ho fa que et vulguis manifestar a nosaltres però no al món ?
43014023	Jesús li respon : — Qui m’estima , guardarà la meva paraula ; el meu Pare l’estimarà i vindrem a fer estada en ell .
43014024	El qui no m’estima , no guarda les meves paraules . I la paraula que escolteu no és meva , sinó del Pare que m’ha enviat .
43014025	» Us he dit tot això mentre he estat amb vosaltres ,
43014026	però el Defensor , l’Esperit Sant que el Pare enviarà en nom meu , us farà recordar tot el que jo us he dit , i us ho farà entendre .
43014027	» Us deixo la pau , us dono la meva pau . Jo no us la dono pas com el món la dóna . Que els vostres cors s’asserenin i no temin .
43014028	Heu sentit que us deia : “ Me’n vaig , però torno a vosaltres . ” Si m’estiméssiu , us alegraríeu de saber que me’n vaig al Pare , perquè el Pare és més gran que jo .
43014029	Us ho he dit ara , per endavant , perquè , quan això passi , cregueu .
43014030	Ja no parlaré gaire més temps amb vosaltres , perquè arriba el príncep d’aquest món . No és que ell tingui poder sobre mi ,
43014031	però així el món sabrà que jo estimo el Pare i que faig el que el Pare m’ha manat . » Aixequeu-vos , anem-nos-en d’aquí !
43015001	» Jo sóc el cep veritable i el meu Pare és el vinyater .
43015002	Les sarments que no donen fruit , el Pare les talla , però les que donen fruit , les neteja perquè encara en donin més .
43015003	Vosaltres ja sou nets gràcies a la paraula que us he comunicat .
43015004	Estigueu en mi com jo estic en vosaltres . Així com les sarments , si no estan en el cep , no poden donar fruit , tampoc vosaltres no en podeu donar si no esteu en mi .
43015005	Jo sóc el cep i vosaltres les sarments . El qui està en mi i jo en ell , dóna molt de fruit , perquè sense mi no podeu fer res .
43015006	Si algú no està en mi , és llençat fora i s’asseca com les sarments . Les sarments , un cop seques , les recullen i les tiren al foc , i cremen .
43015007	Si esteu en mi i les meves paraules resten en vosaltres , podreu demanar tot el que voldreu , i ho tindreu .
43015008	La glòria del meu Pare és que doneu molt de fruit i sigueu deixebles meus .
43015009	Tal com el Pare m’estima , també jo us estimo a vosaltres . Manteniu-vos en el meu amor .
43015010	Si guardeu els meus manaments , us mantindreu en el meu amor , tal com jo guardo els manaments del meu Pare i em mantinc en el seu amor .
43015011	» Us he dit tot això perquè la meva joia sigui també la vostra , i la vostra joia sigui completa .
43015012	Aquest és el meu manament : que us estimeu els uns als altres tal com jo us he estimat .
43015013	Ningú no té un amor més gran que el qui dóna la vida pels seus amics .
43015014	Vos-altres sou els meus amics si feu el que jo us mano .
43015015	Ja no us dic servents , perquè el servent no sap què fa el seu amo . A vosaltres us he dit amics perquè us he fet conèixer tot allò que he sentit del meu Pare .
43015016	No m’heu escollit vosaltres a mi ; sóc jo qui us he escollit a vosaltres i us he confiat la missió d’anar pertot arreu i donar fruit , i un fruit que duri per sempre . I tot allò que demanareu al Pare en nom meu , ell us ho concedirà .
43015017	Això us mano : que us estimeu els uns als altres .
43015018	» Si el món us odia , tingueu present que m’ha odiat primer a mi que a vosaltres .
43015019	Si fóssiu del món , el món us estimaria com a cosa seva . Però vosaltres no sou del món : jo us he escollit del món , i per això el món us odia .
43015020	Recordeu allò que us he dit : “ El criat no és més important que el seu amo . ” Si m’han perseguit a mi , també us perseguiran a vosaltres . Si haguessin guardat la meva paraula , també guardarien la vostra .
43015021	Però tot això us ho faran per causa del meu nom , ja que no coneixen aquell qui m’ha enviat .
43015022	Si jo no hagués vingut a parlar-los , no tindrien pecat , però ara no tenen excusa del seu pecat .
43015023	Els qui m’odien a mi també odien el meu Pare .
43015024	Si jo no hagués fet entre ells les obres que ningú més no havia fet , no tindrien pecat ; però ara , tot i haver-les vistes , ens tenen odi tant a mi com al meu Pare .
43015025	S’havien de complir les paraules escrites en els llibres de la seva Llei : M’odien sense motiu .
43015026	» Quan vingui el Defensor , l’Esperit de la veritat que procedeix del Pare i que jo us enviaré des del Pare , ell donarà testimoni de mi .
43015027	I també vosaltres sereu testimonis , perquè heu estat amb mi des del principi .
43016001	» Us he dit tot això perquè no sucumbiu en la prova .
43016002	Us expulsaran de les sinagogues ; més encara , arriba l’hora que els qui us matin es pensaran que donen culte a Déu .
43016003	Tot això ho faran perquè no ens han conegut ni al Pare ni a mi .
43016004	Us he dit tot això perquè , quan arribi aquella hora , recordeu que ja us ho havia predit . » Això , no us ho vaig dir des del principi , perquè fins ara era amb vosaltres .
43016005	Però ara me’n vaig al qui m’ha enviat , i cap de vosaltres no em pregunta on vaig ,
43016006	encara que la tristesa us omple el cor perquè us he parlat així .
43016007	Amb tot , us dic la veritat : us convé que me’n vagi , perquè , si no me’n vaig , el Defensor no vindrà a vosaltres ; en canvi , si me’n vaig , us l’enviaré .
43016008	I quan ell vindrà , posarà el món en evidència pel que fa al pecat , a la justícia i a la condemna :
43016009	pel que fa al pecat , perquè no creuen en mi ;
43016010	pel que fa a la justícia , perquè me’n vaig al Pare , i ja no em veureu més ;
43016011	i pel que fa a la condemna , perquè el príncep d’aquest món ja ha estat condemnat .
43016012	» Encara tinc moltes coses per dir-vos , però ara us serien una càrrega massa pesada .
43016013	Quan vingui l’Esperit de la veritat , us conduirà cap a la veritat sencera . Ell no parlarà pel seu compte : comunicarà tot el que senti dir i us anunciarà l’esdevenidor .
43016014	Ell em glorificarà , perquè allò que us anunciarà , ho haurà rebut de mi .
43016015	Tot el que és del Pare és meu ; per això he dit : “ Allò que us anunciarà , ho rep de mi . ”
43016016	» D’aquí a poc temps ja no em veureu , però poc després em tornareu a veure .
43016017	Llavors alguns dels seus deixebles es digueren entre ells : — Què significa això que ens diu : “ D’aquí a poc temps no em veureu , però poc després em tornareu a veure ” ? I què vol dir : “ Me’n vaig al Pare ” ?
43016018	I anaven preguntant-se : — Què vol dir : “ D’aquí a poc temps ” ? No sabem pas de què parla .
43016019	Jesús sabia que volien interrogar-lo , i els digué : — Vosaltres us pregunteu sobre allò que us he dit : “ D’aquí a poc temps no em veureu , però poc després em tornareu a veure . ”
43016020	En veritat , en veritat us dic que plorareu i us doldreu , mentre que el món s’alegrarà . Vosaltres estareu tristos , però la vostra tristesa es convertirà en alegria .
43016021	La dona , quan ha d’infantar , està afligida , perquè ha arribat la seva hora ; però així que la criatura ha nascut , ja no es recorda més del sofriment , joiosa com està perquè en el món ha nascut un nou ésser .
43016022	També ara vosaltres esteu tristos , però el vostre cor s’alegrarà perquè us tornaré a veure . I la vostra alegria , ningú no us la prendrà .
43016023	Aquell dia no em fareu cap més pregunta . » En veritat , en veritat us ho dic : tot allò que demanareu al Pare en nom meu , ell us ho concedirà .
43016024	Fins ara no heu demanat res en nom meu ; demaneu i rebreu , i la vostra alegria serà completa .
43016025	» Us he parlat de tot això amb imatges , però arriba l’hora que ja no us diré res més valent-me d’imatges , sinó que us parlaré del Pare amb tota claredat .
43016026	Aquell dia demanareu en nom meu , però us dic que no hauré de pregar al Pare per vosaltres :
43016027	és el Pare mateix qui us estima , ja que vosaltres m’heu estimat i heu cregut que jo he sortit de Déu .
43016028	He sortit del Pare i he vingut al món ; ara deixo el món i me’n torno al Pare .
43016029	Els seus deixebles li diuen : — Ara sí que parles clar i no amb imatges .
43016030	Ara veiem que ho saps tot i que no necessites que ningú et faci preguntes . Per això creiem que has sortit de Déu .
43016031	Jesús els respongué : — Ara creieu ?
43016032	Arriba l’hora , més ben dit , ja ha arribat , que us dispersareu cadascú pel seu costat , i em deixareu sol . Però jo no estic sol , perquè el Pare és amb mi .
43016033	Us he dit tot això perquè en mi trobeu la pau . En el món passareu tribulacions , però tingueu confiança : jo he vençut el món .
43017001	Després d’haver dit tot això , Jesús va alçar els ulls al cel i digué : — Pare , ha arribat l’hora . Glorifica el teu Fill , perquè el teu Fill et glorifiqui ,
43017002	ja que li has concedit poder sobre tot home , perquè doni vida eterna a tots els qui li has confiat .
43017003	I la vida eterna és que et coneguin a tu , l’únic Déu veritable , i aquell que tu has enviat , Jesucrist .
43017004	Jo t’he glorificat a la terra , duent a terme l’obra que m’havies encomanat ;
43017005	ara glorifica’m tu , Pare , al teu costat , amb la glòria que jo tenia vora teu abans que el món existís .
43017006	» He fet conèixer el teu nom als qui tu has pres del món i m’has donat ; eren teus i tu me’ls has donat , i ells han guardat la teva paraula .
43017007	Ara saben que tot el que m’has donat ho he rebut de tu ,
43017008	perquè jo els he confiat les paraules que tu m’has confiat . Ells les han acollides i han reconegut realment que jo he sortit de tu , i han cregut que tu m’has enviat .
43017009	» Jo prego per ells ; no prego pel món , sinó pels qui tu m’has donat , perquè són teus .
43017010	Tot allò que és meu és teu , i allò que és teu és meu . En ells s’ha manifestat la meva glòria .
43017011	Jo no em quedo més al món , però ells s’hi queden , mentre que jo vinc a tu . Pare sant , guarda’ls en el teu nom , el nom que m’has donat , perquè siguin u com ho som nosaltres .
43017012	Mentre era amb ells , jo els guardava en el teu nom , el que tu m’has donat . He vetllat per ells i no se n’ha perdut ni un de sol , fora del qui s’havia de perdre , perquè es complís el que diu l’Escriptura .
43017013	Però ara vinc a tu , i mentre encara sóc al món dic tot això , perquè ells tinguin també l’alegria que jo tinc , una alegria completa .
43017014	Jo els he confiat la teva paraula , però ara el món els odia , perquè no són del món , com jo tampoc no en sóc .
43017015	No et demano que els treguis del món , sinó que els preservis del Maligne .
43017016	Ells no són del món , com jo tampoc no en sóc .
43017017	Consagra’ls en la veritat , que és la teva paraula .
43017018	Tal com tu m’has enviat al món , jo també els hi he enviat .
43017019	I jo em consagro a mi mateix per ells , perquè ells també siguin consagrats en la veritat .
43017020	» No prego només per ells , sinó també pels qui creuran en mi gràcies a la seva paraula .
43017021	Que tots siguin u , com tu , Pare , estàs en mi i jo en tu . Que també ells estiguin en nosaltres , perquè el món cregui que tu m’has enviat .
43017022	Jo els he donat la glòria que tu m’has donat , perquè siguin u com nosaltres som u .
43017023	Que jo estigui en ells i tu en mi , perquè siguin plenament u . Així el món reconeixerà que tu m’has enviat i que els has estimat a ells com m’has estimat a mi .
43017024	Pare , vull que els qui m’has confiat estiguin amb mi allà on jo estic i vegin la meva glòria , la glòria que m’has donat perquè m’estimaves des d’abans de crear el món .
43017025	Pare bo , el món no t’ha conegut , però jo t’he conegut , i ells han reconegut que tu m’has enviat .
43017026	Jo els he fet conèixer el teu nom , i els el faré conèixer més encara , perquè l’amor amb què m’has estimat estigui en ells , i jo també hi estigui .
43018001	Després de dir això , Jesús va sortir amb els seus deixebles cap a l’altra banda del torrent de Cedró . Allà hi havia un hort , i Jesús hi entrà amb els seus deixebles .
43018002	Judes , el qui el traïa , coneixia també aquell indret , perquè Jesús s’hi havia reunit sovint amb els seus deixebles .
43018003	Judes , doncs , s’endugué la cohort de soldats romans i alguns guardes que els grans sacerdots i els fariseus li havien posat a disposició , i va arribar a l’hort . Venien amb llanternes i torxes , tots armats .
43018004	Jesús , que sabia tot el que li havia de passar , surt fora i els pregunta : — Qui busqueu ?
43018005	Li respongueren : — Jesús de Natzaret . Els diu : — Sóc jo . També hi havia amb ells Judes , el qui el traïa .
43018006	Així que Jesús digué : « Sóc jo » , retrocediren i caigueren per terra .
43018007	Jesús tornà a preguntar-los : — Qui busqueu ? Li digueren : — Jesús de Natzaret .
43018008	Ell respongué : — Ja us he dit que sóc jo . Però si em busqueu a mi , deixeu que aquests se’n vagin .
43018009	S’havien de complir les paraules que Jesús havia dit : « Dels qui m’has donat , no n’he perdut ni un de sol . »
43018010	Llavors Simó Pere es va treure una espasa que portava i d’un cop tallà l’orella dreta al criat del gran sacerdot . Aquell criat es deia Malcus .
43018011	Jesús digué a Pere : — Guarda’t l’espasa a la beina ; ¿ no he de beure la copa que el Pare m’ha donat ?
43018012	Llavors la cohort romana , amb el tribú que la comandava i els guardes dels jueus , van agafar Jesús i el van lligar ,
43018013	i el dugueren primer a casa d’Annàs , que era sogre de Caifàs , el gran sacerdot d’aquell any .
43018014	Caifàs era el qui havia donat als jueus aquest consell : « Convé que un sol home mori pel poble . »
43018015	Simó Pere i un altre deixeble seguien Jesús . Aquell deixeble , que era conegut del gran sacerdot , va entrar amb Jesús al pati del palau del gran sacerdot .
43018016	Pere s’havia quedat fora , a la porta . Però l’altre deixeble , conegut del gran sacerdot , va sortir fora , parlà amb la portera i féu entrar Pere .
43018017	La criada que feia de portera digué llavors a Pere : — ¿ Vols dir que tu no ets també deixeble d’aquest home ? Ell respongué : — No , no ho sóc pas .
43018018	Com que feia fred , els criats i els guardes s’estaven allà drets , escalfant-se amb les brases d’un foc que havien encès . Pere també s’escalfava amb ells .
43018019	Mentrestant , el gran sacerdot va interrogar Jesús sobre els seus deixebles i sobre la seva doctrina .
43018020	Jesús li contestà : — Jo he parlat al món obertament . Sempre he ensenyat a les sinagogues i al temple , on es reuneixen tots els jueus . Mai no he dit res d’amagat .
43018021	Per què em preguntes a mi ? Pregunta als qui m’escoltaven de quines coses els parlava ; ells saben el que he dit .
43018022	Així que Jesús hagué parlat , un dels guardes que eren allà li va pegar una bufetada dient : — ¿ És aquesta la manera de contestar al gran sacerdot ?
43018023	Jesús li respongué : — Si he parlat malament , digues en què , però si he parlat com cal , per què em pegues ?
43018024	Llavors Annàs l’envià lligat a casa de Caifàs , el gran sacerdot .
43018025	Mentrestant , Simó Pere s’estava allà dret escalfant-se . Li digueren : — ¿ Vols dir que tu no ets també deixeble d’ell ? Ell ho negà : — No , no ho sóc pas .
43018026	Un dels criats del gran sacerdot , parent d’aquell a qui Pere havia tallat l’orella , li digué : — ¿ Segur que no t’he vist a l’hort amb ell ?
43018027	Pere tornà a negar-ho , i a l’instant el gall cantà .
43018028	Després dugueren Jesús de casa de Caifàs al pretori . Era de bon matí . Però ells no van entrar dins el pretori , per no quedar impurs i poder menjar el sopar pasqual .
43018029	Per això Pilat sortí a trobar-los fora del pretori i digué : — Quina acusació porteu contra aquest home ?
43018030	Ells li contestaren : — Si aquest no fos un criminal , no te l’hauríem entregat .
43018031	Pilat els replicà : — Emporteu-vos-el vosaltres mateixos i judiqueu-lo d’acord amb la vostra Llei . Els jueus li respongueren : — A nosaltres no ens és permès d’executar ningú .
43018032	Calia que es complissin les paraules que Jesús havia dit , indicant com havia de morir .
43018033	Llavors Pilat se’n tornà a l’interior del pretori , féu cridar Jesús i li digué : — ¿ Tu ets el rei dels jueus ?
43018034	Jesús contestà : — ¿ Surt de tu , això que preguntes , o bé d’altres t’ho han dit de mi ?
43018035	Pilat replicà : — Que potser sóc jueu ? Són el teu poble i els grans sacerdots els qui t’han posat a les meves mans . Què has fet ?
43018036	Jesús contestà : — La meva reialesa no és d’aquest món . Si fos d’aquest món , els meus homes haurien lluitat perquè jo no fos entregat als jueus . Però la meva reialesa no és d’aquí .
43018037	Pilat li digué : — Per tant , tu ets rei ? Jesús respongué : — Tu ho dius : jo sóc rei . Per això he nascut i per això he vingut al món : per donar testimoni de la veritat . Tots els qui són de la veritat escolten la meva veu .
43018038	Li diu Pilat : — I què és la veritat ? Després de dir això , Pilat va sortir altra vegada a fora , on eren els jueus , i els digué : — Jo no li trobo res per a poder-lo inculpar .
43018039	Però ja que teniu per costum que us deixi lliure algú en ocasió de la Pasqua , ¿ voleu que us deixi lliure el rei dels jueus ?
43018040	Ells van contestar cridant : — Aquest , no ! Volem Barrabàs ! Barrabàs era un bandoler .
43019001	Llavors Pilat féu assotar Jesús .
43019002	Els soldats li van posar al cap una corona d’espines que havien trenat i el cobriren amb un mantell de porpra .
43019003	Se li acostaven i li deien : — Salve , rei dels jueus ! I li pegaven bufetades .
43019004	Pilat tornà a sortir i els digué : — Ara us el trauré aquí fora , perquè sapigueu que no li trobo res per a poder-lo inculpar .
43019005	Llavors sortí Jesús portant la corona d’espines i el mantell de porpra . Pilat els diu : — Aquí teniu l’home !
43019006	Quan els grans sacerdots i els guardes del temple el van veure , cridaren : — Crucifica’l , crucifica’l ! Pilat els diu : — Emporteu-vos-el vosaltres mateixos i crucifiqueu-lo , que jo no li trobo res per a poder-lo inculpar .
43019007	Els jueus li contestaren : — Nosaltres tenim una Llei , i segons aquesta Llei ha de morir , perquè s’ha fet Fill de Déu .
43019008	Quan Pilat sentí aquestes paraules , va agafar molta por .
43019009	Va entrar altra vegada dins el pretori i preguntà a Jesús : — D’on ets , tu ? Però Jesús no li tornà contesta .
43019010	Llavors Pilat li diu : — ¿ A mi no em parles ? ¿ No saps que tinc poder per a deixar-te lliure o per a crucificar-te ?
43019011	Jesús li respongué : — No tindries cap poder sobre mi si no l’haguessis rebut de dalt . Per això el qui m’ha entregat a tu ha comès un pecat més gran .
43019012	Des d’aleshores , Pilat intentava de deixar-lo lliure . Però els jueus es posaren a cridar : — Si deixes lliure aquest home no et pots dir amic del Cèsar . Tothom qui es fa rei va en contra del Cèsar .
43019013	Quan Pilat sentí aquestes paraules , dugué Jesús a fora i es va asseure al tribunal en el lloc anomenat l’Empedrat , en hebreu Gàbata .
43019014	Era el dia de la preparació de la Pasqua , cap al migdia . Pilat diu als jueus : — Aquí teniu el vostre rei .
43019015	Ells cridaren : — Fora , fora , crucifica’l ! Pilat els diu : — ¿ Al vostre rei , haig de crucificar ? Els grans sacerdots respongueren : — No tenim cap altre rei fora del Cèsar .
43019016	Llavors Pilat els el va entregar perquè fos crucificat . Prengueren , doncs , Jesús ,
43019017	i , portant-se ell mateix la creu , va sortir cap a l’indret anomenat « Lloc de la Calavera » , que en hebreu es diu Gòlgota .
43019018	Allà el crucificaren , juntament amb dos més , un a cada banda , i Jesús al mig .
43019019	Pilat va fer escriure un rètol i el féu posar a la creu . Hi havia escrit : « Jesús de Natzaret , el rei dels jueus . »
43019020	Molts dels jueus el van llegir , perquè l’indret on havia estat crucificat Jesús queia prop de la ciutat . El rètol era escrit en hebreu , en llatí i en grec .
43019021	Però els grans sacerdots dels jueus digueren a Pilat : — No hi escriguis : “ El rei dels jueus . ” Posa-hi : “ Aquest va dir : Jo sóc el rei dels jueus . ”
43019022	Pilat contestà : — El que he escrit , ja està escrit .
43019023	Els soldats , quan hagueren crucificat Jesús , van agafar el seu mantell i en feren quatre parts , una per a cada soldat , i també prengueren la túnica . Però la túnica era sense costura , teixida d’una sola peça de dalt a baix ,
43019024	i es digueren entre ells : — No l’esquincem ; sortegem-la a veure a qui toca . S’havia de complir allò que diu l’Escriptura : S’han repartit entre ells els meus vestits ; s’han jugat als daus la meva roba . Això és el que van fer els soldats .
43019025	S’estaven vora la creu de Jesús la seva mare i la germana de la seva mare , Maria , muller de Cleofàs , i Maria Magdalena .
43019026	Quan Jesús veié la seva mare i , al seu costat , el deixeble que ell estimava , digué a la mare : — Dona , aquí tens el teu fill .
43019027	Després digué al deixeble : — Aquí tens la teva mare . I d’aleshores ençà el deixeble la va acollir a casa seva .
43019028	Després d’això , Jesús , sabent que ja tot s’havia acomplert , perquè s’acabés de complir l’Escriptura , va dir : — Tinc set .
43019029	Hi havia allà un gerro ple de vinagre . Van fixar al capdamunt d’una tija d’hisop una esponja xopa d’aquell vinagre i la hi acostaren als llavis .
43019030	Quan Jesús hagué pres el vinagre , va dir : — Tot s’ha complert . Llavors inclinà el cap i va lliurar l’esperit .
43019031	Per als jueus era el dia de la preparació , i els cossos no es podien quedar a la creu durant el repòs del dissabte , més quan aquell dissabte era una diada solemníssima . Per això els jueus van demanar a Pilat que trenquessin les cames dels crucificats i traguessin els seus cossos .
43019032	Hi anaren , doncs , els soldats i van trencar les cames del primer i les de l’altre que havia estat crucificat amb Jesús .
43019033	Quan arribaren a Jesús , es van adonar que ja era mort i no li trencaren les cames ,
43019034	però un dels soldats li traspassà el costat amb una llançada , i a l’instant en va sortir sang i aigua .
43019035	El qui ho veié en dóna testimoni , i el seu testimoni és digne de fe . Ell mateix sap que diu la veritat , perquè també vosaltres cregueu .
43019036	En efecte , tot això va succeir perquè s’havia de complir allò que diu l’Escriptura : No li han de trencar cap os .
43019037	I en un altre lloc l’Escriptura diu : Miraran aquell que han traspassat .
43019038	Després d’això , Josep d’Arimatea , que era deixeble de Jesús però d’amagat per por dels jueus , va demanar a Pilat l’autorització per a treure el seu cos de la creu . Pilat hi va accedir . Josep , doncs , hi anà i va treure de la creu el cos de Jesús .
43019039	També hi va anar Nicodem , el qui temps enrere havia visitat Jesús de nit , i portà una barreja de mirra i àloe , que pesava unes cent lliures .
43019040	Llavors van prendre el cos de Jesús i l’amortallaren amb un llençol , juntament amb les espècies aromàtiques , tal com és costum d’enterrar entre els jueus .
43019041	Hi havia un hort a l’indret on havien crucificat Jesús , i dintre l’hort un sepulcre nou , on encara no havia estat posat ningú .
43019042	Com que per als jueus era el dia de la preparació , i el sepulcre es trobava a prop , van dipositar-hi Jesús .
43020001	El primer dia de la setmana — el diumenge — , Maria Magdalena se’n va anar al sepulcre de bon matí , quan encara era fosc , i veié que la pedra havia estat treta de l’entrada del sepulcre .
43020002	Llavors se’n va corrents a trobar Simó Pere i l’altre deixeble , aquell que Jesús estimava , i els diu : — S’han endut el Senyor fora del sepulcre i no sabem on l’han posat .
43020003	Pere i l’altre deixeble van sortir cap al sepulcre .
43020004	Corrien tots dos junts , però l’altre deixeble s’avançà a Pere i va arribar primer al sepulcre ,
43020005	s’ajupí i veié aplanat el llençol d’amortallar , però no hi va entrar .
43020006	Després arribà també Simó Pere , que el seguia , i va entrar al sepulcre ; veié aplanat el llençol d’amortallar ,
43020007	però el mocador que li havien posat al cap no estava aplanat com el llençol , sinó que continuava lligat a part .
43020008	Llavors va entrar també l’altre deixeble , que havia arribat primer al sepulcre , ho veié i cregué .
43020009	De fet , encara no havien entès que , segons l’Escriptura , Jesús havia de ressuscitar d’entre els morts .
43020010	I els dos deixebles se’n tornaren a casa .
43020011	Maria es va quedar plorant a fora , al costat mateix del sepulcre . Mentre plorava , s’ajupí per mirar dins el sepulcre
43020012	i veié dos àngels vestits de blanc , asseguts al lloc on havia estat posat el cos de Jesús , l’un al cap i l’altre als peus .
43020013	Ells li diuen : — Dona , per què plores ? Ella els respon : — S’han endut el meu Senyor i no sé on l’han posat .
43020014	Així que acabà de dir aquestes paraules , es girà enrere i veié Jesús allà dret , però no sabia que era ell .
43020015	Jesús li diu : — Dona , per què plores ? Qui busques ? Ella , pensant-se que era l’hortolà , li respon : — Senyor , si te l’has emportat tu , digues-me on l’has posat , i jo mateixa me l’enduré .
43020016	Li diu Jesús : — Maria ! Ella es gira i li diu en la llengua dels hebreus : — Rabuní ! — que vol dir « mestre » .
43020017	Jesús li diu : — Deixa’m , que encara no he pujat al Pare . Vés a trobar els meus germans i digues-los : “ Pujo al meu Pare , que és el vostre Pare , al meu Déu , que és el vostre Déu . ”
43020018	Maria Magdalena anà a trobar els deixebles i els anunciava : « He vist el Senyor . » També els va explicar el que ell li havia dit .
43020019	Al capvespre d’aquell mateix dia — que era el primer dia de la setmana , el diumenge — , els deixebles , per por dels jueus , tenien tancades les portes del lloc on es trobaven . Jesús va arribar , es posà al mig i els digué : — Pau a vosaltres .
43020020	Dit això , els va mostrar les mans i el costat . Els deixebles s’alegraren de veure el Senyor .
43020021	Ell els tornà a dir : — Pau a vosaltres . Com el Pare m’ha enviat a mi , també jo us envio a vosaltres .
43020022	Llavors va alenar damunt d’ells i els digué : — Rebeu l’Esperit Sant .
43020023	A qui perdonareu els pecats , li quedaran perdonats ; a qui els retindreu , li quedaran retinguts .
43020024	Quan vingué Jesús , Tomàs , un dels Dotze , l’anomenat Bessó , no era allà amb els altres deixebles .
43020025	Ells li van dir : — Hem vist el Senyor . Però ell els contestà : — Si no li veig a les mans la marca dels claus , si no fico el dit a la ferida dels claus i no li poso la mà dins el costat , jo no creuré pas .
43020026	Al cap de vuit dies , els deixebles es trobaven altra vegada en aquell mateix lloc , i Tomàs també hi era . Estant tancades les portes , Jesús va arribar , es posà al mig i els digué : — Pau a vosaltres .
43020027	Després diu a Tomàs : — Porta el dit aquí i mira’m les mans ; porta la mà i posa-me-la dins el costat . No siguis incrèdul , sigues creient .
43020028	Tomàs li va respondre : — Senyor meu i Déu meu !
43020029	Jesús li diu : — Perquè m’has vist has cregut ? Feliços els qui creuran sense haver vist !
43020030	Jesús va fer en presència dels seus deixebles molts altres senyals que no es troben escrits en aquest llibre .
43020031	Els que hi ha aquí han estat escrits perquè cregueu que Jesús és el Messies , el Fill de Déu , i , creient , tingueu vida en el seu nom .
43021001	Després de tot això , Jesús es va tornar a aparèixer als deixebles vora el llac de Tiberíades . L’aparició va ser d’aquesta manera :
43021002	Es trobaven plegats Simó Pere , Tomàs , l’anomenat Bessó , Natanael , de Canà de Galilea , els fills de Zebedeu i dos deixebles més .
43021003	Simó Pere els diu : — Me’n vaig a pescar . Els altres li diuen : — Nosaltres també venim amb tu . Sortiren , doncs , i pujaren a la barca , però aquella nit no van pescar res .
43021004	Quan va despuntar el dia , Jesús es presentà a la riba del llac , però els deixebles no sabien que era ell .
43021005	Llavors Jesús els digué : — Nois , no teniu res per a menjar ? Li respongueren : — No .
43021006	Ell els digué : — Tireu la xarxa a la dreta de la barca i trobareu peix . Tiraren , doncs , la xarxa i no podien estirar-la de tants peixos com hi havia .
43021007	Llavors aquell deixeble que Jesús estimava diu a Pere : — És el Senyor . Així que Simó Pere va sentir que era el Senyor , es va cenyir la túnica , l’única peça que duia , i es llançà a l’aigua .
43021008	Els altres deixebles , que només eren a uns cent metres de terra , van arribar amb la barca , arrossegant la xarxa plena de peixos .
43021009	Quan baixaren a terra , veieren unes brases amb peix coent-s’hi , i pa .
43021010	Jesús els diu : — Porteu peix del que acabeu de pescar .
43021011	Simó Pere pujà a la barca i va estirar cap a terra la xarxa plena de peixos : eren cent cinquanta-tres peixos grossos . Tot i haver-hi tant de peix , la xarxa no es va esquinçar .
43021012	Jesús els digué : — Veniu a menjar . Cap dels deixebles no gosava preguntar-li : « Qui ets , tu ? » , perquè sabien que era el Senyor .
43021013	Jesús s’acostà , prengué el pa i els el donava . Igualment va fer amb el peix .
43021014	Aquesta fou la tercera vegada que Jesús es va aparèixer als deixebles després de ressuscitar d’entre els morts .
43021015	Quan hagueren menjat , Jesús va preguntar a Simó Pere : — Simó , fill de Joan , m’estimes més que aquests ? Ell li respongué : — Sí , Senyor , tu saps que t’estimo . Jesús li diu : — Pastura els meus anyells .
43021016	Per segona vegada li pregunta : — Simó , fill de Joan , m’estimes ? Ell li respon : — Sí , Senyor , tu saps que t’estimo . Jesús li diu : — Pastura les meves ovelles .
43021017	Li pregunta Jesús per tercera vegada : — Simó , fill de Joan , m’estimes ? Pere es va entristir que Jesús li preguntés per tercera vegada si l’estimava , i li respongué : — Senyor , tu ho saps tot ; ja ho saps , que t’estimo . Li diu Jesús : — Pastura les meves ovelles .
43021018	En veritat , en veritat t’ho dic : quan eres jove et cenyies tu mateix i anaves on volies , però quan siguis vell obriràs els braços i un altre et cenyirà per portar-te allà on no vols .
43021019	Jesús va dir això per indicar amb quina mort Pere havia de glorificar Déu . Després d’aquestes paraules , Jesús va afegir : — Segueix-me .
43021020	Llavors Pere es va girar i veié que darrere venia el deixeble que Jesús estimava . Era aquell que durant el sopar s’havia reclinat sobre el pit de Jesús i li havia preguntat : « Senyor , qui és el qui et traeix ? »
43021021	Pere , en veure’l , diu a Jesús : — Senyor , i d’aquest , què en serà ?
43021022	Jesús li respon : — Si vull que es quedi fins que jo vingui , què hi tens a dir ? Tu segueix-me .
43021023	Així va córrer entre els germans el rumor que aquell deixeble no moriria , però Jesús no li va pas dir que no moriria , sinó : « Si vull que es quedi fins que jo vingui , què hi tens a dir ? »
43021024	Aquest és el deixeble que dóna testimoni d’aquestes coses i les ha escrites . I sabem que el seu testimoni és digne de fe .
43021025	Jesús va fer encara moltes altres coses . I si algú volgués escriure-les una per una , em sembla que els llibres que es podrien escriure no cabrien en el món sencer .
44001001	En el meu primer llibre he parlat , Teòfil , de tot el que Jesús va fer i va ensenyar
44001002	fins al dia que fou endut al cel , després d’haver donat instruccions als apòstols que ell havia escollit , mogut per l’Esperit Sant .
44001003	Després de la passió es presentà a ells i els donà moltes proves que era viu : durant quaranta dies se’ls va aparèixer i els parlava del Regne de Déu .
44001004	Un dia , mentre menjava amb ells , els donà aquesta ordre : — No us allunyeu de Jerusalem ; espereu-hi aquell que el Pare ha promès i que us vaig anunciar :
44001005	Joan va batejar amb aigua , però vosaltres , d’aquí a pocs dies , sereu batejats amb l’Esperit Sant .
44001006	Ells , doncs , que es trobaven reunits , li preguntaren : — Senyor , és ara el temps en què restabliràs el Regne a favor d’Israel ?
44001007	Ell els contestà : — No és cosa vostra de saber els temps i els moments que el Pare ha fixat amb la seva autoritat .
44001008	Però vosaltres , quan l’Esperit Sant vindrà damunt vostre , rebreu una força que us farà testimonis meus a Jerusalem , a tot Judea , a Samaria i fins a l’extrem de la terra .
44001009	Quan hagué dit això , es va enlairar davant d’ells ; un núvol se l’endugué , i els seus ulls el deixaren de veure .
44001010	Encara s’estaven mirant fixament al cel , mentre ell se n’anava , quan se’ls van presentar dos homes amb vestits blancs
44001011	i els digueren : — Homes de Galilea , per què us esteu mirant al cel ? Aquest Jesús que ha estat endut d’entre vosaltres cap al cel , vindrà tal com heu vist que se n’hi anava .
44001012	Després els apòstols se’n tornaren a Jerusalem des de la muntanya anomenada de les Oliveres , que és a prop de la ciutat , a la distància que és permès de recórrer en dissabte .
44001013	Van entrar-hi i van pujar a la sala de la casa on es reunien . Eren Pere , Joan , Jaume , Andreu , Felip , Tomàs , Bartomeu , Mateu , Jaume , fill d’Alfeu , Simó el Zelós , i Judes , fill de Jaume .
44001014	Tots ells eren constants i unànimes en la pregària , juntament amb algunes dones , amb Maria , la mare de Jesús , i amb els germans d’ell .
44001015	Un d’aquells dies , Pere es posà dret enmig dels germans reunits , que eren unes cent vint persones , i els digué :
44001016	— Germans , calia que es complís allò que l’Esperit Sant havia anunciat en l’Escriptura per boca de David referent a Judes , l’home que va guiar els qui agafaren Jesús .
44001017	Era un que pertanyia al nostre grup i havia estat designat per a participar d’aquest mateix ministeri .
44001018	Doncs bé , aquest home es va comprar un camp amb la paga del seu crim , es va tirar de dalt a baix , se li va obrir el cos pel mig i s’escamparen les seves entranyes .
44001019	Tots els habitants de Jerusalem van conèixer el fet i van anomenar aquell camp , en la seva llengua , Hacèldama , que vol dir “ camp de sang ” .
44001020	» Ara bé , en el llibre dels Salms hi ha escrit : Que la seva propietat sigui devastada i no hi hagi ningú que l’habiti . Però també : Que un altre ocupi el seu càrrec .
44001021	Cal , doncs , que sigui amb nosaltres testimoni de la resurrecció de Jesús , el Senyor , un d’aquests homes que ens acompanyaren durant tot el temps que ell visqué entre nosaltres , des del dia que Joan el batejà fins al dia que fou endut d’enmig nostre cap al cel .
44001022	
44001023	En van proposar dos : Josep , l’anomenat Barsabàs , que duia el sobrenom de Just , i Maties .
44001024	Llavors pregaren així : « Senyor , tu coneixes el cor de tots ; fes-nos veure quin d’aquests dos has escollit
44001025	per a ocupar el lloc d’aquell ministeri apostòlic , que Judes abandonà per anar-se’n al lloc que li corresponia . »
44001026	Ho van fer a sorts , i la sort recaigué sobre Maties , que fou agregat als onze apòstols .
44002001	Quan va arribar la diada de Pentecosta es trobaven reunits tots junts .
44002002	De sobte , com si es girés una ventada impetuosa , se sentí del cel una remor que omplí tota la casa on es trobaven asseguts .
44002003	Llavors se’ls van aparèixer unes llengües com de foc , que es distribuïen i es posaven sobre cada un d’ells .
44002004	Tots van quedar plens de l’Esperit Sant i començaren a parlar en diverses llengües , tal com l’Esperit els concedia d’expressar-se .
44002005	Residien a Jerusalem jueus piadosos provinents de totes les nacions que hi ha sota el cel .
44002006	Quan se sentí aquella remor , la gent s’aplegà i van quedar desconcertats , perquè cadascú els sentia parlar en la seva pròpia llengua .
44002007	Meravellats i estupefactes , deien : — ¿ No són galileus , tots aquests que parlen ?
44002008	Doncs com és que cada un de nosaltres els sentim en la nostra llengua materna ?
44002009	Parts , medes i elamites , habitants de Mesopotàmia , de Judea i de Capadòcia , del Pont i de l’Àsia ,
44002010	de Frígia i de Pamfília , d’Egipte i de les regions de Líbia tocant a Cirene , i els qui han vingut de Roma ,
44002011	tots , tant jueus com prosèlits , cretencs i àrabs , els sentim proclamar en les nostres pròpies llengües les grandeses de Déu .
44002012	Tots estaven meravellats i sorpresos , i es deien els uns als altres : — Què vol dir tot això ?
44002013	Però d’altres , rient-se’n , deien : — És que el vi els ha pujat al cap .
44002014	Aleshores Pere es posà dret amb els Onze i amb veu forta digué : — Jueus i tots els qui residiu a Jerusalem : enteneu bé això i escolteu amb atenció les meves paraules .
44002015	No és pas que aquests hagin begut massa , com vosaltres sospiteu : tot just són les nou del matí .
44002016	Això que ara succeeix , ja ho havia anunciat el profeta Joel :
44002017	» Els darrers dies — és Déu qui ho afirma — abocaré el meu Esperit sobre tothom : els vostres fills i les vostres filles profetitzaran , els vostres joves tindran visions , i els vostres vells , somnis .
44002018	Aquells dies abocaré el meu Esperit sobre els meus servents i les meves serventes , i profetitzaran .
44002019	Faré que apareguin prodigis dalt al cel i senyals aquí baix a la terra : sang , foc i una columna de fum .
44002020	El sol s’enfosquirà i la lluna es tornarà sang abans no arribi el dia del Senyor , dia gran i resplendent .
44002021	Llavors tots els qui invoquin el nom del Senyor se salvaran .
44002022	» Israelites , escolteu aquestes paraules : Jesús de Natzaret era un home que Déu va acreditar davant vostre , obrant entre vosaltres , per mitjà d’ell , miracles , prodigis i senyals . Tots ho sabeu prou .
44002023	Doncs bé , aquest Jesús va ser entregat d’acord amb la decisió i el designi que Déu havia fixat per endavant , i vosaltres el vau matar fent-lo clavar a la creu per uns impius .
44002024	Però Déu l’ha ressuscitat alliberant-lo dels dolors de la mort , que de cap manera no podia continuar retenint-lo sota el seu poder .
44002025	Perquè David , referint-se a ell , deia : » Sempre tinc present el Senyor ; amb ell a la dreta , mai no cauré .
44002026	El meu cor se n’alegra i en faig festa tot jo ; fins el meu cos reposa confiat :
44002027	no abandonaràs la meva vida enmig dels morts , no deixaràs veure al teu Sant la corrupció .
44002028	M’ensenyaràs el camí que duu a la vida : joia i festa a desdir al teu davant .
44002029	» Germans , permeteu que us parli clarament . El patriarca David va morir i va ser enterrat , i encara avui podem veure el seu sepulcre .
44002030	Però ell , que era profeta i coneixia el jurament que Déu li havia fet de posar en el seu tron un dels seus descendents ,
44002031	va veure per endavant la resurrecció de Crist i en va parlar quan deia que no havia estat abandonat enmig dels morts i que el seu cos no havia vist la corrupció .
44002032	» A aquest Jesús , doncs , Déu l’ha ressuscitat ; tots nosaltres en som testimonis .
44002033	La dreta de Déu l’ha enaltit , i ell ha rebut del Pare l’Esperit Sant promès , i ara l’ha abocat amb abundància : això és el que vosaltres veieu i sentiu .
44002034	Perquè David no va pujar pas al cel , però va dir : » Oracle del Senyor al meu Senyor : Seu a la meva dreta ,
44002035	mentre faig dels enemics l’escambell dels teus peus .
44002036	» Per tant , que sàpiga de cert tot el poble d’Israel que Déu ha constituït Senyor i Messies aquest Jesús que vosaltres vau crucificar .
44002037	En sentir això , el seu cor va quedar trasbalsat i digueren a Pere i als altres apòstols : — Germans , què hem de fer ?
44002038	Pere els va respondre : — Convertiu-vos , i que cada un de vosaltres es faci batejar en el nom de Jesucrist per obtenir el perdó dels pecats , i així rebreu el do de l’Esperit Sant .
44002039	Perquè la promesa és per a vosaltres i els vostres fills , i també per a tots els qui són lluny , tants com en cridarà el Senyor Déu nostre .
44002040	Pere continuava donant testimoni amb moltes altres paraules i els exhortava dient : — Aparteu-vos d’aquesta generació esgarriada .
44002041	Els qui acceptaren la predicació de Pere es van fer batejar , i aquell mateix dia s’afegiren als germans unes tres mil persones .
44002042	Tots eren constants a escoltar l’ensenyament dels apòstols i a viure en comunió fraterna , a partir el pa i a assistir a les pregàries .
44002043	Per mitjà dels apòstols es feien molts prodigis i senyals , i la gent sentia un gran respecte .
44002044	Tots els creients vivien units i tot ho tenien al servei de tots ;
44002045	venien les propietats i els béns per distribuir els diners de la venda segons les necessitats de cadascú .
44002046	Cada dia eren constants a assistir unànimement al culte del temple . A casa , partien el pa i prenien junts el seu aliment amb joia i senzillesa de cor .
44002047	Lloaven Déu i eren ben vistos de tot el poble . I cada dia el Senyor afegia a la comunitat els qui acollien la salvació .
44003001	Pere i Joan pujaven al temple a l’hora de la pregària de la tarda .
44003002	En aquell moment també portaven al temple un home invàlid de naixement , que deixaven cada dia al costat de la porta anomenada Bonica , perquè demanés caritat als qui hi entraven .
44003003	L’home va veure que Pere i Joan anaven a entrar al temple i els demanà caritat .
44003004	Pere , juntament amb Joan , fixà els ulls en ell i li digué : — Mira’ns !
44003005	Ell se’ls va mirar , esperant que en rebria alguna cosa .
44003006	Llavors Pere li va dir : — De plata i d’or no en tinc , però el que tinc , t’ho dono : en el nom de Jesucrist , el Natzarè , aixeca’t i camina !
44003007	Pere l’agafà per la mà dreta i l’aixecà . A l’instant els peus i els turmells se li enfortiren ,
44003008	es posà dret d’un salt i caminava ; i va entrar amb ells al temple caminant i saltant i lloant Déu .
44003009	Tot el poble va veure com caminava i lloava Déu ,
44003010	i quedaren plens d’admiració i estupor pel que li havia passat : tots sabien que era l’home que s’estava assegut demanant caritat vora la porta Bonica .
44003011	Com que aquell home no se separava de Pere i Joan , tot el poble va córrer meravellat darrere d’ells cap al pòrtic anomenat de Salomó .
44003012	Pere ho veié i es va adreçar al poble dient : — Israelites , per què us estranyeu de tot això ? Per què ens mireu així com si haguéssim fet caminar aquest home pel nostre propi poder o per la nostra pietat ?
44003013	El Déu d’Abraham , Déu d’Isaac i Déu de Jacob , el Déu dels nostres pares , ha glorificat Jesús , el seu Servent , que vosaltres vau entregar i vau negar davant de Pilat , quan ell estava decidit a deixar-lo lliure .
44003014	Vau negar el Sant i el Just i demanàreu a Pilat que us concedís la llibertat d’un assassí .
44003015	Vosaltres vau matar el capdavanter de la vida , però Déu l’ha ressuscitat d’entre els morts ; nosaltres en som testimonis .
44003016	Gràcies a la fe en el seu nom , Jesús ha restablert l’home que ara veieu i que tots coneixeu : aquesta fe , que ve per ell , l’ha curat completament davant de tots vosaltres .
44003017	» Doncs bé , germans , ja sé que vosaltres i els vostres dirigents actuàveu per ignorància ,
44003018	però així Déu ha complert allò que havia anunciat per boca de tots els profetes : que el seu Messies havia de patir .
44003019	Ara , doncs , penediu-vos i convertiu-vos , perquè siguin esborrats els vostres pecats .
44003020	Així el Senyor farà venir un temps de consolació i us enviarà Jesús , el Messies que us ha estat destinat
44003021	i que el cel havia d’acollir fins al temps de la restauració universal . És d’aquesta restauració que Déu havia parlat per boca dels seus sants profetes de temps antic .
44003022	D’una banda , Moisès va dir : El Senyor , el vostre Déu , farà que s’aixequi , entre els vostres germans , un profeta com jo . Escolteu-lo en tot allò que us dirà .
44003023	Però els qui no escoltin aquest profeta seran extirpats del poble .
44003024	D’altra banda , tots els profetes que han parlat , des de Samuel en endavant , han anunciat els dies que vivim .
44003025	Vosaltres sou els fills dels profetes i de l’aliança que Déu va fer amb els vostres pares quan digué a Abraham : Totes les famílies de la terra seran beneïdes en la teva descendència .
44003026	I és per a vosaltres , en primer lloc , que Déu ha ressuscitat el seu Servent i us l’envia com a benedicció , si cadascú es converteix de les seves maldats .
44004001	Pere i Joan parlaven encara al poble , quan se’ls van presentar els sacerdots , el cap de la guàrdia del temple i els saduceus .
44004002	Estaven indignats perquè ensenyaven al poble i anunciaven la resurrecció dels morts , que ja s’havia realitzat en Jesús .
44004003	Els van detenir i els tingueren tancats a la presó fins l’endemà , perquè ja era el vespre .
44004004	Molts dels qui havien escoltat la Paraula van creure : el nombre dels germans arribà a uns cinc mil , comptant només els homes .
44004005	L’endemà es van reunir a Jerusalem els dirigents , els notables i els mestres de la Llei .
44004006	Entre ells hi havia el gran sacerdot Annàs , Caifàs , Joan , Alexandre , i tots els membres de les famílies dels grans sacerdots .
44004007	Van posar al mig Pere i Joan i començaren ainterrogar-los : — Amb quin poder o en nom de qui heu fet vosaltres tot això ?
44004008	Llavors Pere , ple de l’Esperit Sant , els digué : — Dirigents del poble i notables :
44004009	ja que avui ens interrogueu pel bé fet a un malalt , preguntant-nos en nom de qui ha estat guarit ,
44004010	sapigueu , vosaltres i tot el poble d’Israel , que a aquest home el teniu sa davant vostre gràcies al nom de Jesucrist , el Natzarè , que vosaltres vau crucificar , però a qui Déu ha ressuscitat d’entre els morts .
44004011	Ell és la pedra menyspreada per vosaltres , els constructors , i que ara és la pedra principal .
44004012	La salvació no es troba en ningú més , perquè , sota el cel , no ha estat donat als homes cap altre nom que pugui salvar-nos .
44004013	Ells , veient amb quina valentia parlaven Pere i Joan i adonant-se que eren homes sense cultura ni instrucció , n’estaven estranyats . Reconeixien que havien estat amb Jesús
44004014	i , com que veien dret al seu costat l’home que havia estat curat , no podien contradir-los en res .
44004015	Aleshores els van fer sortir fora del Sanedrí i es posaren a deliberar entre ells :
44004016	— Què en farem , d’aquests homes ? El miracle que han obrat és evident ; la notícia s’ha escampat entre tots els qui viuen a Jerusalem , i nosaltres no la podem negar .
44004017	Mirem , però , que no es difongui més entre el poble i amenacem-los perquè no parlin mai més a ningú en el nom d’aquest Jesús .
44004018	Els van cridar , doncs , i els prohibiren de proclamar o ensenyar absolutament res en nom de Jesús .
44004019	Pere i Joan els van replicar : — Decidiu vosaltres mateixos si és just davant de Déu que us obeïm a vosaltres més que no pas a ell .
44004020	Nosaltres no podem deixar d’anunciar el que hem vist i sentit .
44004021	Ells els van repetir les amenaces , però els posaren en llibertat , perquè no sabien com fer-s’ho per a poder-los castigar . Era per raó del poble , ja que tothom lloava Déu pel que havia succeït .
44004022	L’home que havia estat guarit miraculosament tenia més de quaranta anys .
44004023	Un cop lliures , Pere i Joan anaren a trobar els germans i els van explicar tot allò que els grans sacerdots i els notables els havien dit .
44004024	En sentir-ho , ells van adreçar unànimement a Déu aquesta pregària : « Senyor , tu has fet el cel , la terra i el mar , i tot el que s’hi mou .
44004025	Tu , per boca del teu servent , el nostre pare David , que parlava mogut per l’Esperit Sant , has dit : » Per què s’avaloten les nacions i els pobles es conjuren en va ?
44004026	Els reis de la terra s’uneixen , s’alien tots junts els sobirans contra el Senyor i contra el seu Messies .
44004027	» Realment , en aquesta ciutat es van aliar Herodes i Ponç Pilat amb les nacions paganes i amb alguns del poble d’Israel contra el teu sant Servent Jesús , el teu Messies ;
44004028	i han complert així tot allò que la teva decisió poderosa havia fixat per endavant .
44004029	Ara , Senyor , mira com ens amenacen i concedeix als teus servents la valentia d’anunciar la teva paraula ;
44004030	estén la teva mà perquè hi hagi guaricions , senyals i prodigis gràcies al nom del teu sant Servent Jesús . »
44004031	Quan van acabar la pregària , va tremolar el lloc on eren reunits ; tots foren omplerts de l’Esperit Sant i comunicaven amb valentia la paraula de Déu .
44004032	La multitud dels creients tenia un sol cor i una sola ànima , i cap d’ells no considerava com a propis els béns que posseïa , sinó que tot estava al servei de tots .
44004033	Amb gran poder els apòstols donaven testimoni de la resurrecció de Jesús , el Senyor , i la gràcia abundosa de Déu actuava en ells .
44004034	Ningú d’entre ells no vivia en la indigència , perquè tots els qui eren propietaris de terres o de cases les venien , portaven el producte de la venda ,
44004035	i el dipositaven als peus dels apòstols . Després era distribuït segons les necessitats de cadascú .
44004036	Josep , un levita d’origen xipriota , a qui els apòstols havien donat el sobrenom de Bernabé — que vol dir « fill de consolació » — ,
44004037	es va vendre un camp que posseïa , va portar els diners i els diposità als peus dels apòstols .
44005001	També un home que es deia Ananies , juntament amb Safira , la seva muller , es va vendre una propietat .
44005002	Després , d’acord amb ella , es va reservar una part dels diners i va dipositar la resta als peus dels apòstols .
44005003	Pere li digué : — Ananies , per què has deixat que Satanàs envaís el teu cor ? Reservant-te una part dels diners del terreny , has mentit a l’Esperit Sant .
44005004	Quan encara era teu , eres lliure de quedar-te’l ; i , quan te l’has venut , podies disposar com volguessis dels diners . Per què el teu cor ha maquinat una cosa així ? No has mentit als homes , sinó a Déu !
44005005	Tan bon punt Ananies va sentir aquestes paraules , caigué a terra i va expirar . Un gran temor s’apoderà de tots els qui escoltaven .
44005006	Els joves van amortallar el cos i se l’endugueren per enterrar-lo .
44005007	Al cap d’unes tres hores va arribar la seva dona , sense saber res del que havia passat .
44005008	Pere li preguntà : — Digues-me , ¿ és veritat que vau vendre el camp per tal preu ? Ella respongué : — Sí , per tal preu .
44005009	Pere li replicà : — Com és que heu anat d’acord per posar a prova l’Esperit del Senyor ? Mira , els qui vénen d’enterrar el teu marit ja són a la porta i se t’enduran també a tu .
44005010	A l’instant la dona va caure als peus de Pere i va expirar . Quan els joves entraren , la trobaren morta ; se l’endugueren i l’enterraren al costat del seu marit .
44005011	Un gran temor s’apoderà de tota la comunitat i de tots els qui sentien explicar aquests fets .
44005012	Per mitjà dels apòstols es feien molts senyals i prodigis entre el poble . Tots els creients es reunien unànimement al pòrtic de Salomó ,
44005013	però ningú no gosava unir-se a ells , encara que el poble en feia grans elogis ;
44005014	i un nombre cada vegada més gran d’homes i dones es convertien a la fe en el Senyor .
44005015	Fins i tot la gent treia els malalts pels carrers i els deixava allà en llits i lliteres , perquè quan Pere passés , almenys la seva ombra en toqués algun .
44005016	També hi acudia molta gent de les poblacions veïnes de Jerusalem portant malalts i persones turmentades per esperits malignes . Tots recobraven la salut .
44005017	El gran sacerdot i tots els seus partidaris , del grup dels saduceus , portats per la gelosia ,
44005018	van detenir els apòstols i els tancaren a la presó pública .
44005019	Però a la nit l’àngel del Senyor va obrir les portes de la presó , els va fer sortir i els digué :
44005020	— Aneu , presenteu-vos al temple i prediqueu al poble totes aquestes paraules de vida .
44005021	Ells van fer cas del que els deia i entraren al temple a punta de dia per ensenyar-hi . Quan arribaren el gran sacerdot i els seus partidaris , van convocar el Sanedrí , això és , tot el consell dels israelites , i enviaren a buscar els apòstols a la presó .
44005022	Però quan els guardes hi anaren , no els hi van trobar i se’n tornaren a comunicar-ho al Sanedrí :
44005023	— Hem trobat la presó ben tancada i els sentinelles fent guàrdia a la porta ; l’hem oberta , però a dintre no hi hem vist ningú .
44005024	En sentir això , el cap de la guàrdia del temple i els grans sacerdots van quedar perplexos i no s’explicaven què havia pogut passar amb aquella gent .
44005025	Llavors se’n va presentar un que els digué : — Els homes que vau posar a la presó són al temple ensenyant el poble .
44005026	Tot seguit va anar-hi el cap de la guàrdia amb els seus homes i se’ls va endur , però sense violència , perquè tenien por que el poble els apedregués .
44005027	Se’ls van emportar , doncs , i els feren comparèixer davant el Sanedrí . El gran sacerdot començà així el seu interrogatori :
44005028	— Us vam prohibir severament d’ensenyar en el nom de Jesús , però vosaltres heu omplert Jerusalem de la vostra doctrina i voleu fer caure sobre nosaltres la sang d’aquest home .
44005029	Pere i els apòstols respongueren : — Cal obeir Déu abans que els homes .
44005030	El Déu dels nostres pares ha ressuscitat Jesús , que vosaltres vau matar penjant-lo en un patíbul .
44005031	La dreta de Déu l’ha enaltit com a capdavanter i salvador , per concedir a Israel la conversió i el perdó dels pecats .
44005032	Nosaltres en som testimonis , i també n’és testimoni l’Esperit Sant que Déu ha donat als qui l’obeeixen .
44005033	Ells , en sentir això , es corsecaven de ràbia i estaven decidits a matar-los .
44005034	Aleshores s’alçà enmig del Sanedrí un fariseu que es deia Gamaliel , doctor de la Llei , honorat de tot el poble . Manà que fessin sortir un moment aquells homes
44005035	i digué : — Israelites , aneu amb compte amb el que voleu fer contra aquests homes .
44005036	Temps enrere es va aixecar Teudes dient que ell era qui sap qui , i se li van ajuntar uns quatre-cents homes ; Teudes va ser mort , i tots els seus seguidors es van dispersar i van quedar reduïts a no res .
44005037	Després d’ell , en els dies del cens , es va aixecar Judes el Galileu i va arrossegar una part del poble al seu darrere . També Judes va morir , i tots els seus partidaris es van dispersar .
44005038	Jo us dic , doncs : desenteneu-vos d’aquesta gent , deixeu-los anar . Perquè , si allò que fan o es proposen ve dels homes , es destruirà tot sol ;
44005039	però si és de Déu , no aconseguireu pas destruir-los . I alerta que no us trobéssiu lluitant contra Déu ! El Sanedrí va fer cas de Gamaliel .
44005040	Cridaren els apòstols i els feren assotar . Després els van prohibir de parlar en el nom de Jesús i els van posar en llibertat .
44005041	Ells se’n van anar del Sanedrí , contents d’haver estat trobats dignes de ser ultratjats per causa del nom de Jesús .
44005042	Cada dia , al temple i per les cases , no paraven d’ensenyar i d’anunciar la bona nova que Jesús és el Messies .
44006001	Per aquells dies , com que anava augmentant el nombre dels deixebles , els creients de llengua grega es van queixar dels de llengua hebrea , perquè les seves viudes eren desateses en el servei diari d’ajuda als pobres .
44006002	Llavors els Dotze van convocar l’assemblea de deixebles i els digueren : — No estaria bé que nosaltres deixéssim la predicació de la paraula de Déu i ens poséssim a servir a les taules .
44006003	Per tant , germans , trieu entre vosaltres set homes de bona reputació , plens de l’Esperit Sant i de saviesa , i els encarregarem aquesta tasca .
44006004	Nosaltres continuarem dedicats a la pregària i al servei de la Paraula .
44006005	La proposta va agradar a tota l’assemblea , i elegiren Esteve , home ple de fe i de l’Esperit Sant , Felip , Pròcor , Nicànor , Timó , Pàrmenes i Nicolau , un antioquè convertit al judaisme .
44006006	Els van presentar als apòstols , i aquests , després de pregar , els imposaren les mans .
44006007	La paraula de Déu s’anava estenent ; el nombre dels deixebles creixia molt a Jerusalem , i fins i tot un gran nombre de sacerdots acceptaven la fe .
44006008	Esteve , ple de la gràcia i del poder de Déu , feia grans prodigis i senyals enmig del poble .
44006009	Alguns de la sinagoga anomenada dels lliberts , cireneus i alexandrins , i altres de Cilícia i de l’Àsia , es posaren a discutir amb ell .
44006010	Però com que no eren capaços de resistir la saviesa i la força de l’Esperit amb què Esteve parlava ,
44006011	subornaren uns homes que diguessin : « Hem sentit que aquest pronunciava paraules blasfemes contra Moisès i contra Déu . »
44006012	Llavors van amotinar el poble , els notables i els mestres de la Llei , s’apoderaren sobtadament d’Esteve i se’l van endur al Sanedrí .
44006013	Allà van presentar falsos testimonis que deien : — Aquest home no para de parlar contra aquest sant temple i contra la Llei .
44006014	Nosaltres li hem sentit dir que aquest tal Jesús de Natzaret destruirà aquest temple i canviarà les normes que Moisès ens va transmetre .
44006015	Tots els qui prenien part en la sessió del Sanedrí fixaren la mirada en Esteve i van veure que la seva cara era com la d’un àngel .
44007001	El gran sacerdot preguntà a Esteve : — ¿ És veritat , això que diuen ?
44007002	Ell va respondre : — Germans i pares , escolteu-me : El Déu de la glòria es va aparèixer al nostre pare Abraham , que vivia a Mesopotàmia , abans que s’establís a Haran .
44007003	Li digué : » — Surt del teu país i de la teva família i vés-te’n cap al país que jo t’indicaré .
44007004	» Ell sortí del país dels caldeus i s’establí a Haran . Un cop mort el seu pare , Déu el va fer emigrar des d’Haran cap aquest país on ara vosaltres habiteu .
44007005	No li va donar per heretat ni un pam d’aquest país , però a ell , que no tenia fills , li prometé que el donaria en possessió a ell i a la seva descendència .
44007006	Déu li anuncià que els seus descendents viurien com a immigrants en un país estranger , on serien esclavitzats i oprimits durant quatre-cents anys .
44007007	Jo , digué Déu , faré justícia contra la nació que hauran servit , i al final en sortiran i em donaran culte en aquest temple .
44007008	Déu va donar a Abraham la circumcisió com a signe d’aliança ; per això Abraham engendrà Isaac i el va circumcidar quan tenia vuit dies ; Isaac va fer igualment amb Jacob , i Jacob , amb els dotze patriarques .
44007009	» Els patriarques , engelosits de Josep , el van vendre perquè se l’emportessin a Egipte . Però Déu era al seu costat
44007010	i , després d’alliberar-lo de totes les seves tribulacions , li concedí gràcia i saviesa quan s’hagué de presentar davant el faraó , rei d’Egipte . El faraó el va nomenar governador d’Egipte i de tota la casa reial .
44007011	Després hi hagué fam en tot Egipte i a Canaan ; la necessitat era gran , i els nostres pares no trobaven aliments enlloc .
44007012	Aleshores Jacob els envià per primera vegada a Egipte , on havia sentit a dir que trobarien blat .
44007013	La segona vegada que hi anaren , Josep es va donar a conèixer als seus germans , i el faraó s’assabentà de l’origen de Josep .
44007014	Josep va fer cridar a Egipte el seu pare Jacob amb tota la família , en total setanta-cinc persones .
44007015	Jacob va baixar a Egipte i allà van morir ell i els nostres pares .
44007016	Els seus cossos van ser traslladats a Siquem i foren enterrats al sepulcre que Abraham hi havia comprat a preu de plata als fills d’Hamor .
44007017	» Mentre s’acostava el temps de complir-se la promesa que Déu havia fet a Abraham , el poble creixia i es multiplicava a Egipte
44007018	fins que va pujar al tron egipci un rei que no havia conegut Josep .
44007019	Aquest rei maquinà perfídies contra el nostre llinatge i va oprimir els nostres pares fins al punt d’obligar-los a abandonar els seus nadons perquè morissin .
44007020	Per aquell temps nasqué Moisès , un infant preciós als ulls de Déu . Durant tres mesos el van criar a casa del seu pare ;
44007021	i , quan l’hagueren d’abandonar , el recollí la filla del faraó i el va pujar com si fos fill seu .
44007022	El van instruir en tota la saviesa dels egipcis , i era poderós en les paraules i en les obres .
44007023	Quan tenia quaranta anys es decidí a visitar els seus germans israelites .
44007024	I en veure que un egipci en maltractava un d’ells , va defensar l’oprimit i li va fer justícia matant l’egipci .
44007025	Moisès esperava que els seus germans comprendrien que Déu volia salvar-los per mitjà d’ell , però els seus germans no ho van comprendre .
44007026	L’endemà comparegué mentre uns es barallaven i mirà de posar pau entre ells dient : » — ¿ No veieu que sou germans ? Per què us feu mal l’un a l’altre ?
44007027	» Però el qui maltractava el seu company se’l tragué de sobre dient-li : » — ¿ Qui t’ha nomenat cap o jutge nostre ?
44007028	¿ Que potser em vols matar tal com ahir vas matar l’egipci ?
44007029	» Tan bon punt va sentir aquesta resposta , Moisès va fugir i se n’anà a viure com a immigrant al país de Madian , on va tenir dos fills .
44007030	» Al cap de quaranta anys se li va aparèixer un àngel al desert de la muntanya del Sinaí , en la flama d’una bardissa que cremava .
44007031	Moisès , meravellat d’aquella visió , s’hi acostà per mirar-la de prop , però es va sentir la veu del Senyor que deia :
44007032	» — Jo sóc el Déu dels teus pares , el Déu d’Abraham , d’Isaac i de Jacob . » Moisès , tot tremolós , no gosava mirar .
44007033	El Senyor li digué : » — Treu-te les sandàlies , que el lloc que trepitges és sagrat .
44007034	He vist l’opressió del meu poble a Egipte , he sentit el seu clam i he baixat a alliberar-los . I ara vés , jo t’envio a Egipte .
44007035	» A aquest mateix Moisès que ells havien refusat dient : ¿ Qui t’ha nomenat cap o jutge ? , Déu l’envià com a cap i redemptor per mitjà de l’àngel que se li va aparèixer a la bardissa .
44007036	És ell qui els va treure d’Egipte i va obrar prodigis i senyals en aquell país , al Mar Roig i al desert durant quaranta anys .
44007037	Aquest mateix Moisès és qui digué als israelites : Déu farà que s’aixequi entre els vostres germans un profeta com jo .
44007038	És ell qui va fer de mitjancer entre l’àngel que li parlava a la muntanya del Sinaí i els nostres pares quan l’assemblea del poble estava reunida al desert . Ell va rebre paraules de vida i ens les va transmetre .
44007039	Però els nostres pares no el volgueren obeir . El rebutjaren i , en el seu cor , van retornar a Egipte ,
44007040	i deien a Aaron : » — Fes-nos uns déus que vagin davant nostre , perquè d’aquest Moisès que ens ha tret del país d’Egipte no sabem què se n’ha fet .
44007041	» Aquells mateixos dies van fabricar-se un vedell , van oferir un sacrifici a aquell ídol i celebraren una festa en honor d’allò que havien fet les seves mans .
44007042	Llavors Déu se’ls girà d’esquena i els abandonà al culte dels astres , tal com està escrit en el llibre dels Profetes : ¿ És que durant els quaranta anys que vau passar al desert , casa d’Israel , em vau oferir mai víctimes o sacrificis ?
44007043	En canvi , us vau endur la tenda de Moloc i l’astre del vostre déu Refan , les imatges que us havíeu fabricat per adorar-les . Per això us deportaré més enllà de Babilònia .
44007044	» En el desert , els nostres pares tenien el tabernacle de l’aliança . Déu , que parlava a Moisès , li havia manat que el construís segons el model que havia vist .
44007045	Els nostres pares van heretar aquest tabernacle i , sota el guiatge de Josuè , el van introduir al país conquerit a les nacions que Déu va expulsar davant d’ells . Tot continuà igual fins al temps de David .
44007046	Aquest va trobar gràcia davant de Déu , i li va demanar de trobar un lloc d’estada per al casal de Jacob .
44007047	Però fou Salomó qui li va construir un casal ,
44007048	encara que l’Altíssim no habita en cap edifici fet per mans d’home , tal com diu el profeta :
44007049	El cel és el meu tron , i la terra , l’escambell dels meus peus . Ho dic jo , el Senyor . Quina casa em podríeu edificar ? A quin lloc podria residir ?
44007050	¿ No ho ha fet tot la meva mà ?
44007051	» Vosaltres sempre aneu a la vostra , no us heu circumcidat el cor ni les orelles ! Sempre us oposeu a l’Esperit Sant : feu igual que els vostres pares .
44007052	A quin dels profetes ells no van perseguir ? Van matar els qui havien anunciat l’adveniment del Just , que ara vosaltres heu traït i assassinat .
44007053	Vosaltres vau rebre la Llei per ministeri d’àngels , però no l’heu guardada .
44007054	En sentir això , estrenyien les dents i es corsecaven de ràbia contra Esteve .
44007055	Ell , ple de l’Esperit Sant , fixà al cel la mirada i veié la glòria de Déu i Jesús que s’estava a la dreta de Déu .
44007056	Llavors va dir : — Veig obert el cel , i el Fill de l’home a la dreta de Déu .
44007057	Ells , cridant amb tota la força , es van tapar les orelles i s’abraonaren tots alhora contra ell ,
44007058	el tragueren fora de la ciutat i començaren a apedregar-lo . Els testimonis havien deixat els seus mantells als peus d’un jove que es deia Saule .
44007059	Mentre l’apedregaven , Esteve pregava dient : — Jesús , Senyor , rep el meu esperit .
44007060	Després caigué de genolls i va cridar amb tota la força : — Senyor , no els tinguis en compte aquest pecat ! I , havent dit això , va morir .
44008001	Saule era dels qui aprovaven la mort d’Esteve . Aquell dia va començar una gran persecució contra l’església que era a Jerusalem , i tots , fora dels apòstols , es dispersaren pels territoris de Judea i Samaria .
44008002	Uns homes piadosos enterraren Esteve i van fer un gran dol per ell .
44008003	Mentrestant , Saule assolava l’Església : entrant de casa en casa i arrossegant homes i dones els portava a la presó .
44008004	Els qui s’havien dispersat van anar pertot arreu anunciant la bona nova de la Paraula .
44008005	Felip baixà a una ciutat de Samaria i els predicava el Messies .
44008006	Unànimement la gent estava atenta al que deia Felip , ja que sentien contar i veien els prodigis que feia :
44008007	els esperits malignes sortien de molts posseïts cridant i xisclant , i molts paralítics i coixos recobraren la salut .
44008008	Hi hagué , doncs , una gran alegria en aquella ciutat .
44008009	Feia temps que un tal Simó practicava la màgia en aquella ciutat i tenia bocabadats els samaritans . Es feia passar per un home amb molts poders ,
44008010	i tothom , des del més petit fins al més gran , estava pendent d’ell . La gent deia : « Aquest home és el mateix poder de Déu , l’anomenat Gran Poder . »
44008011	Estaven , doncs , pendents d’ell , perquè ja feia molt de temps que els deixava bocabadats amb les seves arts màgiques .
44008012	Però quan hagueren cregut Felip , que els anunciava la bona nova del Regne de Déu i del nom de Jesucrist , es van fer batejar , tant homes com dones .
44008013	També Simó va creure i , un cop batejat , no se separava de Felip , estupefacte pels grans prodigis i senyals que contemplava .
44008014	Quan els apòstols que eren a Jerusalem van saber que Samaria havia acollit la paraula de Déu , els enviaren Pere i Joan .
44008015	Ells hi anaren i van pregar pels samaritans perquè rebessin l’Esperit Sant .
44008016	Fins aleshores no havia baixat sobre cap d’ells ; tan sols havien estat batejats en el nom de Jesús , el Senyor .
44008017	Pere i Joan els van imposar les mans i ells reberen l’Esperit Sant .
44008018	Quan Simó veié que l’Esperit Sant era donat per la imposició de mans dels apòstols , els va oferir diners
44008019	tot dient : — Doneu-me també a mi aquest poder perquè tothom a qui jo imposi les mans rebi l’Esperit Sant .
44008020	Pere li replicà : — Que es condemnin els teus diners i tu amb ells , si et penses que compraràs el do de Déu a pes de plata !
44008021	Tu no pots tenir art ni part en aquest assumpte , perquè davant de Déu el teu cor no és íntegre .
44008022	Penedeix-te de la teva maldat i prega al Senyor : potser ell et perdonarà aquest intent .
44008023	Veig que ets ple de fel amarg i que la dolenteria t’encadena .
44008024	Simó li respongué : — Pregueu vosaltres per mi al Senyor perquè no em caigui al damunt res del que heu dit .
44008025	Pere i Joan , després d’haver donat testimoni i de proclamar la paraula del Senyor , se’n van tornar a Jerusalem , tot anunciant la bona nova a molts pobles de Samaria .
44008026	Un àngel del Senyor va dir llavors a Felip : — Vés cap al sud a trobar el camí que baixa de Jerusalem a Gaza . Ara no hi passa ningú .
44008027	Felip se n’hi anà . Mentrestant , un eunuc etíop , alt funcionari i tresorer major de la candace , és a dir , la reina d’Etiòpia , havia vingut en pelegrinatge a Jerusalem
44008028	i ara se’n tornava a casa seva . Assegut dalt del seu carruatge , estava llegint el profeta Isaïes .
44008029	L’Esperit va dir a Felip : — Vés a atrapar aquest carruatge .
44008030	Felip hi anà corrents i va sentir l’eunuc que llegia el profeta Isaïes . Llavors li preguntà : — ¿ Ho entens , això que llegeixes ?
44008031	Ell li contestà : — I com puc entendre-ho , si ningú no m’hi ajuda ? L’eunuc demanà a Felip que s’assegués amb ell dalt del seu carruatge .
44008032	El passatge de l’Escriptura que llegia era aquest : Com una ovella portada a matar o com un anyell que calla mentre l’esquilen , ell no obre la boca .
44008033	Humiliat , no li han fet justícia . Qui podrà parlar dels seus descendents ? Perquè la seva vida és arrencada de la terra .
44008034	L’eunuc s’adreçà a Felip i li preguntà : — Digues-me , ¿ de qui parla el profeta , d’ell mateix o bé d’un altre ?
44008035	Aleshores Felip prengué la paraula i , començant per aquest text de l’Escriptura , li va anunciar la bona nova de Jesús .
44008036	Mentre continuaven camí enllà , van arribar en un lloc on hi havia aigua , i l’eunuc digué : — Aquí hi ha aigua . Què em priva de ser batejat ? (
44008038	L’eunuc va fer parar el carruatge , baixaren tots dos a l’aigua , i Felip el va batejar .
44008039	Quan hagueren pujat de l’aigua , l’Esperit del Senyor va arrabassar Felip . L’eunuc ja no el tornà a veure , però va seguir tot joiós el seu camí .
44008040	Felip es trobà a Asdod . I des d’allí va continuar fins a Cesarea , anunciant la bona nova per totes les poblacions on passava .
44009001	Llavors Saule , respirant encara amenaces i mort contra els deixebles del Senyor , anà a trobar el gran sacerdot
44009002	i li demanà cartes adreçades a les sinagogues de Damasc per endur-se’n presos a Jerusalem els qui trobés adherits al Camí del Senyor , tant homes com dones .
44009003	Quan Saule arribava prop de Damasc , de sobte l’envoltà una llum fulgurant que venia del cel .
44009004	Va caure a terra i sentí una veu que li deia : — Saule , Saule , per què em persegueixes ?
44009005	Ell preguntà : — Qui ets , Senyor ? Ell li respongué : — Jo sóc Jesús , el qui tu persegueixes .
44009006	Aixeca’t , entra a la ciutat , i allà et diran el que has de fer .
44009007	Els homes que l’acompanyaven s’havien aturat , muts d’espant ; sentien la veu , però no veien ningú .
44009008	Quan Saule s’aixecà de terra , per més que obria els ulls , no veia res . Ells l’agafaren per la mà i el van portar fins a Damasc .
44009009	Estigué tres dies sense veure-hi , i no menjava ni bevia .
44009010	Hi havia a Damasc un deixeble que es deia Ananies . En una visió , el Senyor el cridà : — Ananies ! Ell respongué : — Aquí em tens , Senyor .
44009011	El Senyor li digué : — Aixeca’t , vés al carrer anomenat Recte , a casa de Judes , i pregunta per Saule de Tars : està pregant ,
44009012	i en una visió ha vist un tal Ananies que entrava i li imposava les mans perquè recobrés la vista .
44009013	Ananies replicà : — Senyor , he sentit contar a molts tot el mal que aquest home ha fet al teu poble sant de Jerusalem ,
44009014	i ara , aquí , té plens poders dels grans sacerdots per a endur-se’n presos tots els qui invoquen el teu nom .
44009015	El Senyor li digué : — Vés-hi , que aquest home és l’instrument escollit perquè porti el meu nom davant les nacions paganes i els seus reis , i davant els israelites .
44009016	Jo li faré veure tot el que haurà de sofrir pel meu nom .
44009017	Aleshores Ananies hi anà , entrà a la casa , li va imposar les mans i li digué : — Saule , germà , Jesús , el Senyor , el qui se’t va aparèixer pel camí quan venies , m’envia perquè recobris la vista i siguis omplert de l’Esperit Sant .
44009018	A l’instant li caigueren dels ulls una mena d’escates i recobrà la vista . Llavors mateix s’aixecà i es va fer batejar .
44009019	Després prengué aliment i recobrà les forces . Saule es va quedar alguns dies amb els deixebles que vivien a Damasc ,
44009020	i ben aviat es posà a predicar a les sinagogues que Jesús és el Fill de Déu .
44009021	Tothom qui el sentia no se’n sabia avenir i deia : — ¿ No és aquest el qui a Jerusalem volia destruir tots els qui invoquen el nom de Jesús ? ¿ No havia vingut aquí precisament per endur-se’ls empresonats als grans sacerdots ?
44009022	Però Saule agafava cada dia més coratge i , demostrant que Jesús és el Messies , deixava confosos els jueus que vivien a Damasc .
44009023	Passat bastant temps , els jueus van prendre l’acord de matar-lo ,
44009024	però Saule es va assabentar del complot . Ells vigilaven fins i tot les portes de la ciutat nit i dia per poder-lo matar .
44009025	Però els seus deixebles , de nit , el baixaren muralla avall dins un cove .
44009026	Saule va arribar a Jerusalem , i allà intentava d’unir-se als deixebles , però tots li tenien por , perquè no creien que fos de veritat un deixeble .
44009027	Llavors Bernabé el prengué pel seu compte i el va presentar als apòstols . Els explicà com , pel camí , Saule havia vist el Senyor , i com el Senyor li havia parlat ; i encara els contà amb quina valentia havia predicat a Damasc en el nom de Jesús .
44009028	Des d’aleshores Saule convivia amb ells a Jerusalem i predicava amb valentia en el nom del Senyor .
44009029	També parlava i discutia amb els jueus de llengua grega , però aquests cercaven de matar-lo .
44009030	Quan els germans ho van saber , se’l van endur a Cesarea i d’allí el feren marxar a Tars .
44009031	L’Església vivia en pau per tot Judea , Galilea i Samaria . S’anava consolidant , vivia reverenciant el Senyor i creixia gràcies al consol de l’Esperit Sant .
44009032	Pere , que anava passant pertot arreu , va baixar també a visitar els membres del poble sant que vivien a Lida .
44009033	Allà va trobar un home paralític que es deia Enees i que jeia al llit des de feia vuit anys .
44009034	Pere li digué : — Enees , Jesucrist et dóna la salut . Aixeca’t i fes-te el llit . Ell es va aixecar a l’instant .
44009035	Tots els qui vivien a Lida i a Saron el van veure i es van convertir al Senyor .
44009036	A Jafa hi havia una deixebla que es deia Tabita , en grec Dorques ( que vol dir « gasela » ) . Aquesta dona feia moltes bones obres i almoines .
44009037	Per aquells dies es va posar malalta i va morir . Van rentar el seu cos i el pujaren a la sala de dalt de la casa .
44009038	Com que Lida és a prop de Jafa , els deixebles van saber que Pere era allí i li enviaren dos homes a demanar-li que no trigués a anar a trobar-los .
44009039	Pere se’n va anar amb ells de seguida . Un cop a Jafa , l’acompanyaren a la sala de dalt , on el van envoltar totes les viudes , que ploraven i li mostraven les túniques i els mantells que feia Dorques quan era amb elles .
44009040	Pere va fer sortir tothom i es quedà pregant agenollat . Després , girant-se cap al cadàver , digué : — Tabita , aixeca’t ! Ella obrí els ulls , veié Pere i es va incorporar .
44009041	Pere l’agafà per la mà i la féu posar dreta . Aleshores va cridar les viudes i els altres membres del poble sant i els la va presentar viva .
44009042	La nova va córrer per tot Jafa , i molts van creure en el Senyor .
44009043	Pere es quedà a Jafa una temporada llarga , a casa d’un tal Simó , blanquer d’ofici .
44010001	Hi havia a Cesarea un home que es deia Corneli , un centurió de la cohort anomenada Itàlica ;
44010002	era un home piadós , que creia en l’únic Déu amb tota la seva família , feia moltes almoines als membres del poble jueu i pregava a Déu constantment .
44010003	Un dia , a l’hora de la pregària de la tarda , va tenir una visió i va veure clarament un àngel de Déu que entrava a casa seva i el cridava : — Corneli !
44010004	Ell se’l mirà fixament i , esglaiat , digué : — Què hi ha , Senyor ? L’àngel continuà : — Les teves pregàries i les teves almoines han arribat davant de Déu , i ell les té presents .
44010005	Ara , doncs , envia alguns homes a Jafa a cercar un tal Simó , que duu el sobrenom de Pere .
44010006	S’allotja a casa d’un tal Simó , blanquer d’ofici , que té la casa vora el mar .
44010007	Quan l’àngel que li parlava se n’hagué anat , Corneli va fer venir dos criats i un soldat piadós , un dels seus homes de confiança ,
44010008	els ho va explicar tot i els envià a Jafa .
44010009	L’endemà , cap al migdia , mentre ells encara feien camí i s’acostaven a la ciutat , Pere pujà al terrat a pregar .
44010010	Li vingué gana i volia menjar alguna cosa . Mentre li ho preparaven , va tenir un èxtasi :
44010011	veié que el cel s’havia obert i que en baixava , fins a tocar a terra , una mena de gran llençol suspès per les quatre puntes .
44010012	Dintre el llençol hi havia tota mena de quadrúpedes , de rèptils i d’ocells .
44010013	Llavors una veu li va dir : — Pere , aixeca’t . Mata i menja .
44010014	Pere contestà : — De cap manera , Senyor . Mai no he menjat res de prohibit ni d’impur .
44010015	La veu es va adreçar a Pere per segona vegada : — No tinguis per impur allò que Déu ha fet pur .
44010016	Això es va repetir tres vegades , i tot seguit aquell llençol fou endut cap al cel .
44010017	Mentre Pere , tot perplex , es preguntava què podia significar la visió que havia tingut , els homes enviats per Corneli havien demanat per la casa de Simó i ja eren davant la porta .
44010018	Trucaren i preguntaren : — ¿ S’allotja aquí Simó , que duu el sobrenom de Pere ?
44010019	Pere cavillava encara sobre la visió , quan l’Esperit Sant li digué : — Hi ha tres homes que et busquen .
44010020	Aixeca’t i baixa , i no dubtis d’anar amb ells , que els he enviat jo .
44010021	Pere baixà a trobar aquells homes i digué : — Jo sóc el qui busqueu . Per què heu vingut ?
44010022	Ells respongueren : — El centurió Corneli , un home just i que creu en l’únic Déu , molt apreciat per tots els jueus , ha rebut d’un àngel sant l’ordre de fer-te venir a casa d’ell i d’escoltar les paraules que tu li diràs .
44010023	Pere , aleshores , els féu entrar i els donà acolliment . L’endemà se’n va anar amb ells acompanyat d’alguns germans de Jafa .
44010024	El dia següent van arribar a Cesarea , on Corneli , que havia convocat els seus parents i els amics més íntims , ja els esperava .
44010025	Quan Pere estava a punt d’entrar a la casa , Corneli sortí a rebre’l i es prosternà als seus peus .
44010026	Pere el va fer aixecar dient-li : — Alça’t , que jo no sóc més que un home , igual que tu .
44010027	Tot conversant amb ell , Pere entrà a la casa i va trobar-hi molta gent reunida .
44010028	Els digué : — Vosaltres sabeu prou bé que a un jueu no li és permès de tenir tractes amb un estranger o d’entrar a casa seva . Però Déu m’ha fet comprendre que no he de tenir cap persona per impura i que no tinc prohibits els tractes amb ningú .
44010029	Per això , quan han vingut a buscar-me , no hi he posat dificultats . Ara , doncs , pregunto per què m’heu vingut a trobar .
44010030	Corneli respongué : — Fa quatre dies , en aquesta hora , mentre jo feia aquí a casa meva la pregària de la tarda , es presentà davant meu un home amb vestits resplendents
44010031	i em va dir : “ Corneli , Déu ha escoltat la teva pregària i té presents les teves almoines .
44010032	Envia algú a Jafa a cercar Simó , que duu el sobrenom de Pere . S’allotja a casa de Simó , blanquer d’ofici , vora el mar . ”
44010033	Immediatament t’he fet anar a buscar , i tu has tingut la bondat de venir . Ara , doncs , tots nosaltres som aquí davant de Déu per escoltar tot allò que el Senyor t’ha manat de dir-nos .
44010034	Llavors Pere prengué la paraula i digué : — Ara veig de veritat que Déu no fa distinció de persones ,
44010035	sinó que es complau en els qui creuen en ell i obren amb rectitud , de qualsevol nació que siguin .
44010036	Ell va enviar la seva paraula als israelites , anunciant la bona nova de la pau que arriba per Jesucrist , el qual és Senyor de tots .
44010037	Vosaltres ja sabeu què ha passat darrerament per tot el país dels jueus , començant per Galilea , després del baptisme predicat per Joan .
44010038	Parlo de Jesús de Natzaret . Ja sabeu com Déu el va ungir amb l’Esperit Sant i amb poder , i com va passar fent el bé i guarint tots els oprimits pel diable , perquè Déu era amb ell .
44010039	Nosaltres som testimonis de tot el que va fer en el país dels jueus i a Jerusalem . Ells el van matar penjant-lo en un patíbul ,
44010040	però Déu el ressuscità el tercer dia i li concedí que s’aparegués ,
44010041	no a tot el poble , sinó als testimonis que Déu mateix havia escollit des d’abans , és a dir , a nosaltres , que vam menjar i beure amb ell després que hagués ressuscitat d’entre els morts .
44010042	Ell ens ordenà que prediquéssim al poble i testimoniéssim que Déu l’ha constituït jutge de vius i de morts .
44010043	Tots els profetes donen testimoni a favor seu dient que tothom qui creu en ell obté el perdó dels pecats gràcies al seu nom .
44010044	Pere parlava encara , quan l’Esperit Sant va baixar sobre tots els qui escoltaven la seva predicació .
44010045	Els creients d’origen jueu que havien vingut amb Pere van quedar molt sorpresos en veure que el do de l’Esperit Sant era abocat fins i tot sobre els pagans .
44010046	Els sentien parlar en diverses llengües i proclamar les grandeses de Déu . Llavors Pere digué :
44010047	— Qui pot privar de l’aigua del baptisme aquests que han rebut l’Esperit Sant igual que nosaltres ?
44010048	Tot seguit va manar que els bategessin en el nom de Jesucrist . Després li van pregar que es quedés amb ells uns quants dies .
44011001	Els apòstols i els germans que eren a Judea van sentir a dir que fins i tot els pagans havien acollit la paraula de Déu .
44011002	Quan Pere va pujar a Jerusalem , els creients d’origen jueu li retreien
44011003	que hagués entrat a casa d’incircumcisos i hagués menjat amb ells .
44011004	Aleshores Pere començà a explicar-los punt per punt el que havia passat :
44011005	— Em trobava jo pregant a la ciutat de Jafa i vaig veure en èxtasi que baixava del cel una mena de gran llençol suspès per les quatre puntes i venia fins a mi .
44011006	Jo me l’anava mirant amb molta atenció fins que vaig veure-hi quadrúpedes , feres , rèptils i ocells .
44011007	Llavors vaig sentir una veu que em deia : » — Pere , aixeca’t . Mata i menja .
44011008	» Però jo vaig contestar : » — De cap manera , Senyor . Mai no m’he posat a la boca res de prohibit ni d’impur .
44011009	» La veu va dir per segona vegada des del cel : » — No tinguis per impur allò que Déu ha fet pur .
44011010	» Això es va repetir tres vegades , i després ho van pujar tot altra vegada cap al cel .
44011011	Immediatament es van presentar tres homes a la casa on érem , enviats des de Cesarea a trobar-me .
44011012	L’Esperit va dir-me que no dubtés d’anar amb ells . Em van acompanyar també aquests sis germans i vam entrar a casa d’aquell home .
44011013	Ell ens va explicar com havia vist que l’àngel se li presentava a casa i li deia : “ Envia algú a Jafa a cercar Simó , que duu el sobrenom de Pere .
44011014	Ell et portarà el missatge que t’ha de salvar a tu i a tota la teva família . ”
44011015	» Quan jo començava a parlar-los , l’Esperit Sant va baixar sobre ells igual que sobre nosaltres al principi .
44011016	Aleshores em vaig recordar d’aquella paraula del Senyor : “ Joan va batejar amb aigua , però vosaltres sereu batejats amb l’Esperit Sant . ”
44011017	Per tant , si Déu els concedia el mateix do que a nosaltres , que hem cregut en el Senyor Jesucrist , ¿ qui era jo per a oposar-me a Déu ?
44011018	En sentir això , ells es van calmar i lloaven Déu dient : — Ara veiem que Déu ha fet també als pagans la gràcia de la conversió que porta a la vida .
44011019	Els qui s’havien dispersat amb motiu de la persecució que va seguir a la mort d’Esteve , van arribar fins a Fenícia , Xipre i Antioquia , sense predicar la Paraula a ningú més que als jueus ;
44011020	tanmateix , n’hi havia alguns de Xipre i de Cirene que , en arribar a Antioquia , anunciaven també als grecs la bona nova de Jesús , el Senyor .
44011021	I com que la mà del Senyor era amb ells , un gran nombre de persones van creure i es convertiren al Senyor .
44011022	Quan aquestes noves van arribar a oïda de l’església de Jerusalem , envia-ren Bernabé a Antioquia .
44011023	Tan bon punt Bernabé hi arribà i veié els fruits de la gràcia de Déu , se’n va alegrar i els encoratjava tots a mantenir-se fidels al Senyor amb cor decidit ,
44011024	ja que ell era un home bo i ple de l’Esperit Sant i de fe . Així molta gent fou guanyada per al Senyor .
44011025	Llavors Bernabé se’n va anar a Tars a buscar Saule ;
44011026	el va trobar i se l’endugué a Antioquia . Durant un any sencer van viure en aquella comunitat i instruïen molta gent . Fou a Antioquia on per primera vegada els deixebles van rebre el nom de cristians .
44011027	Per aquells dies , alguns profetes van baixar de Jerusalem a Antioquia .
44011028	Un d’ells , que es deia Àgab , mogut per l’Esperit , començà a anunciar que hi hauria una gran fam per tot l’imperi . La fam vingué , efectivament , en temps de l’emperador Claudi .
44011029	Aleshores els deixebles d’Antioquia determinaren d’enviar un ajut , cadascú el que pogués , als germans residents a Judea .
44011030	Així ho van fer i , per mitjà de Bernabé i de Saule , l’ajut va arribar als qui presidien la comunitat de Jerusalem .
44012001	Per aquell temps , el rei Herodes decidí de fer mal a alguns membres de l’Església
44012002	i féu decapitar Jaume , el germà de Joan .
44012003	Quan s’adonà que això agradava als jueus , féu detenir també Pere . Eren els dies dels Àzims .
44012004	Herodes va manar que fos tancat a la presó i en confià la custòdia a quatre esquadres de quatre soldats , amb el propòsit de fer-lo comparèixer davant el poble després de Pasqua .
44012005	Mentre Pere era tancat a la presó , la comunitat pregava a Déu intensament per ell .
44012006	La nit abans que Herodes anava a fer-lo comparèixer , Pere dormia entre dos soldats , lligat amb dues cadenes , i els sentinelles feien guàrdia davant la porta de la presó .
44012007	Tot d’una es va presentar un àngel del Senyor i el calabós s’omplí de claror . L’àngel va tocar Pere al costat , el desvetllà i li va dir : — Aixeca’t , de pressa ! Llavors les cadenes li van caure de les mans ,
44012008	i l’àngel li digué : — Cenyeix-te i posa’t les sandàlies . Pere ho va fer , i l’àngel afegí : — Posa’t el mantell i segueix-me .
44012009	Pere sortí a fora i el seguia , però no s’adonava que això que feia l’àngel era veritat ; es pensava tenir una visió .
44012010	Van passar la primera guàrdia i la segona i arribaren a la porta de ferro que dóna a la ciutat . La porta s’obrí tota sola , i ells sortiren i continuaren carrer avall , i de sobte l’àngel el va deixar .
44012011	Llavors Pere tornà en si i digué : — Ara veig realment que el Senyor ha enviat el seu àngel i m’ha alliberat de les mans d’Herodes i de tot allò que el poble dels jueus esperava que passés .
44012012	Ja del tot conscient de la situació , Pere se’n va anar a casa de Maria , la mare de Joan , conegut amb el sobrenom de Marc . Allí hi havia molta gent reunida que pregava .
44012013	Pere va trucar a la portalada , i una criada que es deia Rode anà a preguntar qui hi havia .
44012014	Així que reconegué la veu de Pere , de tanta alegria , en comptes d’obrir la porta , va córrer cap dins a anunciar que Pere era fora al carrer .
44012015	Els altres li van dir : — T’has tornat boja ! Però ella insistia que era cert . Ells li digueren : — Deu ser el seu àngel .
44012016	Mentrestant , Pere continuava trucant . Finalment obriren i , en veure’l , van quedar esbalaïts .
44012017	Ell , amb la mà , els va fer senyal que callessin i els contà com el Senyor l’havia alliberat de la presó . Després els digué : — Feu-ho saber a Jaume i als germans . Després va sortir i se n’anà en un altre lloc .
44012018	Quan fou de dia , hi hagué una gran confusió entre els soldats , que es preguntaven què se n’havia fet , de Pere .
44012019	Herodes el va fer buscar i , veient que no el trobaven , va processar els guardes i donà l’ordre d’executar-los . Després va baixar de Judea a Cesarea i s’hi quedà per un cert temps .
44012020	Herodes mantenia un fort litigi amb els de Tir i Sidó . Com que el proveïment d’aquestes ciutats depenia del rei , decidiren unànimement de presentar-se davant d’ell . Es van guanyar el suport de Blast , el camarlenc reial , i van demanar una solució amistosa .
44012021	El dia convingut , Herodes , portant el vestit reial , es va asseure a la tribuna i els adreçava un discurs .
44012022	El poble l’aclamava cridant : — És la veu d’un déu i no pas la d’un home !
44012023	Però de sobte un àngel del Senyor el va ferir de mort , perquè havia usurpat l’honor degut a Déu . Va ser rosegat pels cucs i va morir .
44012024	La paraula de Déu crexia i s’escampava .
44012025	Bernabé i Saule , un cop acomplerta la seva missió a Jerusalem , van tornar en companyia de Joan , conegut amb el sobrenom de Marc .
44013001	A l’església d’Antioquia hi havia profetes i mestres : Bernabé , Simeó , que duia el sobrenom de Negre , Lluci de Cirene , Manaèn , educat a la cort amb el tetrarca Herodes , i Saule .
44013002	Mentre celebraven un acte de culte al Senyor en ocasió d’un dejuni , l’Esperit Sant digué : — Separeu-me Bernabé i Saule per a dedicar-los a l’obra a què els he cridat .
44013003	Llavors , després d’haver dejunat i pregat , els imposaren les mans i els van acomiadar .
44013004	Ells , doncs , enviats per l’Esperit Sant , van baixar a Selèucia , i d’allí navegaren cap a Xipre .
44013005	Arribats a Salamina , predicaven la paraula de Déu a les sinagogues dels jueus . Joan era el seu ajudant .
44013006	Després van travessar tota l’illa fins a Pafos , on trobaren un mag jueu , que era un fals profeta . Es deia Barjesús
44013007	i pertanyia al grup de persones que envoltaven el procònsol Sergi Pau , un home assenyat . El procònsol va fer cridar Bernabé i Saule amb el desig d’escoltar la paraula de Déu ,
44013008	però Èlimes , el mag — ja que això vol dir el seu nom — , es va posar en contra d’ells , buscant d’apartar de la fe el procònsol .
44013009	Aleshores Saule , anomenat també Pau , ple de l’Esperit Sant , se’l mirà fixament
44013010	i digué : — Fill del diable , home carregat d’engany i d’astúcia , enemic de tot bé ! ¿ Quan pararàs de tòrcer el camí dret del Senyor ?
44013011	Doncs sàpigues que el Senyor fa caure damunt teu la seva mà , i quedaràs cec : durant un quant temps no veuràs la llum del sol . A l’instant van caure damunt d’ell foscor i tenebres , i buscava a les palpentes algú que li donés la mà i el guiés .
44013012	Aleshores el procònsol , en veure el que havia passat , es convertí a la fe , meravellat de la doctrina del Senyor .
44013013	Pau i els seus companys es van embarcar a Pafos i es dirigiren a Perga de Pamfília . Joan , en canvi , se separà d’ells i se’n tornà a Jerusalem .
44013014	Ells continuaren el seu viatge des de Perga i van arribar a Antioquia de Pisídia . El dissabte van entrar a la sinagoga i s’assegueren .
44013015	Acabada la lectura de la Llei i dels Profetes , els caps de la sinagoga els van fer dur aquest missatge : — Germans , si voleu adreçar una exhortació al poble , podeu parlar .
44013016	Aleshores Pau s’alçà , va fer senyal amb la mà per demanar silenci i digué : — Israelites i tots els qui creieu en l’únic Déu , escolteu :
44013017	El Déu d’aquest poble d’Israel escollí els nostres pares , va fer-ne un gran poble i , quan vivien com a immigrants al país d’Egipte , els en tragué amb la força del seu braç .
44013018	Durant quaranta anys va tenir cura d’ells al desert
44013019	i , després de destruir set nacions a la terra de Canaan , els donà en possessió el seu territori .
44013020	Tot això va durar uns quatre-cents cinquanta anys . Després els donà jutges fins al temps del profeta Samuel .
44013021	Aleshores van demanar un rei , i Déu els va donar Saül , fill de Quix , de la tribu de Benjamí , que va regnar quaranta anys .
44013022	Després que hagué rebutjat Saül , Déu va fer que David fos el seu rei i , testimoniant a favor d’ell , digué : » — M’he fixat en David , fill de Jessè , un home com el que desitja el meu cor , que realitzarà tot el que jo vull .
44013023	» De la descendència d’ell , Déu ha donat a Israel , tal com havia promès , un salvador , que és Jesús .
44013024	Abans que ell arribés , Joan ja havia predicat a tot el poble d’Israel un baptisme de conversió .
44013025	Joan , quan acabava el seu camí , deia : » — Jo no sóc pas el qui vosaltres penseu . Després de mi ve aquell a qui no sóc digne de deslligar les sandàlies .
44013026	» Germans , descendents del llinatge d’Abraham i tots vosaltres que creieu en l’únic Déu : és a nosaltres que s’adreça aquesta paraula de salvació .
44013027	Els habitants de Jerusalem i els seus dirigents no van saber reconèixer Jesús ni les paraules dels profetes que són proclamades cada dissabte , però condemnant-lo les van complir :
44013028	tot i que no havien trobat cap causa per a condemnar-lo a mort , van demanar a Pilat que el fes matar .
44013029	I quan hagueren complert tot allò que les Escriptures deien d’ell , el baixaren del patíbul i el van dipositar en un sepulcre .
44013030	Però Déu el ressuscità d’entre els morts ,
44013031	i durant molts dies es va aparèixer als qui havien pujat amb ell de Galilea a Jerusalem . Ells són ara els seus testimonis davant el poble .
44013032	Nosaltres venim a anunciar-vos la bona nova que Déu havia promès als nostres pares
44013033	i que ara ell , ressuscitant Jesús , ha complert en bé de nosaltres , els seus descendents . Així es troba escrit en el salm segon : Tu ets el meu Fill ; avui jo t’he engendrat .
44013034	I que l’ha ressuscitat d’entre els morts i no ha de tornar mai més a la corrupció , ho declara així : Us concediré les coses santes i irrevocables , promeses a David .
44013035	Per això també en un altre lloc diu : No deixaràs que el teu Sant vegi la corrupció .
44013036	» Doncs bé , David , després d’haver complert en el seu temps el designi de Déu , va morir , es reuní amb els seus pares , i el seu cos va veure la corrupció ,
44013037	però aquell que Déu va ressuscitar no l’ha coneguda .
44013038	Sapigueu , doncs , germans , que gràcies a ell ara us és anunciat el perdó dels pecats , i que tothom qui creu en ell és alliberat de tot allò de què la Llei de Moisès no us ha pogut alliberar .
44013039	
44013040	Vigileu , doncs , que no passi allò que es diu en els Profetes :
44013041	Mireu , arrogants , esglaieu-vos i desapareixeu ! Jo realitzo una obra en els vostres dies : una obra que , si us la conten , no la creureu .
44013042	Mentre Pau i Bernabé sortien de la sinagoga , els pregaven que el dissabte següent tornessin a parlar-los d’aquestes coses .
44013043	Quan s’hagué dissolt l’assemblea , molts dels jueus i dels prosèlits que adoraven l’únic Déu van seguir Pau i Bernabé . Ells els parlaven i els exhortaven a mantenir-se fidels a la gràcia de Déu .
44013044	El dissabte següent , gairebé tota la ciutat es va reunir per escoltar la paraula del Senyor .
44013045	Quan els jueus veieren aquella multitud , s’engelosiren tant que es van posar a contradir amb paraules injurioses tot el que deia Pau .
44013046	Llavors Pau i Bernabé els respongueren amb valentia : — Era a vosaltres que calia anunciar en primer lloc la paraula de Déu ; però com que la rebutgeu i no us considereu dignes de la vida eterna , ara ens adreçarem als pagans .
44013047	Així ens ho ha manat el Senyor : Jo t’he fet llum de les nacions perquè portis la salvació fins a l’extrem de la terra .
44013048	Sentint això , els pagans s’alegraven i lloaven la paraula del Senyor . Tots els qui estaven destinats a la vida eterna es van convertir a la fe .
44013049	La paraula del Senyor s’estenia per tota la regió .
44013050	Però els jueus van instigar les dones distingides que adoraven l’únic Déu i els principals de la ciutat i promogueren una persecució contra Pau i Bernabé fins que els van expulsar del seu territori .
44013051	Pau i Bernabé , en senyal de trencament amb ells , s’espolsaren la pols dels peus i se n’anaren a Iconi .
44013052	Els deixebles , per la seva part , vivien plens d’alegria i de l’Esperit Sant .
44014001	També a Iconi van entrar a la sinagoga dels jueus i van parlar de tal manera que molts jueus i molts grecs es convertiren a la fe .
44014002	Però els jueus que no s’havien convertit van instigar els pagans i els indisposaren amb els germans .
44014003	Així i tot , Pau i Bernabé s’hi van quedar molt de temps i parlaven amb valentia , confiats en el Senyor . El Senyor confirmava la paraula de la seva gràcia , que ells comunicaven , i els concedia d’obrar senyals i prodigis .
44014004	Llavors la gent de la ciutat es va dividir : els uns estaven a favor dels jueus , i els altres a favor dels apòstols .
44014005	Però , quan es va gestar un pla dels pagans i dels jueus amb els seus dirigents per a fer mal a Pau i Bernabé i apedregar-los ,
44014006	ells , conscients de la situació , van fugir a Listra i Derbe , ciutats de Licaònia , i a la rodalia .
44014007	També allí anunciaven la bona nova .
44014008	A Listra hi havia un home amb els peus esguerrats , invàlid de naixement , que mai no havia caminat .
44014009	Mentre l’home l’escoltava , Pau va fixar en ell la mirada i , veient que tenia prou fe per a ser guarit ,
44014010	va cridar amb veu forta : — Aixeca’t , posa’t dret ! Ell es posà dret d’un salt i caminava .
44014011	La gent , en veure el que Pau havia fet , començà a cridar en la llengua de Licaònia : — Els déus han baixat a nosaltres en figura humana !
44014012	A Bernabé li deien Zeus , i a Pau , Hermes , perquè era ell qui els adreçava la paraula .
44014013	El sacerdot del temple de Zeus que hi havia davant mateix de Listra , es va presentar acompanyat de molta gent davant les portes de la ciutat , portant vedells i garlandes per oferir un sacrifici .
44014014	Quan els apòstols Bernabé i Pau ho van saber , s’esquinçaren els vestits i es van llançar enmig de la multitud tot cridant :
44014015	— Però què feu ? Si som homes igual que vosaltres ! Per això us anunciem la bona notícia que us convertiu d’aquests ídols al Déu viu que ha fet el cel , la terra i el mar , i tot el que s’hi mou .
44014016	Ell , en les generacions passades , va permetre que totes les nacions seguissin els seus propis camins ;
44014017	tot i això , mai no deixà de donar testimoni de si mateix amb els seus favors , concedint-vos del cel pluges i èpoques de fertilitat i omplint d’aliment i d’alegria els vostres cors .
44014018	Les seves paraules , amb prou feines van poder calmar la multitud perquè no els oferís un sacrifici .
44014019	Llavors arribaren uns jueus d’Antioquia i d’Iconi , que es guanyaren la gent , van apedregar Pau i el van arrossegar fora de la ciutat pensant-se que era mort .
44014020	Però quan els deixebles es van aplegar al voltant d’ell , Pau es va aixecar i entrà a la ciutat . L’endemà va sortir amb Bernabé cap a Derbe .
44014021	Després d’haver anunciat la bona nova a la ciutat de Derbe i haver-hi fet força deixebles , Pau i Bernabé van tornar a Listra , a Iconi i a Antioquia de Pisídia ,
44014022	enfortint els deixebles i exhortant-los a perseverar en la fe . Deien : — Ens cal passar per moltes tribulacions per a entrar al Regne de Déu .
44014023	A cada església van designar-hi responsables que la presidissin i , després de fer pregàries acompanyades de dejuni , els encomanaren al Senyor en qui havien cregut .
44014024	Van travessar Pisídia i arribaren a Pamfília .
44014025	A Perga van anunciar la Paraula i després van baixar a Atalia .
44014026	D’allí navegaren cap a Antioquia , el seu lloc de partença , on havien estat confiats a la gràcia de Déu amb vista a l’obra que acabaven d’acomplir .
44014027	Quan van arribar-hi , reuniren la comunitat per explicar-los tot el que Déu havia fet per mitjà d’ells i com havia obert als pagans la porta de la fe .
44014028	I van quedar-se amb els deixebles una bona temporada .
44015001	Llavors alguns van baixar de Judea a Antioquia i adoctrinaven així els germans : — Si no us feu circumcidar d’acord amb la Llei de Moisès , no us podeu salvar .
44015002	Com que això va provocar un conflicte i una discussió no pas petita de Pau i Bernabé amb aquells , es va decidir que Pau i Bernabé , amb alguns més , pugessin a Jerusalem per tractar d’aquesta qüestió amb els apòstols i els qui presidien la comunitat .
44015003	La comunitat , doncs , els va proveir del que necessitaven per al viatge . Mentre travessaven Fenícia i Samaria , parlaven de la conversió dels pagans i donaven una gran alegria a tots els germans .
44015004	Quan arribaren a Jerusalem , van ser acollits per la comunitat , els apòstols i els responsables que la presidien , i contaren tot el que Déu havia fet per mitjà d’ells .
44015005	Però alguns del grup dels fariseus que s’havien convertit a la fe van intervenir dient que calia circumcidar els pagans i manar-los que observessin la Llei de Moisès .
44015006	Llavors els apòstols i els qui presidien la comunitat es van reunir per estudiar la qüestió .
44015007	Quan la discussió s’havia fet molt viva , Pere es va aixecar i els digué : — Germans , vosaltres sabeu que des dels primers dies Déu em va escollir d’entre vosaltres perquè els pagans escoltessin dels meus llavis la paraula de l’evangeli i creguessin .
44015008	Déu , que coneix el fons dels cors , ha testimoniat a favor d’ells donant-los l’Esperit Sant igual que a nosaltres ,
44015009	sense fer cap diferència entre nosaltres i ells , un cop ha purificat els seus cors per la fe .
44015010	Ara , doncs , per què poseu a prova Déu , volent imposar als deixebles un jou que ni els nostres pares ni nosaltres no hem tingut la força de suportar ?
44015011	Ben al contrari , creiem que tant nosaltres com ells som salvats només per la gràcia de Jesús , el Senyor .
44015012	Tota l’assemblea va callar i sentien explicar a Pau i Bernabé els senyals i prodigis que Déu havia fet per mitjà d’ells entre els pagans .
44015013	Quan hagueren acabat de parlar , Jaume prengué la paraula i va dir : — Germans , escolteu-me :
44015014	Simeó ha exposat com , des del començament , Déu mirà d’escollir-se d’entre les nacions paganes un poble que portés el seu nom .
44015015	Això concorda amb les paraules dels profetes que hi ha en l’Escriptura :
44015016	» Després d’això tornaré per reconstruir la cabana de David que havia caigut . En reconstruiré les ruïnes i la redreçaré ,
44015017	perquè em cerquin a mi , el Senyor , la resta d’homes i totes les nacions que porten el meu nom . Ho diu el Senyor ,
44015018	que fa conèixer aquestes coses des de sempre .
44015019	» Per tant , sóc del parer que no hem de posar obstacles a aquells pagans que es converteixen a Déu ;
44015020	n’hi ha prou d’escriure’ls que s’abstinguin de la carn oferta als ídols , de relacions sexuals illegítimes , de menjar animals ofegats i de menjar sang .
44015021	De fet , des de temps antic els llibres de Moisès són predicats en totes i cada una de les ciutats , ja que es llegeixen a les sinagogues cada dissabte .
44015022	Llavors els apòstols i els qui presidien la comunitat van decidir , amb tota la comunitat , d’elegir-ne alguns d’ells i enviar-los a Antioquia , juntament amb Pau i Bernabé . Els elegits foren Judes , l’anomenat Barsabàs , i Siles , que eren dirigents en la comunitat dels germans .
44015023	Els donaren aquesta carta : « Els apòstols i els qui presideixen la comunitat de Jerusalem , germans vostres , saluden els germans no jueus d’Antioquia , Síria i Cilícia .
44015024	Hem sabut que alguns de nosaltres han vingut , sense cap encàrrec nostre , a pertorbar-vos amb les seves opinions i a trasbalsar els vostres esperits .
44015025	Per això hem decidit unànimement d’elegir uns representants nostres per enviar-vos-els juntament amb els nostres estimats Bernabé i Pau ,
44015026	que han dedicat la seva vida a la causa del nom de nostre Senyor Jesucrist .
44015027	Us enviem , doncs , Judes i Siles , que us exposaran de paraula això mateix que us diem per escrit .
44015028	L’Esperit Sant i nosaltres hem decidit de no imposar-vos cap més càrrega que aquestes indispensables :
44015029	absteniu-vos de la carn sacrificada als ídols , de menjar sang , de menjar animals ofegats i de les relacions sexuals illegítimes . Fareu bé de guardar-vos de tot això . Us desitgem que estigueu bé . »
44015030	Ells , un cop acomiadats , baixaren a Antioquia i van reunir l’assemblea per donar-los la carta .
44015031	La seva lectura els va alegrar i encoratjar .
44015032	Judes i Siles , que també eren profetes , van exhortar llargament els germans i els van enfortir .
44015033	Al cap d’un quant temps , els germans els acomiadaren tot desitjant-los la pau , i ells tornaren cap als qui els havien enviat . (
44015035	Pel que fa a Pau i Bernabé , es van quedar a Antioquia , on , juntament amb molts d’altres , ensenyaven i anunciaven la bona nova de la paraula del Senyor .
44015036	Després d’un quant temps , Pau va dir a Bernabé : — Anem a visitar els germans a cada una de les ciutats on vam anunciar la paraula del Senyor i vegem com estan .
44015037	Bernabé volia endur-se amb ells Joan , l’anomenat Marc ,
44015038	però Pau trobava que no s’havien d’endur un home que els havia abandonat a Pamfília i no havia compartit l’obra que havien realitzat .
44015039	Hi hagué una forta tensió i van acabar per separar-se . Bernabé va prendre Marc amb ell i s’embarcà cap a Xipre .
44015040	Pau , per la seva banda , escollí Siles per company i se’n va anar , després que els germans el confiessin a la gràcia del Senyor .
44015041	Pau anava recorrent Síria i Cilícia i enfortia les esglésies .
44016001	Després va arribar a Derbe i Listra . Allí hi havia un deixeble que es deia Timoteu , fill de mare jueva convertida a la fe i de pare grec .
44016002	Timoteu tenia bona fama entre els germans de Listra i d’Iconi .
44016003	Pau se’l va voler emportar amb ell . El prengué , doncs , i el va circumcidar , perquè hi havia jueus vivint en aquella regió i tothom sabia que el pare de Timoteu era pagà .
44016004	Quan passaven per les diverses ciutats , comunicaven les normes decretades pels apòstols i els qui presidien la comunitat de Jerusalem .
44016005	Les esglésies s’enfortien en la fe i creixien més i més cada dia .
44016006	Van recórrer Frígia i la regió de Galàcia , perquè l’Esperit Sant els havia impedit que anunciessin la Paraula a l’Àsia .
44016007	Van arribar a Mísia i tenien intenció d’anar a Bitínia , però l’Esperit de Jesús no els ho permeté .
44016008	Llavors , passant de llarg per Mísia , van baixar a Tròada .
44016009	Allí , de nit , Pau va tenir aquesta visió : un home de Macedònia estava dret al seu davant i li suplicava : « Vine a Macedònia i ajuda’ns . »
44016010	Després d’aquesta visió vam buscar tot seguit de partir cap a Macedònia , convençuts que Déu ens hi cridava per anunciar-los la bona nova .
44016011	A Tròada ens férem a la mar i vam anar de dret a Samotràcia , i l’endemà ja érem a Neàpolis .
44016012	D’allí vam arribar a Filips , que és colònia romana , ciutat del primer districte de Macedònia . Vam passar-hi uns quants dies .
44016013	El dissabte vam sortir fora de les portes de la ciutat , cap a la vora del riu , on suposàvem que hi havia un lloc de pregària . Ens vam asseure i conversàvem amb les dones que s’hi havien reunit .
44016014	Entre elles hi havia , escoltant , una dona que es deia Lídia , venedora de porpra , de la ciutat de Tiatira . Lídia ja adorava l’únic Déu . El Senyor li va obrir el cor perquè fes cas del que deia Pau .
44016015	Un cop batejats ella i la seva família , ens va pregar : — Si em teniu per fidel al Senyor , veniu a casa meva i quedeu-vos-hi . I ens hi va fer anar per força .
44016016	Un dia , mentre anàvem al lloc de pregària , ens vingué a trobar una noia posseïda d’un esperit que endevinava el futur ; com que era pitonissa , els seus amos hi feien un bon negoci .
44016017	La noia començà a seguir-nos , a Pau i a nosaltres , tot cridant : — Aquests homes són servidors del Déu altíssim i us anuncien el camí de la salvació .
44016018	Durant molts dies va anar fent el mateix , fins que Pau , enutjat , es girà i digué a l’esperit : — En nom de Jesucrist et mano que surtis d’aquesta noia . I a l’instant l’esperit en va sortir .
44016019	Els amos de la noia , veient que havia desaparegut l’esperança de fer negoci , van agafar Pau i Siles i els van arrossegar a la plaça de la ciutat davant les autoritats .
44016020	Quan els hagueren portat davant els magistrats , van dir : — Aquests homes són uns jueus que pertorben la nostra ciutat
44016021	i prediquen unes normes que a nosaltres , els romans , no ens és lícit d’acceptar ni de seguir .
44016022	La gent es va amotinar contra ells , i els magistrats , després d’haver-los fet esquinçar els vestits , van ordenar que els assotessin .
44016023	Els van apallissar de valent , els van tancar a la presó i manaren a l’escarceller que els tingués custodiats amb la màxima seguretat .
44016024	L’escarceller , amb una ordre com aquesta , els tancà al calabós de més endins i els engrillonà els peus .
44016025	Cap a mitjanit , Pau i Siles pregaven i cantaven himnes a Déu , i els presos se’ls escoltaven .
44016026	Tot d’una , un gran terratrèmol somogué els fonaments de la presó ; a l’instant s’obriren totes les portes i es desferen les cadenes de tothom .
44016027	L’escarceller es despertà de cop i , quan va veure obertes les portes de la presó , desembeinà l’espasa per matar-se , perquè es pensava que els presos s’havien escapat .
44016028	Però Pau va cridar amb veu forta : — No et facis cap mal , que tots som aquí !
44016029	L’escarceller demanà llum , va entrar a dins i es va tirar tot tremolós als peus de Pau i de Siles .
44016030	Després els dugué a fora i digué : — Senyors , què he de fer per a salvar-me ?
44016031	Ells van respondre : — Creu en Jesús , el Senyor , i us salvareu tu i tota la teva família .
44016032	Després van anunciar la paraula del Senyor a l’escarceller i a tots els de casa seva .
44016033	Aquella mateixa hora , en plena nit , ell se’ls endugué , els rentà les ferides i va rebre immediatament el baptisme amb tots els seus .
44016034	Després els va fer pujar a casa , els parà taula i celebrà amb tota la família d’haver cregut en Déu .
44016035	Quan s’hagué fet de dia , els magistrats enviaren els oficials a ordenar que deixessin aquells presos en llibertat .
44016036	L’escarceller va comunicar a Pau aquestes ordres dient-li : — Els magistrats han enviat a dir que us deixem anar . Sortiu , doncs , i aneu-vos-en en pau .
44016037	Però Pau s’adreçà als oficials dient-los : — A nosaltres , que som ciutadans romans , ens han assotat públicament i sense cap judici i ens han tancat a la presó . ¿ I ara ens en volen treure d’amagat ? De cap manera ! Que vinguin ells mateixos a posar-nos en llibertat !
44016038	Els oficials van comunicar aquesta resposta als magistrats . Quan aquests van sentir que es tractava d’uns ciutadans romans , van agafar por .
44016039	Llavors anaren a disculpar-se i , després de treure’ls de la presó , els van pregar que deixessin la ciutat .
44016040	Pau i Siles van sortir de la presó i anaren a casa de Lídia . Allí van veure els germans i , després d’exhortar-los , se’n van anar .
44017001	Passaren per Amfípolis i Apollònia i van arribar a Tessalònica , on els jueus tenien una sinagoga .
44017002	Pau , com tenia per costum , anà a trobar-los i va parlar amb ells durant tres dissabtes , basant-se en les Escriptures ,
44017003	explicant i demostrant que el Messies havia de morir i de ressuscitar d’entre els morts . I els deia : — El Messies és aquest Jesús que jo us anuncio .
44017004	Alguns d’ells van quedar convençuts i s’uniren a Pau i Siles , juntament amb molts grecs que ja adoraven l’únic Déu i amb no poques dones distingides .
44017005	Però els jueus , engelosits , van arreplegar uns quants elements indesitjables i van provocar avalots i disturbis per tota la ciutat . Es presentaren a casa de Jàson , buscant Pau i Siles per dur-los davant l’assemblea del poble ;
44017006	però , com que no els hi van trobar , arrossegaren Jàson i alguns dels germans cap als magistrats tot cridant : — Aquests homes que han revoltat tot el món , també han arribat aquí ,
44017007	i Jàson els ha rebut a casa seva ! Tots ells actuen contra els decrets del Cèsar , dient que hi ha un altre rei , que és Jesús .
44017008	Aquestes paraules van inquietar el poble i els magistrats .
44017009	I van exigir una fiança de Jàson i dels altres abans de deixar-los anar .
44017010	Immediatament , els germans van fer sortir de nit Pau i Siles cap a Berea . Quan hi arribaren , van anar a la sinagoga dels jueus .
44017011	Aquests eren més bona gent que no pas els jueus de Tessalònica . Van acollir la Paraula amb tot l’interès i cada dia examinaven les Escriptures per veure si era cert el que havien sentit .
44017012	Molts d’ells es van convertir a la fe , a més de no pocs grecs , tant dones distingides com homes .
44017013	Però quan els jueus de Tessalònica van saber que Pau havia anunciat també a Berea la paraula de Déu , s’hi presentaren a avalotar i remoure la gent .
44017014	Tot seguit els germans van fer sortir Pau en direcció a la costa , mentre Siles i Timoteu es quedaven allà .
44017015	Els qui conduïen Pau el van portar fins a Atenes , i se’n tornaren amb l’encàrrec de dir a Siles i Timoteu que hi anessin com més aviat millor .
44017016	Mentre Pau els esperava a Atenes , s’indignava de veure la ciutat plena d’ídols .
44017017	A la sinagoga s’adreçava als jueus i als qui adoraven l’únic Déu , i a la plaça de la ciutat parlava cada dia amb els qui hi trobava .
44017018	També alguns filòsofs epicuris i estoics conversaven amb ell . Alguns es preguntaven : — Què deu voler dir aquest xerraire ? D’altres deien : — Sembla un predicador de divinitats estrangeres . Parlaven així perquè Pau els anunciava Jesús i la resurrecció .
44017019	Llavors se l’endugueren amb ells i el van portar a l’Areòpag tot dient-li : — Podríem saber què és aquesta doctrina nova que tu ensenyes ?
44017020	Ens fas sentir coses que ens resulten estranyes , i voldríem saber què vol dir tot això .
44017021	Cal tenir present que tots els atenesos , com també els estrangers residents a la ciutat , en res no passaven el temps més de gust que contant o escoltant novetats .
44017022	Pau , dret al mig de l’Areòpag , va parlar així : — Atenesos , veig que en tot sou molt religiosos ,
44017023	perquè , recorrent la ciutat i contemplant els vostres llocs sagrats , fins i tot he trobat un altar que porta aquesta inscripció : “ Al déu desconegut . ” Doncs bé , el que vosaltres adoreu sense conèixer és el que jo us anuncio .
44017024	El Déu que ha fet el món i tot el que s’hi mou , Senyor com és de cel i terra , no habita en temples construïts per mans d’home
44017025	ni té necessitat que els homes el serveixin , ell que a tots dóna vida , alè i tota cosa .
44017026	Ell va crear d’un sol home tota la raça humana perquè habités arreu de la terra . I ha fixat uns temps precisos i els límits dels llocs on els homes han de viure ,
44017027	perquè cerquin Déu . De fet , potser podrien acostar-s’hi a les palpentes i trobar-lo , perquè ell no és lluny de ningú de nosaltres ,
44017028	ja que “ en ell vivim , ens movem i som ” . Així ho han dit alguns dels vostres poetes : “ Perquè nosaltres també som del seu llinatge . ”
44017029	Ara bé , tot i que som del llinatge de Déu , no hem de pensar que la divinitat sigui semblant a estàtues d’or , de plata o de pedra , treballades per l’art i el talent dels homes .
44017030	Així , doncs , ara Déu passa per alt els temps viscuts en la ignorància i fa saber als homes que tots i a tot arreu s’han de convertir .
44017031	Ell ja té assenyalat el dia que ha de jutjar el món amb justícia per mitjà d’un home que ell mateix ha designat , i n’ha donat a tothom una prova certa ressuscitant-lo d’entre els morts .
44017032	Així que sentiren parlar de resurrecció dels morts , alguns es van posar a riure , i d’altres digueren : — Sobre aquest punt ja t’escoltarem un altre dia .
44017033	Després d’això , Pau es va retirar d’enmig d’ells .
44017034	Tanmateix , alguns se li van ajuntar i es convertiren a la fe . Entre ells hi havia Dionisi l’Areopagita , una dona que es deia Dàmaris i uns quants més .
44018001	Després Pau va sortir d’Atenes i se’n va anar a Corint .
44018002	Allà va trobar un jueu anomenat Àquila , originari del Pont , que acabava d’arribar d’Itàlia amb Priscilla , la seva muller , perquè Claudi havia decretat l’expulsió de tots els jueus de Roma . Pau s’uní a ells
44018003	i , com que tenia el mateix ofici de fabricar tendes , s’estava a casa d’ells i treballaven plegats .
44018004	Cada dissabte prenia la paraula a la sinagoga , intentant de convèncer tant jueus com grecs .
44018005	Quan Siles i Timoteu van baixar de Macedònia , Pau es va dedicar plenament a la predicació de la Paraula i donava testimoni davant els jueus que Jesús és el Messies .
44018006	Però , davant l’oposició dels jueus i les paraules injurioses que li adreçaven , Pau s’espolsà els vestits , en senyal de trencament amb ells , i els digué : — Vosaltres sou els únics responsables del que us pugui passar . Jo no en tinc cap culpa . D’ara endavant aniré als pagans .
44018007	Llavors abandonà la sinagoga i se’n va anar a viure a casa d’un tal Tici Just , adorador de l’únic Déu , que tenia la casa al costat mateix de la sinagoga .
44018008	Crisp , el cap de la sinagoga , va creure en el Senyor amb tota la seva família , i molts dels corintis , en sentir-ho , creien i es feien batejar .
44018009	Una nit , en una visió , el Senyor digué a Pau : — No tinguis por ; continua parlant , no callis .
44018010	Jo sóc amb tu , i ningú no et posarà la mà al damunt . Aquí a Corint tinc un poble molt nombrós .
44018011	Pau s’hi va quedar un any i mig i ensenyava entre ells la paraula de Déu .
44018012	En temps de Gallió , procònsol d’Acaia , els jueus es van alçar tots a l’una contra Pau , el conduïren davant el tribunal
44018013	i l’acusaven dient : — Aquest individu busca de convèncer la gent d’adorar Déu d’una manera contrària a la Llei .
44018014	Però quan Pau es disposava a prendre la paraula , Gallió va replicar : — Jueus , si es tractés d’un crim o d’un delicte , us atendria com és de justícia ;
44018015	però com que es tracta de controvèrsies sobre paraules i noms i sobre la vostra Llei , l’afer us pertoca a vosaltres . Em nego a judicar aquestes qüestions .
44018016	I els va treure del tribunal .
44018017	Aleshores tots van agafar Sòstenes , el cap de la sinagoga , i davant mateix del tribunal el van apallissar . I a Gallió , res d’això no li importava .
44018018	Pau encara es quedà força dies a Corint . Després es va acomiadar dels germans i s’embarcà cap a Síria . L’acompanyaven Priscilla i Àquila . A Cèncrees s’havia rapat el cap , a causa d’una prometença .
44018019	Arribaren a Efes i allí se separà d’ells dos . Va entrar a la sinagoga i adreçà la paraula als jueus .
44018020	Ells li demanaren que s’hi quedés més temps , però Pau no hi va accedir .
44018021	I es va acomiadar d’ells dient-los : — Tornaré una altra vegada a visitar-vos , si Déu vol . I se’n va anar d’Efes .
44018022	Desembarcà a Cesarea i , després de pujar a Jerusalem a saludar la comunitat , va baixar a Antioquia .
44018023	Pau va passar algun temps a Antioquia . Després se’n va anar i recorregué successivament la regió de Galàcia i Frígia , enfortint tots els deixebles .
44018024	Un jueu d’origen alexandrí , que es deia Apolló , home eloqüent i versat en les Escriptures , va arribar a Efes .
44018025	L’havien instruït en el Camí del Senyor , i parlava amb esperit fervent ensenyant amb exactitud tot el que es refereix a Jesús , encara que només coneixia el baptisme de Joan .
44018026	Apolló es posà a parlar amb valentia a la sinagoga . Quan Priscilla i Àquila el van sentir , el prengueren a part i li exposaren més exactament el Camí de Déu .
44018027	Com que ell volia anar-se’n a Acaia , els germans el van animar a fer-ho , i van escriure als deixebles que li donessin acolliment . En arribar a Acaia , va ser una gran ajuda per als qui , per la gràcia de Déu , s’havien convertit a la fe :
44018028	refutava públicament els jueus amb energia i demostrava amb les Escriptures que Jesús és el Messies .
44019001	Mentre Apolló era a Corint , Pau va recórrer les regions de l’interior de l’Àsia i després va baixar a Efes . Allà va trobar uns deixebles
44019002	i els preguntà : — Ja vau rebre l’Esperit Sant , quan us vau convertir a la fe ? Ells li respongueren : — Ni tan sols hem sentit a dir que hi hagi un Esperit Sant .
44019003	Pau els digué : — Doncs quin baptisme heu rebut ? Li contestaren : — El baptisme de Joan .
44019004	Llavors Pau digué : — Joan va batejar amb un baptisme de conversió , però deia al poble que creguessin en el qui vindria després d’ell , això és , en Jesús .
44019005	En sentir això es van fer batejar en el nom de Jesús , el Senyor ,
44019006	i quan Pau els imposà les mans vingué damunt d’ells l’Esperit Sant . Es posaren a parlar en llengües i profetitzaven .
44019007	Entre tots eren uns dotze homes .
44019008	Després Pau va entrar a la sinagoga i durant tres mesos va predicar-hi amb valentia . Conversava sobre el Regne de Déu amb els qui hi anaven i mirava de convèncer-los .
44019009	Veient , però , que alguns d’ells es resistien obstinadament a creure i malparlaven del Camí del Senyor davant de la gent , Pau va trencar amb ells , es va endur els deixebles , i des d’aleshores cada dia parlava a l’escola d’un tal Tirà .
44019010	Això va durar dos anys , de manera que tots els habitants de l’Àsia , tant jueus com grecs , van escoltar la paraula del Senyor .
44019011	Déu feia prodigis extraordinaris per mitjà de Pau ;
44019012	només calia aplicar als malalts un mocador o un cinturó que haguessin tocat el seu cos perquè les malalties els deixessin i els esperits malignes en sortissin .
44019013	Alguns jueus , exorcistes ambulants , van provar d’invocar el nom de Jesús , el Senyor , sobre els qui estaven posseïts pels esperits malignes . Els deien : — Us conjuro per aquell Jesús que Pau predica !
44019014	Entre els qui feien això hi havia set fills d’un tal Esceva , gran sacerdot jueu .
44019015	Però l’esperit maligne els replicà : — Conec Jesús i sé qui és Pau . Però vosaltres , qui sou ?
44019016	Llavors l’home posseït per l’esperit maligne s’abraonà damunt d’ells , els dominà i els colpejà tots amb tanta violència que van haver de fugir d’aquella casa nus i malferits .
44019017	La notícia es va escampar entre tots els habitants d’Efes , tant jueus com grecs . Un gran temor s’apoderà de tothom , i lloaven la grandesa del nom de Jesús , el Senyor .
44019018	Molts dels qui s’havien convertit a la fe venien a reconèixer les seves pràctiques anteriors i a manifestar-les públicament .
44019019	Un bon nombre dels qui s’havien dedicat a la màgia van amuntegar els seus llibres i els van cremar davant de tothom . Es va calcular el valor dels llibres i pujava a cinquanta mil monedes de plata .
44019020	Així la paraula del Senyor s’anava estenent i consolidant de manera poderosa .
44019021	Quan tot això s’hagué acomplert , Pau , guiat per l’Esperit , prengué la decisió d’encaminar-se a Jerusalem , passant per Macedònia i Acaia , i es digué que , després de ser a Jerusalem , li calia igualment veure Roma .
44019022	Llavors envià a Macedònia dos dels seus ajudants , Timoteu i Erast , mentre ell es quedava encara algun temps a l’Àsia .
44019023	Per aquells dies es va produir un gran aldarull a propòsit del Camí del Senyor .
44019024	Un tal Demetri , argenter , tenia ocupats molts orfebres a fer reproduccions en plata del temple d’Àrtemis , i els procurava així grans beneficis .
44019025	Demetri els va convocar , amb altres treballadors d’oficis semblants , i els digué : — Companys , tots sabeu que amb aquesta feina ens guanyem bé la vida .
44019026	També veieu i sentiu a dir que , tant a Efes com en gairebé tota l’Àsia , aquest Pau ha convençut i enredat molta gent , dient-los que els qui les nostres mans fabriquen no són déus .
44019027	Això no solament posa en perill el crèdit de la nostra professió , sinó que el mateix temple de la gran deessa Àrtemis acabarà tingut per no res i quedarà arruïnada la majestat d’aquella que és venerada en tota l’Àsia i arreu del món .
44019028	Tot just van sentir aquestes paraules , es posaren a cridar plens de ràbia : — És gran , l’Àrtemis dels efesis !
44019029	Tota la ciutat es va omplir de confusió i es precipitaren en massa al teatre , arrossegant amb ells els macedonis Gaius i Aristarc , companys de viatge de Pau .
44019030	El mateix Pau volia presentar-se davant el poble , però els deixebles no li ho van permetre .
44019031	Fins i tot alguns que ocupaven alts càrrecs a l’Àsia i que eren amics d’ell li van enviar un missatge demanant-li que no s’exposés a anar al teatre .
44019032	L’assemblea estava en plena confusió : els uns cridaven una cosa , els altres una altra , i la majoria ni tan sols sabien per què s’havien reunit .
44019033	També hi havia un tal Alexandre , que havia estat enviat pels jueus . Alguns de la multitud el van informar de l’assumpte . Llavors ell va fer senyal amb la mà amb intenció de donar una explicació al poble .
44019034	Però tan bon punt es van adonar que era jueu , es posaren a cridar tots a l’una durant gairebé dues hores : — És gran , l’Àrtemis dels efesis !
44019035	Finalment el canceller de la ciutat va poder calmar la gent dient-los : — Efesis , ¿ qui no sap que la vostra ciutat és la guardiana del temple de la gran Àrtemis i de la seva imatge caiguda del cel ?
44019036	Per tant , ja que això és innegable , convé que us calmeu i no actueu impulsivament .
44019037	Els homes que heu portat aquí no són culpables ni de sacrilegi ni de blasfèmia contra la nostra deessa .
44019038	Així , doncs , si Demetri i els seus orfebres han de presentar una causa contra algú , que vagin a les audiències i als procònsols : allí podran acusar-se totes les parts en litigi .
44019039	I si hi ha altres reclamacions a fer , les tractarem en l’assemblea ordinària .
44019040	Però ara ens exposem a ser acusats de sedició pel que avui ha passat , ja que no hi ha cap motiu que ens permeti de justificar aquest tumult . I després de dir això va dissoldre l’assemblea .
44019041	
44020001	Quan s’hagué calmat l’avalot , Pau va convocar els deixebles per confortar-los , se n’acomiadà i se n’anà cap a Macedònia .
44020002	Recorregué aquelles regions exhortant llargament els germans i arribà finalment a Grècia .
44020003	Aquí passà tres mesos i , quan anava a embarcar-se cap a Síria , informat que els jueus li havien parat una emboscada , decidí de tornar per Macedònia .
44020004	L’acompanyaven Sòpatre , fill de Pirrus , de Berea ; Aristarc i Segon , de Tessalònica ; Gaius , de Derbe ; Timoteu , i dos de l’Àsia , Tíquic i Tròfim .
44020005	Tots aquests s’avançaren i ens van esperar a Tròada .
44020006	Nosaltres , passats els dies de la festa dels Àzims , ens férem a la mar des de Filips i al cap de cinc dies els aconseguírem a Tròada , on vam quedar-nos set dies .
44020007	El primer dia de la setmana — el diumenge — , ens vam reunir per partir el pa . Pau , que havia d’anar-se’n l’endemà , els adreçava la paraula i va allargar la predicació fins a mitjanit .
44020008	A la sala de la casa on ens havíem reunit hi havia moltes llànties .
44020009	Un noi que es deia Èutic seia a la finestra mort de son . Com que Pau es va allargar molt , la son el va vèncer i va caure daltabaix des del tercer pis , i l’aixecaren ja mort .
44020010	Llavors Pau va baixar , es va estirar al damunt del noi i , tot abraçant-lo , digué : — No us inquieteu , que el noi viu .
44020011	Pau se’n tornà a dalt , partí el pa i en menjà . Després va continuar parlant força estona , fins a trenc d’alba , i se n’anà .
44020012	Al noi se l’endugueren viu amb gran consol de tots .
44020013	Nosaltres ens avançàrem per mar cap a Assos , on havíem de recollir Pau . Així ho va ordenar , ja que ell volia fer el viatge per terra .
44020014	Quan ens va retrobar a Assos , el vam recollir i arribàrem a Mitilene .
44020015	Salpàrem d’allí i l’endemà érem a l’altura de Quios , el dia següent passàvem davant de Samos i l’altre arribàvem a Milet .
44020016	Pau havia decidit de no fer escala a Efes per no perdre temps a l’Àsia : tenia pressa per ser a Jerusalem , si li era possible , el dia de Pentecosta .
44020017	Des de Milet , Pau va enviar a buscar a Efes els qui presidien aquesta església .
44020018	Un cop arribats , els digué : — Ja sabeu com m’he comportat sempre amb vosaltres des del mateix dia que vaig arribar a l’Àsia :
44020019	he servit el Senyor amb tota humilitat i amb llàgrimes , enmig de les proves que m’han vingut de les insídies dels jueus .
44020020	No he deixat de dir-vos res que us pogués ser útil : us he predicat i ensenyat en públic i per les cases ,
44020021	insistint tant a jueus com a grecs que es convertissin a Déu i creguessin en Jesús , nostre Senyor .
44020022	» Ara , encadenat per l’Esperit , me’n vaig a Jerusalem . Ignoro el que m’hi ha de passar ;
44020023	només sé que , a cada ciutat on arribo , l’Esperit Sant m’adverteix que m’hi esperen cadenes i sofriments .
44020024	Però no dono cap valor a la meva vida , mentre dugui a terme el camí i el ministeri que vaig rebre de Jesús , el Senyor : donar testimoni de l’evangeli de la gràcia de Déu .
44020025	» I ara , jo sé que ningú de vosaltres no em tornarà a veure . Jo he passat enmig vostre i us he anunciat el Regne .
44020026	Per això us asseguro avui solemnement que no tinc cap culpa si algú de vosaltres es perd ,
44020027	ja que no he deixat d’anunciar-vos tot el designi de Déu .
44020028	Vetlleu per vosaltres mateixos i per tot el ramat , del qual l’Esperit Sant us ha fet encarregats perquè pastureu l’Església de Déu , que ell va adquirir amb la sang del seu propi Fill .
44020029	» Sé que després de la meva partença s’introduiran enmig vostre llops ferotges que no planyeran el ramat .
44020030	Fins i tot d’entre vosaltres sortiran homes que propagaran doctrines de perdició per arrossegar els deixebles darrere d’ells .
44020031	Per tant , estigueu alerta i recordeu que durant tres anys , de nit i de dia , no he parat d’exhortar amb llàgrimes cada un de vosaltres .
44020032	» Ara us confio a Déu i a la paraula de la seva gràcia , que té prou poder per a edificar i donar l’heretat a tots els qui ha santificat .
44020033	» De ningú no he desitjat plata ni or ni vestits ;
44020034	vosaltres mateixos sabeu que aquestes meves mans han guanyat allò que necessitàvem jo mateix i els qui anaven amb mi .
44020035	Sempre us he mostrat que convé de treballar així per no escandalitzar els febles , recordant les paraules de Jesús , el Senyor , quan digué : “ Fa més feliç donar que rebre . ”
44020036	Després de dir aquestes paraules , Pau s’agenollà i va pregar amb tots ells .
44020037	Llavors tothom esclatà en plors , i se li tiraven al coll i el besaven ,
44020038	afligits sobretot perquè els havia dit que ja no el tornarien a veure . Després el van acompanyar fins a la nau .
44021001	Després de separar-nos d’ells , ens férem a la mar i vam navegar de dret fins a Cos , l’endemà fins a Rodes i d’allí fins a Pàtara .
44021002	Vam trobar una nau que feia la travessia cap a Fenícia , hi vam pujar i ens férem a la mar .
44021003	A les envistes de Xipre , deixant l’illa a l’esquerra , vam navegar cap a Síria i arribàrem a Tir , on la nau havia de deixar la càrrega .
44021004	Allí vam trobar els deixebles i ens hi vam quedar set dies . Ells , moguts per l’Esperit , deien a Pau que no pugés a Jerusalem .
44021005	Però , passats aquests dies , vam continuar el viatge . Tots ells , fins les dones i els infants , ens acompanyaren fora de la ciutat . Allí vam pregar , agenollats a la platja .
44021006	Després d’acomiadar-nos , vam pujar a la nau , i ells se’n tornaren a casa seva .
44021007	Nosaltres , acabant ja la travessia , vam seguir des de Tir i arribàrem a Ptolemaida , on vam saludar els germans i ens vam quedar un dia amb ells .
44021008	L’endemà partírem i vam arribar a Cesarea . Anàrem a casa de Felip , l’evangelitzador , un dels set , i ens hi vam hostatjar .
44021009	Felip tenia quatre filles verges que posseïen el do de profecia .
44021010	Ens hi vam quedar uns quants dies . Mentrestant va baixar de Judea un profeta que es deia Àgab ,
44021011	i ens vingué a trobar . Va prendre el cenyidor de Pau , es lligà els peus i les mans i digué : — Això diu l’Esperit Sant : “ A l’home a qui pertany aquest cenyidor , els jueus el lligaran així a Jerusalem i el posaran en mans dels pagans . ”
44021012	Quan vam sentir això , tant nosaltres com els germans d’aquell lloc suplicàvem a Pau que no pugés a Jerusalem ,
44021013	però ell respongué : — Què feu plorant així i trencant-me el cor ? Jo , pel nom de Jesús , el Senyor , estic disposat no tan sols a deixar-me encadenar , sinó també a morir a Jerusalem .
44021014	Veient que no es deixava convèncer , no vam insistir més i dèiem : — Que es faci la voluntat del Senyor .
44021015	Passats aquests dies i acabats els preparatius , vam pujar a Jerusalem .
44021016	Ens acompanyaven alguns deixebles de Cesarea , que ens van portar a allotjar-nos a casa d’un tal Mnasó , de Xipre , un dels primers deixebles .
44021017	Quan vam arribar a Jerusalem , els germans ens van rebre amb goig .
44021018	L’endemà , Pau va anar amb nosaltres a casa de Jaume , on s’havien reunit tots els qui presidien la comunitat .
44021019	Els saludà i els va explicar amb detall tot allò que Déu havia fet entre els pagans per mitjà del seu ministeri .
44021020	Ells , en sentir-ho , donaven glòria a Déu . Llavors li van dir : — Germà , ja veus quants milers de jueus s’han convertit a la fe i tots continuen complint fervorosament la Llei .
44021021	Però han sentit a dir de tu que , als jueus residents entre els pagans , els ensenyes a apostatar de la Llei de Moisès , dient-los que no circumcidin els fills ni segueixin les normes jueves .
44021022	Ara , doncs , què podríem fer ? Sens dubte , tots sabran que has vingut !
44021023	Fes , doncs , el que ara et direm . Tenim aquí quatre homes que han de complir una prometença .
44021024	Tu pren aquests homes i compleix amb ells el ritu de purificació ; després fes-te càrrec de les despeses de la seva prometença i així podran tallar-se els cabells . D’aquesta manera tothom veurà que no és veritat allò que han sentit a dir i sabran que continues observant la Llei .
44021025	Pel que fa als pagans que s’han convertit a la fe , ja els vam fer arribar les nostres decisions : que es guardessin de la carn sacrificada als ídols , de menjar sang , de menjar animals ofegats i de les relacions sexuals illegítimes .
44021026	Aleshores Pau prengué aquells homes i l’endemà va complir amb ells el ritu de purificació ; després va entrar al temple i anuncià quin dia seria presentada l’ofrena per cada un d’ells , un cop ell hagués acabat el temps de la seva purificació .
44021027	Eren a punt de complir-se els set dies quan els jueus originaris de l’Àsia , en veure Pau al temple , amotinaren la gent i el van agafar ,
44021028	tot cridant : — Israelites , ajudeu-nos ! Aquest és l’home que va pertot arreu ensenyant a tothom doctrines contra el nostre poble , la nostra Llei i contra aquest lloc . Fins i tot ha fet entrar grecs al temple profanant així aquest lloc sant !
44021029	Deien això perquè l’havien vist a la ciutat amb Tròfim d’Efes i es pensaven que Pau l’havia fet entrar al temple .
44021030	Tota la ciutat es va avalotar . El poble va córrer cap al temple , agafaren Pau , l’arrossegaren a fora , i tot seguit van tancar les portes del temple .
44021031	Ja l’anaven a matar quan el tribú de la cohort romana va rebre aquesta notícia : — Per tot Jerusalem hi ha una gran confusió !
44021032	Immediatament prengué amb ell alguns soldats i centurions i va baixar corrents cap als amotinats . Aquests , en veure el tribú i els soldats , deixaren de colpejar Pau .
44021033	Llavors el tribú s’hi va acostar , detingué Pau i va manar que el lliguessin amb dues cadenes . Després va preguntar qui era aquell home i què havia fet .
44021034	Però de la gent , els uns cridaven una cosa i els altres una altra . Com que amb aquell aldarull no podia aclarir res , va manar que s’enduguessin Pau a la caserna .
44021035	Quan va ser a les escales , era tanta la violència de la gent que els soldats l’hagueren de portar aixecant-lo a pes de braços .
44021036	Perquè una gentada del poble seguia cridant : — Mata’l , aquest !
44021037	Quan anaven a entrar-lo a la caserna , Pau digué al tribú : — ¿ M’és permès de dir-te una paraula ? El tribú li contestà : — ¿ Tu saps parlar grec ?
44021038	Així , doncs , ¿ no ets l’egipci , el qui fa poc es va revoltar i es va endur al desert els quatre mil sicaris ?
44021039	Pau replicà : — Jo sóc un jueu de Tars de Cilícia , ciutadà d’una ciutat que no és pas desconeguda . T’ho prego , deixa’m parlar al poble .
44021040	El tribú li ho permeté , i Pau , dret a les escales , va fer senyal al poble amb la mà . Es produí un gran silenci , i llavors Pau els adreçà la paraula en la llengua dels jueus :
44022001	— Germans i pares : escolteu ara la meva defensa .
44022002	Quan van sentir que els parlava en la llengua dels hebreus , encara es van calmar més . Pau els digué :
44022003	— Jo sóc jueu , nascut a Tars de Cilícia , però educat en aquesta ciutat , instruït als peus de Gamaliel en l’observança estricta de la Llei dels nostres pares , ple de zel per Déu , com n’esteu avui tots vosaltres .
44022004	Jo vaig perseguir a mort els adherits al Camí del Senyor : agafava tant homes com dones i els ficava a la presó .
44022005	El gran sacerdot i tot el consell del Sanedrí en són testimonis . Havia rebut fins i tot cartes d’ells adreçades als germans jueus de Damasc i me n’hi vaig anar amb la missió d’endur-me’n presos a Jerusalem els qui trobés allà , perquè hi fossin castigats .
44022006	» Quan ja m’acostava a Damasc , de sobte , cap al migdia , m’envoltà una gran llum fulgurant que venia del cel .
44022007	Vaig caure a terra i vaig sentir una veu que em deia : » — Saule , Saule , per què em persegueixes ?
44022008	» Jo vaig preguntar : » — Qui ets , Senyor ? » Ell em respongué : » — Jo sóc Jesús de Natzaret , el qui tu persegueixes .
44022009	» Els qui anaven amb mi veieren la llum , però no van sentir la veu del qui em parlava .
44022010	Llavors vaig preguntar : » — Què haig de fer , Senyor ? » El Senyor em digué : » — Aixeca’t , vés a Damasc i allí et diran tot el que està determinat que facis .
44022011	» I com que amb l’esclat d’aquella llum no veia res , els qui m’acompanyaven em van agafar per la mà i així vaig entrar a Damasc .
44022012	» Allà hi havia un tal Ananies , un home piadós i observant de la Llei , molt considerat de tots els jueus que vivien a Damasc .
44022013	Em vingué a trobar i , quan va ser al meu costat , em digué : » — Saule , germà , recobra la vista . » I a l’instant el vaig poder veure .
44022014	Llavors em digué : » — El Déu dels nostres pares t’havia destinat a conèixer la seva voluntat , a veure el Just i a sentir la seva pròpia veu ,
44022015	perquè davant de tots els homes tu has de ser testimoni d’ell en tot allò que has vist i has sentit .
44022016	I ara , què esperes ? Aixeca’t , rep el baptisme i queda net dels teus pecats , tot invocant el seu nom .
44022017	» Quan vaig tornar a Jerusalem , un dia , tot pregant en el temple , vaig tenir un èxtasi
44022018	i vaig veure Jesús que em deia : » — Afanya’t , surt de pressa de Jerusalem , perquè aquí no acceptaran el testimoni que dónes de mi .
44022019	» Jo vaig respondre : » — Senyor , ells saben prou bé que jo anava de sinagoga en sinagoga empresonant i assotant els qui creien en tu ;
44022020	i quan era vessada la sang d’Esteve , el teu testimoni , jo també hi era present , aprovant-ho i guardant els mantells dels qui el mataven .
44022021	» Llavors ell em va dir : » — Vés ! Jo t’enviaré lluny , als pobles pagans .
44022022	Ells l’havien anat escoltant fins aquí . Però quan Pau va dir aquestes paraules , es posaren a cridar : — Elimineu de la terra aquest individu , que no és digne de viure !
44022023	I com que ells continuaven la cridòria i llançaven els mantells i tiraven pols enlaire ,
44022024	el tribú va manar que duguessin Pau dintre la caserna i , assotant-lo , l’interroguessin per saber amb certesa el motiu de la cridòria contra ell .
44022025	Quan l’estiraven per assotar-lo , Pau va dir al centurió allí present : — ¿ Us és permès de flagellar un ciutadà romà que ni tan sols ha estat jutjat ?
44022026	El centurió , en sentir això , anà a comunicar-ho al tribú : — Què fas ? Aquest home és un ciutadà romà !
44022027	El tribú vingué i preguntà a Pau : — Digues-me , ets ciutadà romà ? Ell respongué : — Sí .
44022028	El tribú replicà : — Jo vaig haver de pagar molts diners per obtenir aquesta ciutadania . Pau contestà : — Doncs jo la tinc de naixement .
44022029	Immediatament , els qui estaven a punt d’interrogar-lo el van deixar estar . Fins i tot el tribú va agafar por pensant que havia fet encadenar un ciutadà romà .
44022030	L’endemà , volent saber exactament de què l’acusaven els jueus , el tribú va fer deslligar Pau i ordenà que es reunissin els grans sacerdots i tot el Sanedrí . Després va fer baixar Pau perquè comparegués davant d’ells .
44023001	Pau , mirant fixament el Sanedrí , digué : — Germans , jo he actuat amb consciència recta davant de Déu fins al dia d’avui .
44023002	Tot seguit el gran sacerdot Ananies ordenà als seus assistents que peguessin a Pau a la boca .
44023003	Pau li contestà : — A tu , et pegarà Déu , paret emblanquinada ! Estàs assegut aquí per judicar-me d’acord amb la Llei i , violant la Llei , manes que em peguin ?
44023004	Els assistents li van dir : — ¿ Goses insultar el gran sacerdot de Déu ?
44023005	Pau va respondre : — Germans , no sabia que fos el gran sacerdot . És cert que l’Escriptura diu : No maleeixis el cap del teu poble .
44023006	Llavors Pau , sabent que allí una part eren saduceus i una altra fariseus , va cridar enmig del Sanedrí : — Germans , jo sóc fariseu i fill de fariseus , i l’esperança en la resurrecció dels morts és el motiu pel qual ara em jutgen .
44023007	Tan bon punt hagué dit això , es va originar un conflicte entre els fariseus i els saduceus , i l’assemblea es dividí .
44023008	En efecte , els saduceus no accepten que hi hagi resurrecció , ni àngels , ni esperits , mentre que els fariseus creuen en totes tres coses .
44023009	Hi hagué , doncs , una gran cridòria . Alguns mestres de la Llei del grup dels fariseus es van aixecar i protestaven enèrgicament : — No trobem res de mal en aquest home : qui sap si li ha parlat un esperit o un àngel !
44023010	El conflicte era tan violent que el tribú va tenir por que Pau acabaria trossejat , i va ordenar que la tropa baixés a treure’l d’enmig d’ells i el conduís a la caserna .
44023011	La nit següent , el Senyor es va aparèixer a Pau i li digué : — Coratge ! El testimoni que has donat de mi a Jerusalem , també l’hauràs de donar a Roma .
44023012	En fer-se de dia , els jueus van tramar un complot i es comprometeren sota jurament a no menjar ni beure res fins que no haguessin matat Pau .
44023013	Els conjurats , més de quaranta ,
44023014	anaren a trobar els grans sacerdots i els nota-bles i els van dir : — Ens hem compromès sota jurament a no tastar res fins que no hàgim mort Pau .
44023015	Ara , doncs , vosaltres , juntament amb el Sanedrí , demaneu al tribú que us el baixi , amb el pretext d’examinar més en detall el seu cas . Nosaltres estem preparats per a matar-lo abans que es presenti davant vostre .
44023016	Però el fill de la germana de Pau es va assabentar de l’emboscada . Anà a la caserna i va entrar-hi per contar-ho a Pau .
44023017	Aquest cridà un dels centurions i li digué : — Porta aquest noi al tribú , que li ha de comunicar una informació .
44023018	El centurió el va portar al tribú i li digué : — El presoner Pau m’ha cridat i m’ha demanat que et portés aquest noi , que t’ha de dir alguna cosa .
44023019	El tribú agafà el noi per la mà , es retirà a part i l’interrogà : — Què m’has de dir ?
44023020	El noi respongué : — Els jueus s’han posat d’acord per a demanar-te que demà facis baixar Pau al Sanedrí , amb el pretext d’examinar millor el seu cas .
44023021	Tu no els creguis . Més de quaranta homes li tenen preparada una emboscada i s’han compromès sota jurament a no menjar ni beure res fins que no l’hagin mort . Ara ja estan a punt , esperant tan sols la teva resposta .
44023022	El tribú prohibí al noi de dir a ningú que li havia passat aquesta informació i el va fer marxar .
44023023	Llavors el tribú va cridar dos dels centurions i els digué : — Entrada la nit , després de les nou , tingueu a punt per a anar a Cesarea dos-cents soldats , setanta genets i dos-cents homes de les tropes auxiliars .
44023024	Prepareu també cavalcadures per a fer-hi muntar Pau i conduir-lo sa i estalvi al governador Fèlix .
44023025	El tribú escriví una carta que deia :
44023026	« Claudi Lísies saluda l’illustre governador Fèlix .
44023027	Els jueus s’havien apoderat d’aquest home i anaven a matar-lo , quan jo , informat que era ciutadà romà , hi vaig acudir amb la tropa i el vaig salvar .
44023028	Volent saber amb certesa de què l’acusaven , el vaig fer baixar davant el Sanedrí .
44023029	Vaig constatar que era acusat de qüestions relacionades amb la seva Llei , però que no hi havia cap delicte que meresqués pena de mort o presó .
44023030	Com que m’han informat que es preparava un atemptat contra aquest home , te l’he enviat tot seguit i he notificat als acusadors que hauran de presentar davant teu qualsevol càrrec contra ell . »
44023031	Els soldats , complint les ordres rebudes , van agafar Pau i se l’endugueren de nit a Antípatris .
44023032	L’endemà la cavalleria es va quedar per continuar escortant-lo , i els altres se’n tornaren a la caserna .
44023033	Arribada la cavalleria a Cesarea , donaren la carta al governador i li van lliurar Pau .
44023034	El governador , després d’haver llegit la carta , va preguntar de quina província era Pau . Quan va saber que era de Cilícia ,
44023035	li digué : — T’escoltaré quan es presentin també els teus acusadors . Després ordenà que continués custodiat al pretori d’Herodes .
44024001	Al cap de cinc dies , el gran sacerdot Ananies va baixar amb alguns notables del Sanedrí i amb un advocat , un tal Tertul , i es van presentar davant el governador per acusar Pau .
44024002	Llavors el van fer comparèixer , i Tertul començà la seva acusació dient : — La gran pau de què gaudim gràcies a tu i les millores que aquest poble ha rebut de la teva providència ,
44024003	les reconeixem en tot i per tot , illustre Fèlix , amb un profund agraïment .
44024004	I com que no volem molestar-te massa , et prego que ens escoltis breument amb la teva amabilitat acostumada .
44024005	Hem pogut constatar que aquest home és una pesta : fomenta la subversió entre els jueus d’arreu del món i és un capitost de la secta dels natzarens .
44024006	Fins i tot va intentar de profanar el temple , i per això el vam detenir . (
44024008	Interroga’l , i pel que ell et digui , tu mateix podràs comprovar la veracitat de totes les nostres acusacions .
44024009	Els jueus van donar suport a aquestes paraules i asseguraven que tot era exacte .
44024010	Aleshores Pau , a un senyal del governador , va replicar : — Sabent que des de fa molts anys administres justícia en aquesta nació , emprendré confiadament la meva pròpia defensa .
44024011	Tu mateix pots informar-te’n : no fa més de dotze dies que vaig pujar a Jerusalem en pelegrinatge ,
44024012	i ni en el temple ni a les sinagogues ni per la ciutat no m’han trobat discutint amb ningú ni revoltant la gent ;
44024013	de les acusacions que ara em fan , no poden aportar-te’n cap prova .
44024014	El que jo reconec davant teu és que dono culte al Déu dels pares , seguint aquell Camí que ells anomenen secta ; crec tot el que hi ha escrit en la Llei i en els Profetes ,
44024015	i tinc posada en Déu la mateixa esperança que ells tenen : que tant justos com injustos ressuscitaran .
44024016	Per això m’esforço a guardar sempre irreprensible la meva consciència davant de Déu i davant els homes .
44024017	Ara , al cap de molts anys , he vingut a portar almoines al meu poble i a presentar ofrenes en el temple .
44024018	Mentre les hi presentava , un cop acabat el temps de la meva purificació , sense que hi hagués concurrència de gent ni cap aldarull , em van reconèixer
44024019	uns jueus originaris de l’Àsia . Ells haurien d’haver-se presentat davant teu per acusar-me , si és que tenien alguna cosa contra mi !
44024020	O si no , que almenys aquests altres diguin quin crim em van trobar quan vaig comparèixer davant el Sanedrí .
44024021	¿ O és que es tracta tan sols d’aquelles paraules que vaig cridar enmig d’ells : “ La resurrecció dels morts és el motiu pel qual avui em jutgen davant vostre ” ?
44024022	Fèlix , que coneixia exactament tot el que es referia al Camí del Senyor , va ajornar la causa dient : — Quan baixi el tribú Lísies , decidiré sobre el vostre cas .
44024023	Llavors va donar ordres al centurió que Pau continués custodiat amb tracte de favor i sense impedir a ningú dels seus de prestar-li ajuda .
44024024	Uns quants dies més tard , Fèlix es presentà amb la seva esposa Drusilla , que era jueva . Va fer comparèixer Pau i va escoltar-lo com parlava de la fe en el Messies Jesús .
44024025	Però quan Pau s’expressava sobre la integritat de vida , el domini dels instints i el judici futur , Fèlix es va espantar i li digué : — De moment , vés-te’n . Quan trobi una altra ocasió , ja et faré cridar .
44024026	Fèlix esperava rebre diners de Pau , i per això el cridava sovint i conversava amb ell .
44024027	Quan hagueren passat dos anys , Porci Festus va succeir Fèlix . Aquest , desitjant de complaure els jueus , va deixar Pau a la presó .
44025001	Tres dies després de la seva entrada a la província , Festus va pujar de Cesarea a Jerusalem .
44025002	Els grans sacerdots i els principals dels jueus es presentaren davant d’ell per acusar Pau i li demanaven
44025003	que els concedís el trasllat de Pau a Jerusalem . De fet , li preparaven una emboscada per a matar-lo pel camí .
44025004	Però Festus els va respondre que Pau havia de continuar pres a Cesarea i que ell mateix hi havia de tornar immediatament .
44025005	Els digué : — Els qui tinguin autoritat entre vosaltres , que baixin amb mi a Cesarea i , si aquest home és culpable d’alguna cosa , que presentin l’acusació .
44025006	Festus es quedà a Jerusalem no gaires dies , uns vuit o deu , i després baixà a Cesarea . L’endemà mateix es va asseure al tribunal i ordenà que portessin Pau .
44025007	Tan bon punt Pau va comparèixer , els jueus que també havien baixat de Jerusalem , drets al voltant d’ell , començaren a presentar càrrecs molt greus , però eren incapaços de provar-los .
44025008	Pau es defensava dient : — No he fet cap ofensa a la Llei dels jueus , ni al temple , ni al Cèsar .
44025009	Però Festus , que volia complaure els jueus , va preguntar a Pau : — ¿ Estàs disposat a pujar a Jerusalem i a ser-hi jutjat davant meu d’aquestes acusacions ?
44025010	Pau respongué : — Sóc davant el tribunal del Cèsar , i és aquí on haig de ser jutjat . Jo no he fet cap mal als jueus , i tu ho saps perfectament .
44025011	Si sóc culpable , si he comès una falta que mereixi la pena de mort , no refuso de morir ; però si aquests m’acusen sense fonament , ningú no té dret a deixar-me a mercè d’ells . Apello al Cèsar .
44025012	Llavors Festus , després de deliberar amb el seu consell , va respondre : — Has apellat al Cèsar ; al Cèsar aniràs .
44025013	Alguns dies més tard , el rei Agripa i Bernice van arribar a Cesarea per saludar Festus .
44025014	Com que s’hi van estar bastants dies , Festus va exposar al rei el cas de Pau . Li digué : — Tinc aquí un home que Fèlix va deixar a la presó .
44025015	Quan vaig anar a Jerusalem , es van presentar els grans sacerdots i els notables dels jueus a demanar-me que el condemnés .
44025016	Jo els vaig respondre que els romans no tenen per norma de condemnar un acusat abans d’acarar-lo amb els qui l’acusen i donar-li la possibilitat de defensar-se .
44025017	Ells , aleshores , van venir amb mi aquí a Cesarea i , sense cap dilació , l’endemà mateix em vaig asseure al tribunal i vaig ordenar que portessin l’acusat .
44025018	Els acusadors , un cop hagueren comparegut , no van presentar contra ell cap càrrec sobre els delictes que jo hauria sospitat .
44025019	Tan sols mantenien amb ell algunes controvèrsies sobre la seva religió i sobre un tal Jesús que ha mort , i que Pau afirmava que encara viu .
44025020	Jo , per la meva part , em trobava indecís sobre aquestes qüestions , i vaig dir-li si estaria disposat a anar a Jerusalem per ser-hi judicat sobre les acusacions presentades .
44025021	Però Pau va interposar una apellació perquè el seu cas fos reservat a la jurisdicció de l’emperador , i he ordenat que continuï pres fins que el pugui enviar al Cèsar .
44025022	Agripa digué a Festus : — També jo voldria escoltar aquest home . Festus li contestà : — Demà mateix el sentiràs .
44025023	L’endemà , Agripa i Bernice arribaren amb gran pompa i entraren a la sala d’audiències , acompanyats de tribuns i de personatges importants de la ciutat . Després , per ordre de Festus , Pau fou introduït a la sala .
44025024	Festus digué : — Rei Agripa i tots els presents : davant vostre hi ha aquest home contra el qual tots els jueus en massa , tant a Jerusalem com aquí , m’han vingut a demanar cridant que no se l’havia de deixar viure més .
44025025	Jo , per la meva part , he arribat a la conclusió que no ha comès res que mereixi la pena de mort . Però ell ha apellat a l’emperador , i per això he decidit d’enviar-l’hi .
44025026	A propòsit d’ell , no tinc res de segur per a escriure al sobirà . He volgut , per tant , fer-lo comparèixer davant vostre i especialment davant teu , rei Agripa , perquè , després de l’interrogatori , sàpiga què escriure .
44025027	Em semblaria ben absurd d’enviar un pres sense indicar els càrrecs presentats contra ell .
44026001	Agripa s’adreçà a Pau i li digué : — T’és permès d’exposar la teva causa . Pau alçà la mà i va començar la seva defensa :
44026002	— Em tinc per afortunat , rei Agripa , de poder-me defensar avui davant teu de les acusacions dels jueus ,
44026003	sobretot perquè ets un bon coneixedor de totes les seves normes i punts controvertits . Et prego , doncs , que tinguis la paciència d’escoltar-me .
44026004	» Tots els jueus saben quina ha estat la meva vida des de jove , com he viscut des del començament entre els de la meva nació i a Jerusalem .
44026005	Ells em coneixen des de sempre i poden testimoniar , si volen , que jo vivia com a fariseu , el grup més estricte de la nostra religió .
44026006	I si ara m’han portat a judici és per l’esperança en la promesa que Déu va fer als nostres pares ;
44026007	és la promesa que les nostres dotze tribus esperen veure acomplerta donant-li culte constantment nit i dia . Per aquesta esperança , oh rei , sóc acusat pels jueus .
44026008	Per què hauríeu de trobar increïble que Déu ressusciti els morts ?
44026009	» Per part meva , havia cregut que tenia el deure de combatre amb totes les forces el nom de Jesús de Natzaret .
44026010	I així vaig fer-ho a Jerusalem : amb poders donats pels grans sacerdots , en vaig tancar a la presó molts del poble sant , i fins i tot donava el meu vot quan els sentenciaven a mort .
44026011	I encara , recorrent totes les sinagogues , sovint els feia castigar per forçar-los a renegar . La gran ràbia que tenia contra ells em portava a perseguir-los fins i tot en les ciutats estrangeres .
44026012	» Així , doncs , en una ocasió jo anava a Damasc , amb mandat i plens poders rebuts dels grans sacerdots .
44026013	Cap al migdia , tot fent camí , rei Agripa , vaig veure que brillava al voltant meu i dels qui m’acompanyaven una llum que venia del cel , més resplendent que el sol .
44026014	Tots vam caure a terra , i jo vaig sentir una veu que em deia en la llengua dels jueus : » — Saule , Saule , per què em persegueixes ? És inútil que tiris guitzes contra l’agulló .
44026015	» Jo vaig preguntar : » — Qui ets , Senyor ? » El Senyor em respongué : » — Jo sóc Jesús , el qui tu persegueixes .
44026016	Però aixeca’t , posa’t dret : m’he aparegut a tu per destinar-te a ser servidor i testimoni del que has vist de mi i del que encara et faré veure .
44026017	Jo ara t’allibero del teu poble i de les nacions paganes ; a elles t’envio
44026018	perquè els obris els ulls , i passin de les tenebres a la llum , del poder de Satanàs a Déu , i perquè , creient en mi , rebin el perdó dels pecats i l’heretat reservada als qui ell ha santificat .
44026019	» D’aleshores ençà , rei Agripa , no he estat rebel a aquesta visió celestial ,
44026020	sinó que he predicat , primer a Damasc i a Jerusalem , després per tot el territori de Judea , i finalment als pagans . Els he anunciat que havien de penedir-se i convertir-se a Déu i donar els fruits que demana la conversió .
44026021	Aquest va ser el motiu pel qual els jueus em van agafar al temple i volien matar-me .
44026022	Però , amb l’ajut que he rebut de Déu , em mantinc ferm fins al dia d’avui i dono testimoni davant de tothom , petits i grans . Mai no he dit res fora d’allò que els profetes i Moisès van anunciar que passaria :
44026023	que el Messies havia de sofrir i que seria el primer de ressuscitar d’entre els morts i portaria així la llum tant al poble jueu com a les nacions paganes .
44026024	Quan Pau hagué arribat a aquest punt de la seva defensa , Festus va cridar : — Pau , ets boig ! Tanta lletra et fa perdre el cap .
44026025	Ell li va respondre : — Jo no sóc boig , illustre Festus . Ben al contrari , les coses que dic són certes i assenyades .
44026026	El rei , a qui m’adreço amb tota confiança , n’està prou assabentat , i estic convençut que no ignora res de tot això , perquè no és pas en un racó de món que aquests fets han succeït .
44026027	Rei Agripa , creus en els profetes ? Sé que hi creus !
44026028	Agripa respongué a Pau : — Falta ben poc perquè em convencis de fer-me cristià !
44026029	Pau li replicà : — Tant de bo Déu volgués que , faltant poc o faltant molt , no solament tu , sinó també tots els qui avui m’escolteu , arribéssiu a ser el que jo sóc , però sense les cadenes que porto !
44026030	El rei i el governador es van aixecar i també Bernice i els qui seien amb ells .
44026031	Mentre es retiraven , es deien els uns als altres : — Aquest home no ha fet res que mereixi pena de mort o presó .
44026032	Agripa va dir a Festus : — Si no hagués apellat al Cèsar , se’l podria deixar en llibertat .
44027001	Quan van decidir que ens embarquéssim cap a Itàlia , confiaren Pau i alguns altres presos a un centurió que es deia Juli , de la cohort Augusta .
44027002	Vam pujar en una nau adramitena que anava cap a les costes de l’Àsia i ens férem a la mar . Venia amb nosaltres Aristarc , un macedoni de Tessalònica .
44027003	L’endemà arribàrem a Sidó . Juli va donar a Pau un tracte humanitari i li permeté d’anar a trobar els seus amics i de rebre’n totes les atencions .
44027004	Salpàrem de Sidó i vam navegar a recer de Xipre , perquè els vents eren contraris .
44027005	Després , continuant per alta mar , vam passar enfront de Cilícia i de Pamfília i arribàrem a Mira de Lícia .
44027006	Allí el centurió va trobar una nau alexandrina que anava a Itàlia i ens hi féu embarcar .
44027007	Durant força dies la navegació fou lenta i ens va costar d’arribar a l’altura de Cnidos . Com que el vent encara no ens era favorable , vam navegar a recer de Creta , prop del cap de Salmone .
44027008	El vam costejar amb dificultat i arribàrem en un indret anomenat Bells Ports , que no era lluny de la ciutat de Lasea .
44027009	Havia transcorregut força temps , i entràvem ja a l’època de la navegació perillosa , perquè havia passat fins i tot el dia de l’Expiació . Pau els advertia :
44027010	— Companys , estic veient que la navegació portarà mals i pèrdues greus a la nau i a la càrrega , i fins i tot a les nostres vides .
44027011	Però el centurió feia més cas del timoner i del patró que no pas de les paraules de Pau .
44027012	D’altra banda , el port no era apropiat per a passar-hi l’hivern ; per això la majoria foren del parer de salpar d’allí i provar d’arribar a Fènix , un port de Creta que mira a garbí i a mestral , i quedar-nos-hi durant l’hivern .
44027013	Es va aixecar aleshores brisa de migjorn , i , creient que podien assolir el seu objectiu , llevaren àncores i costejaren Creta de molt a prop .
44027014	Però poc després es va girar del costat de l’illa una ventada forta que s’anomena gregalada ;
44027015	la nau fou arrossegada mar endins , i , no podent fer front al vent , ens vam abandonar a la deriva .
44027016	Passant a frec d’una petita illa anomenada Cauda , amb prou feines poguérem apoderar-nos del bot .
44027017	Després d’hissar-lo a bord , van lligar cordes tot al voltant del casc de la nau per reforçar-lo , com a mesura d’emergència ; acabat , per por d’anar a encallar a la Sirte , van tirar a l’aigua l’àncora flotant . D’aquesta manera la nau va continuar anant a la deriva .
44027018	Com que el temporal ens sacsejava furiosament , l’endemà començaren a desfer-se de la càrrega ;
44027019	i el tercer dia , els mariners , amb les pròpies mans , van llençar al mar l’aparell de la nau .
44027020	Feia dies que no es veien ni el sol ni les estrelles , i teníem a sobre un gran temporal : anàvem perdent tota esperança de salvar-nos .
44027021	Feia temps que no menjaven res . Llavors Pau es posà dret enmig d’ells i els digué : — Companys , més valia que m’haguéssiu fet cas i no haguéssim sortit de Creta ; ens hauríem estalviat aquests mals i aquestes pèrdues .
44027022	Però ara us exhorto a no desanimar-vos . La nau es perdrà , però ningú de vosaltres no hi deixarà la vida .
44027023	Aquesta nit se m’ha aparegut un àngel del Déu a qui pertanyo i adoro ,
44027024	i m’ha dit : “ Pau , no tinguis por : cal que compareguis davant el Cèsar . Déu et concedeix la vida de tots els qui van amb tu en aquest vaixell . ”
44027025	Per tant , estigueu animats , companys ! Confio en Déu i sé que es complirà això que m’ha estat dit .
44027026	Segur que anirem a parar en una illa !
44027027	A la catorzena nit d’anar a la deriva per l’Adriàtic , els mariners , pels volts de mitjanit , van sospitar que ens acostàvem a terra .
44027028	Llavors van calar la sonda , i donava una altura de vint braces . Una mica més enllà , donava una altura de quinze .
44027029	Tement que no ens estavelléssim contra uns esculls , van tirar quatre àncores a popa i frisaven perquè es fes de dia .
44027030	Però els mariners intentaven fugir del vaixell i ja arriaven el bot a la mar amb el pretext d’estendre les àncores de proa .
44027031	Pau digué aleshores al centurió i als soldats : — Si aquests no es queden a la nau , no us salvareu pas .
44027032	Llavors els soldats van tallar les cordes del bot i el deixaren caure a l’aigua .
44027033	Mentrestant s’anava fent de dia i Pau animava tothom a prendre aliment . Els deia : — Avui fa catorze dies que esteu a l’expectativa i els heu passat dejuns , sense menjar res .
44027034	Us recomano , doncs , que prengueu aliment : el necessiteu per a salvar-vos . Ningú de vosaltres no perdrà ni un sol cabell .
44027035	Havent dit això , prengué pa , digué l’acció de gràcies a Déu davant de tothom , el partí i començà a menjar .
44027036	Llavors tots es van animar i prengueren aliment .
44027037	En aquell vaixell , érem dues-centes setanta-sis persones .
44027038	Quan hagueren menjat prou , van treure pes a la nau llençant el blat al mar .
44027039	Quan es va fer de dia , no sabien identificar aquella terra ; tan sols distingien una badia amb una platja i van determinar d’acostar-hi la nau .
44027040	Van desfer les àncores i les abandonaren a la mar ; afluixaren també els lligams dels timons , hissaren al vent la vela del trinquet i posaren proa cap a la platja ,
44027041	però van xocar contra un banc de sorra i la nau s’hi va encallar . La proa , clavada a la sorra , va quedar immòbil , mentre la popa s’anava desfent per la violència de les onades .
44027042	Llavors els soldats , tement que algun dels presos s’escaparia nedant , van decidir matar-los .
44027043	Però el centurió , que volia salvar Pau , es va oposar a la seva decisió i ordenà que es tiressin a l’aigua i guanyessin la costa , primer els qui sabien nedar ,
44027044	i després els altres , agafats a les fustes i desferres de la nau . Així tots van arribar a terra sans i estalvis .
44028001	Un cop salvats , vam saber que el nom de l’illa era Malta .
44028002	Els naturals de l’illa ens tractaren amb una humanitat poc corrent . Com que plovia i feia fred , van encendre un gran foc i ens hi feren acostar .
44028003	Pau havia arreplegat un manat de branques i , al moment de tirar-lo al foc , un escurçó que fugia de l’escalfor se li agafà a la mà .
44028004	Quan els naturals de l’illa veieren l’animal penjat a la mà de Pau , es deien entre ells : — Segur que aquest home és un assassí : s’havia salvat de la mar , però la justícia divina no permet que visqui .
44028005	Tanmateix , Pau es va espolsar l’animal sobre el foc i no va sofrir cap mal .
44028006	Ells esperaven que d’un moment a l’altre s’inflaria o cauria mort . Però després d’esperar molt , veient que no li passava res d’estrany , van canviar de parer i començaren a dir que era un déu .
44028007	No lluny d’aquell indret , hi havia la propietat de l’home més important de l’illa , que es deia Publi . Ell ens va acollir i ens allotjà amablement tres dies a casa seva .
44028008	Justament el pare de Publi feia llit , malalt de febres i disenteria . Pau entrà a veure’l , va pregar per ell tot imposant-li les mans i el va guarir .
44028009	Després d’aquest fet , anaren venint els altres malalts de l’illa i també eren curats .
44028010	Tots ells ens ompliren d’atencions i , a l’hora d’embarcar-nos , ens van proveir de tot el necessari .
44028011	Al cap de tres mesos ens vam fer a la mar en una nau alexandrina que duia per insígnia els Dioscurs i havia passat l’hivern a l’illa .
44028012	Vam atracar a Siracusa i l’escala va durar tres dies .
44028013	D’allí vam llevar àncores i anàrem fins a Règium . Un dia després es va girar migjorn , i el segon dia vam arribar a Putèols ,
44028014	on vam trobar alguns germans , que ens demanaren de quedar-nos amb ells set dies . Així vam arribar a Roma .
44028015	Des d’allà els germans , informats de la nostra arribada , havien vingut a rebre’ns fins al Fòrum d’Api i Tres Tavernes . Pau , en veure’ls , va donar gràcies a Déu i s’animà .
44028016	Quan haguérem entrat a Roma , Pau va rebre l’autorització de viure en una casa particular , amb el soldat que el custodiava .
44028017	Tres dies després , Pau va convocar els principals dels jueus . Quan estigueren reunits , els digué : — Jo , germans , sense haver fet res contra el nostre poble o contra les normes dels pares , he estat detingut a Jerusalem i posat en mans dels romans .
44028018	Aquests em van interrogar i volien deixar-me en llibertat , perquè no havia comès cap delicte que meresqués pena de mort .
44028019	Però els jueus s’hi van oposar , i em vaig veure obligat a apellar al Cèsar , tot i que no tenia res de què acusar els de la meva nació .
44028020	Per aquest motiu , doncs , he demanat de veure-us i parlar-vos , ja que porto aquesta cadena per raó de l’esperança d’Israel .
44028021	Ells li respongueren : — Nosaltres no hem rebut de Judea cartes sobre tu , i cap dels germans que n’han vingut no ens ha dit ni ens ha explicat de tu res de mal .
44028022	Però desitjaríem sentir dels teus llavis el que penses , perquè , d’aquesta secta , prou sabem que pertot arreu troba oposició .
44028023	El dia que li havien assenyalat , anaren a trobar-lo , bastants més que abans , al lloc on s’allotjava . Pau , en la seva exposició , donava testimoni sobre el Regne de Déu , i mirava de convèncerlos sobre qui era Jesús a partir de la Llei de Moisès i dels Profetes . Tot plegat va durar del matí fins al vespre .
44028024	Els uns creien el que ell deia , mentre que els altres es resistien a creure .
44028025	Ja se separaven , desavinguts entre ells , quan Pau va dir solament això : — Són ben certes les paraules que l’Esperit Sant adreçà als vostres pares per boca del profeta Isaïes :
44028026	» Vés a dir a aquest poble : Escoltareu , però no comprendreu ; mirareu bé , però no hi veureu .
44028027	S’ha fet insensible , el cor d’aquest poble ! S’han tapat les orelles , han tancat els ulls , no fos cas que els seus ulls hi veiessin , les seves orelles hi sentissin , el seu cor comprengués i es convertissin . I jo els guariria !
44028028	» Sapigueu-ho , doncs : aquesta salvació de Déu ha estat enviada als pagans ; ells sí que escoltaran ! (
44028030	Pau es va quedar dos anys sencers a l’allotjament que havia llogat i rebia tots els qui l’anaven a trobar .
44028031	Els anunciava el Regne de Déu i els instruïa sobre el Senyor Jesucrist , amb tota valentia i sense cap impediment .
45001001	Pau , servent de Jesucrist , cridat a ser apòstol , escollit per a anunciar l’evangeli de Déu .
45001002	Aquest evangeli , que Déu ja havia promès pels seus profetes en les Escriptures santes ,
45001003	es refereix al seu Fill , descendent de David pel que fa al llinatge humà ,
45001004	i , per obra de l’Esperit Sant , entronitzat com a Fill poderós de Déu en virtut de la seva resurrecció d’entre els morts . Ell , Jesucrist , Senyor nostre ,
45001005	m’ha fet el do de ser apòstol per a dur gent de tots els pobles a l’obediència de la fe , a glòria del seu nom .
45001006	Entre aquests hi sou també vosaltres , cridats per Jesucrist .
45001007	A tots els estimats de Déu que viuen a Roma i que ell ha cridat a ser sants , us desitjo la gràcia i la pau de part de Déu , el nostre Pare , i de Jesucrist , el Senyor .
45001008	Primer de tot , dono gràcies al meu Déu per mitjà de Jesucrist a causa de tots vosaltres : arreu del món parlen admirats de la vostra fe .
45001009	Déu , a qui dono culte en el meu esperit quan anuncio l’evangeli del seu Fill , m’és testimoni de com em recordo constantment de vosaltres
45001010	en les meves pregàries : sempre li demano que em concedeixi finalment l’oportunitat de venir a veure-us .
45001011	Desitjo vivament de visitar-vos per comunicar-vos alguns dons de l’Esperit ; així sereu enfortits ,
45001012	o , més ben dit , quan sigui enmig vostre ens confortarà la fe que tenim en comú vosaltres i jo .
45001013	Germans , no vull que ignoreu que m’he proposat moltes vegades de venir a veure-us ; però , fins ara , sempre m’ho ha impedit algun destorb . Voldria recollir també entre vosaltres algun fruit , com l’he recollit entre els altres pobles .
45001014	Em dec a grecs i a bàrbars , a savis i a ignorants ;
45001015	per això , per part meva , estic decidit a anunciar-vos l’evangeli també a vosaltres , els qui sou a Roma .
45001016	Perquè no m’avergonyeixo de l’evan-geli , que és poder de Déu per a salvar tots els qui creuen , primer els jueus , i després els dels altres pobles .
45001017	En l’evangeli es revela la justícia salvadora de Déu , en virtut de la fe i amb vista a la fe . Tal com diu l’Escriptura : Viurà el qui és just per la fe .
45001018	La indignació divina es revela des del cel contra tota la impietat i la injustícia dels homes que ofeguen la veritat amb el seu obrar injust .
45001019	Parlo dels qui coneixen allò que podem saber de Déu , perquè Déu mateix els ho ha fet conèixer .
45001020	D’ençà que el món va ser creat , el poder etern de Déu i la seva divinitat , que són invisibles , s’han fet visibles a la intelligència a través de les coses creades . Per això no tenen excusa ,
45001021	ja que , tot i conèixer Déu , no l’han glorificat ni li han donat gràcies tal com es mereix . Ben al contrari , s’han refiat de raonaments inútils , i el seu cor insensat s’ha omplert de foscor .
45001022	Presumint de savis , s’han tornat necis ,
45001023	i han bescanviat la glòria del Déu immortal per imatges d’homes mortals , d’ocells , de quadrúpedes i de rèptils .
45001024	Per això Déu ha permès que seguissin les seves pròpies passions i els ha deixat a mercè de les impureses amb què profanen el seu propi cos .
45001025	Han bescanviat la veritat de Déu per la mentida , venerant i adorant les criatures en lloc del Creador . Que ell sigui beneït pels segles . Amén !
45001026	Per això Déu els ha deixat a mercè de passions vergonyoses . Les dones han canviat l’ús natural del sexe per un ús contra natura ,
45001027	i igualment els homes , deixant la relació natural amb la dona , s’han encès de passió els uns pels altres i han comès actes infamants homes amb homes . Realment , han rebut la recompensa que mereixia el seu error !
45001028	I encara , com que han refusat de reconèixer Déu , Déu els ha deixat a mercè d’uns criteris rebutjables , que els porten a fer allò que no és correcte :
45001029	s’han omplert de tota mena d’injustícia , dolenteria , avarícia i maldat ; se’ls veu plens d’enveja , homicidis , baralles , enganys , malícia ; són murmuradors ,
45001030	calumniadors , enemics de Déu , insolents , orgullosos , vanitosos , llestos per a fer el mal , rebels als pares ,
45001031	gent sense seny ni lleialtat , sense cor ni compassió .
45001032	Tots aquests coneixen bé el decret de Déu segons el qual els qui actuen així mereixen la mort ; però no solament es comporten d’aquesta manera , sinó que encara aplaudeixen els qui fan com ells .
45002001	Per això no tens excusa , tu que et poses a fer de jutge ; quan judiques els altres , et condemnes a tu mateix , perquè fas de jutge però actues com ells .
45002002	Tothom sap que el judici de Déu recau justament sobre els qui cometen aquells actes .
45002003	I tu que jutges els qui els cometen , però fas igual que ells , ¿ et penses que t’escaparàs del judici de Déu ?
45002004	¿ O és que menysprees la riquesa de la seva bondat , de la seva generositat i de la seva paciència ? ¿ No vols reconèixer que la bondat de Déu et convida a la conversió ?
45002005	El teu cor endurit , que no es vol convertir , va acumulant indignació per al dia de la indignació , quan es manifestarà el just judici de Déu .
45002006	Ell pagarà a cadascú segons les seves obres :
45002007	la vida eterna , als qui , practicant amb constància les bones obres , busquen la glòria , l’honor i la immortalitat ;
45002008	la indignació i el càstig , als qui amb orgull són rebels a la veritat i dòcils a la injustícia !
45002009	Déu donarà tribulacions i angoixa a tothom qui fa el mal , primer als jueus i després als dels altres pobles ,
45002010	però glòria , honor i pau a tothom qui fa el bé , primer als jueus i després als dels altres pobles .
45002011	Déu no fa distinció de persones .
45002012	Així , doncs , els qui van pecar sense conèixer la Llei de Moisès , aniran a la perdició al marge d’aquesta Llei ; i els qui van pecar coneixent la Llei , seran judicats segons aquesta Llei .
45002013	Perquè davant de Déu no són justos els qui escolten la Llei : només són fets justos els qui la compleixen .
45002014	En efecte , hi ha pagans que no coneixen la Llei , però compleixen per inclinació natural allò que la Llei mana ; no tenen la Llei de Moisès , però són llei per a ells mateixos .
45002015	Així demostren que les obres manades per la Llei estan escrites en els seus cors : en donen testimoni els judicis de la seva consciència , que els acusen o els defensen .
45002016	Tot això quedarà al descobert el dia que , d’acord amb l’evangeli que us he anunciat , Déu judicarà , per mitjà de Jesucrist , les accions amagades dels homes .
45002017	Tu , en canvi , ostentes el títol de jueu , et sents segur perquè tens la Llei i poses el teu orgull en Déu :
45002018	coneixes la seva voluntat i , instruït per la Llei , saps discernir el que és millor ;
45002019	et refies de ser guia dels cecs , llum dels qui són a la fosca ,
45002020	educador dels ignorants , mestre dels qui no saben , ja que en la Llei trobes l’expressió clara del coneixement i de la veritat .
45002021	Doncs bé , tu que ensenyes els altres , no t’ensenyes a tu mateix ; tu que prediques de no robar , robes ;
45002022	tu que dius de no cometre adulteri , ets adúlter ; tu que detestes els ídols , espolies els seus temples ;
45002023	tu que poses el teu orgull en la Llei , deshonores Déu no complint-la ,
45002024	tal com diu l’Escriptura : Per culpa vostra , els pagans menyspreen el nom de Déu .
45002025	Perquè la circumcisió té valor si compleixes la Llei ; però si no la compleixes , ets com un incircumcís .
45002026	En canvi , si l’incircumcís observa els preceptes de la Llei , Déu el comptarà com un veritable circumcís .
45002027	I així el qui és físicament incircumcís , però que compleix la Llei , et jutjarà a tu , circumcidat i coneixedor de la Llei , però que no la compleixes .
45002028	El veritable jueu no és el qui apareix externament com a tal , ni la veritable circumcisió és la que es veu externament .
45002029	És jueu de veritat el qui ho és per dintre , i la circumcisió veritable és la del cor , la que ve per l’Esperit i no en virtut de la lletra de la Llei . Un home com aquest no és lloat pels homes , sinó per Déu .
45003001	Així , doncs , quin avantatge té el jueu ? Quina utilitat té la circumcisió ?
45003002	Molta , i sota tots els aspectes ! En primer lloc , perquè Déu ha confiat les seves paraules precisament als jueus .
45003003	I encara que alguns d’ells no han cregut , ¿ és que la seva infidelitat pot anul-lar la fidelitat de Déu ?
45003004	De cap manera ! Déu continua essent veraç , encara que tots els homes siguin mentiders , tal com diu l’Escriptura : Perquè et reconeguin just en les teves paraules i triomfis quan algú et cridi a judici .
45003005	Ara bé , si la nostra injustícia fa ressaltar la justícia salvadora de Déu , des d’un punt de vista purament humà ens podem fer aquesta pregunta : Déu , ¿ no és injust quan aboca la seva indignació ?
45003006	De cap manera ! Si Déu fos injust , com podria judicar el món ?
45003007	Alguns diuen : Si la veritat de Déu resplandeix més gloriosament gràcies a la meva mentida , ¿ encara hauré de ser jutjat com a pecador ?
45003008	Altres m’acusen d’ensenyar : Fem el mal perquè se’n segueixi el bé ! Els qui em calumnien així , mereixen de ser condemnats .
45003009	Per tant , nosaltres , els jueus , ¿ tenim algun avantatge ? No podem pas dir del tot que no . Tanmateix , ja hem demostrat que tots estan sota el domini del pecat , tant els jueus com els no jueus .
45003010	Ho diu l’Escriptura : No hi ha cap just , ni un de sol .
45003011	No hi ha ningú assenyat , ningú que cerqui Déu .
45003012	Tots plegats s’han desviat i pervertit : no n’hi ha cap que faci el bé , ni un de sol .
45003013	La seva gola és un sepulcre obert , la seva llengua trama enganys ; duen sota els llavis verí d’escurçó ,
45003014	tenen la boca plena de malediccions i d’amargor .
45003015	Els seus peus corren a vessar sang ,
45003016	deixen arreu on passen devastació i calamitats
45003017	i no coneixen el camí de la pau .
45003018	Viuen sense cap temor de Déu .
45003019	Ara bé , és obvi que tot allò que es troba en la Llei s’adreça als qui estan sota la Llei ; per això tothom ha de callar , i el món sencer ha de sotmetre’s al judici de Déu ,
45003020	perquè ningú no és just davant de Déu en virtut de les obres manades per la Llei . La Llei , en efecte , només fa conèixer el pecat .
45003021	Ara , en canvi , al marge de les obres de la Llei , s’ha manifestat la justícia salvadora de Déu , de la qual donen testimoni els llibres de la Llei i dels Profetes .
45003022	Per la fe en Jesucrist , Déu dóna la seva justícia a tots els qui creuen , sense fer cap distinció ,
45003023	ja que tots havien pecat i vivien privats de la glòria de Déu .
45003024	Ara , però , ell els fa justos purament per gràcia , en virtut de la redempció realitzada per Jesucrist .
45003025	Déu ha decidit que Jesucrist , amb la seva sang , fos l’instrument del perdó per mitjà de la fe ; ha mostrat així la seva justícia salvadora , perdonant els pecats comesos en el passat
45003026	en virtut de la seva paciència . Ara , doncs , en el temps present , ha mostrat la seva justícia salvadora ; així , ell , que és just , fa justos els qui viuen de la fe en Jesús .
45003027	Per tant , quin motiu queda als jueus de gloriar-se ? Cap , tots han estat exclosos . ¿ Són exclosos per la llei de les obres ? No , per la llei de la fe .
45003028	Nosaltres sabem , en efecte , que l’home és fet just gràcies a la fe , al marge de les obres de la Llei .
45003029	¿ O és que Déu és tan sols Déu dels jueus ? ¿ No ho és també dels pagans ? Sí , també ho és dels pagans ,
45003030	ja que Déu és un de sol , i ell , per la fe , fa justos els circumcisos i els incircumcisos .
45003031	¿ Anullem , doncs , la Llei amb la fe ? Ben al contrari : la refermem !
45004001	I què direm , doncs , d’Abraham , el pare del nostre llinatge ?
45004002	Si hagués estat fet just en virtut de les seves obres , hauria tingut motius de gloriar-se’n , però no davant de Déu .
45004003	En efecte , diu l’Escriptura : Abraham va creure en Déu , i Déu li ho comptà com a justícia .
45004004	Al qui ha fet alguna obra , no li compten el salari com un regal sinó com a paga d’un deute ;
45004005	mentre que al qui no ha fet cap obra , però creu en aquell qui fa justos els qui eren dolents , Déu li compta la seva fe com a justícia .
45004006	També David proclama feliç l’home que Déu compta com a just al marge de les obres , i diu :
45004007	Feliços els qui han vist perdonades les seves faltes i coberts per un vel els seus pecats !
45004008	Feliç l’home a qui el Senyor no té en compte el pecat !
45004009	Tanmateix , les paraules d’aquesta benaurança , ¿ s’apliquen només als circumcisos , o també als incircumcisos ? Hem dit que Déu va comptar la fe d’Abraham com a justícia .
45004010	Però , ¿ quan la hi va comptar : abans o després de la seva circumcisió ? Va ser quan encara era incircumcís .
45004011	Precisament Abraham va rebre la circumcisió com a signe i segell de la justícia que havia obtingut per la fe ja abans de circumcidar-se . I així ell és pare de tots els qui creuen : dels incircumcisos , a qui Déu ha comptat la fe com a justícia ,
45004012	i també dels circumcisos que , a més de ser-ho , segueixen les petjades de la fe que el nostre pare Abraham ja tenia abans de la circumcisió .
45004013	Abraham i la seva descendència no van rebre la promesa de posseir en herència el món en virtut de la Llei , sinó en virtut de la justícia que s’obté per la fe .
45004014	De fet , si els hereus ho fossin en virtut de la Llei , la fe no seria res , i la promesa quedaria anullada ;
45004015	perquè la Llei provoca la indignació divina mentre que , on no hi ha Llei , tampoc no hi ha transgressió .
45004016	Així , doncs , els hereus ho són en virtut de la fe , per pura gràcia . D’aquesta manera la promesa és vàlida per a tota la descendència , no tan sols per als qui viuen sota la Llei , sinó també per als qui participen de la fe d’Abraham , que és pare de tots nosaltres ,
45004017	tal com diu l’Escriptura : T’he fet pare d’una multitud de pobles ; i ho és davant de Déu , en qui va creure : el Déu que fa reviure els morts i crida a l’existència allò que no existia .
45004018	Esperant contra tota esperança , va creure i va arribar a ser pare d’una multitud de pobles , d’acord amb el que diu l’Escriptura : Així serà la teva descendència .
45004019	Abraham no va defallir en la fe tot i saber que , als seus quasi cent anys , ja tenia el cos esmorteït , com mortes estaven les entranyes de Sara .
45004020	Al contrari , davant la promesa de Déu , no es deixà endur per la incredulitat , sinó que fou enfortit per la fe i donà glòria a Déu .
45004021	Estava del tot convençut que Déu és prou poderós per a complir allò que ha promès .
45004022	Per això també hi ha escrit : Li ho comptà com a justícia .
45004023	I si es va escriure li ho comptà , no va ser tan sols per a ell ,
45004024	sinó també per a nosaltres , a qui Déu tindrà en compte la fe : nosaltres , que creiem en aquell qui va ressuscitar d’entre els morts Jesús , Senyor nostre ,
45004025	que fou entregat per perdonar-nos els pecats i ressuscitat per fer-nos justos .
45005001	Ara , doncs , que ja som justos per la fe , estem en pau amb Déu gràcies a nostre Senyor Jesucrist .
45005002	Per ell , en virtut de la fe , tenim accés a aquesta gràcia en la qual ens mantenim i ens gloriem , tot esperant la glòria de Déu .
45005003	Més encara : fins i tot en les tribulacions trobem motiu de gloriar-nos , perquè sabem que la tribulació engendra paciència ;
45005004	la paciència , virtut provada ; la virtut provada , esperança .
45005005	I l’esperança no enganya , perquè Déu , donant-nos l’Esperit Sant , ha vessat en els nostres cors el seu amor .
45005006	Perquè , quan encara érem febles , Crist , en el temps fixat per Déu , va morir pels injustos .
45005007	De fet , amb prou feines trobaríem algú que volgués morir per un home just ; més ben dit , potser sí que algú estaria disposat a morir per un home bo .
45005008	Però Déu ha donat prova de l’amor que ens té , perquè Crist va morir per nosaltres quan encara érem pecadors .
45005009	Amb molta més raó , doncs , ara que ja som justos per la sang de Crist , serem salvats del càstig gràcies al mateix Crist .
45005010	Perquè , si quan encara érem enemics vam ser reconciliats amb Déu per la mort del seu Fill , molt més ara que ja estem reconciliats serem salvats gràcies a la seva vida .
45005011	Més encara : gràcies a nostre Senyor Jesucrist , que ens ha obtingut la reconciliació , trobem motiu de gloriar-nos en Déu .
45005012	Per obra d’un sol home va entrar el pecat al món , i per mitjà del pecat hi entrà també la mort ; i així la mort s’ha estès a tots els homes , ja que tots han pecat .
45005013	Abans que la Llei fos donada , el pecat ja existia en el món , encara que , mentre no hi ha Llei , el pecat no pot ser sancionat .
45005014	Tot i això , la mort va imperar durant el temps que va d’Adam a Moisès , fins sobre aquells qui no van pecar amb una transgressió semblant a la d’Adam , el qual prefigurava el qui havia de venir .
45005015	Però el do no té comparació amb la falta , perquè si tants han mort per la falta d’un de sol , molt més abundosament s’ha estès sobre tots la gràcia de Déu i el do de la gràcia que ve per un sol home , Jesucrist .
45005016	De fet , el do tampoc no té comparació amb les conseqüències del pecat d’un de sol : el pecat d’un sol home ha fet que el judici acabés en condemna , mentre que , després de moltes faltes , el do acaba fent-nos justos .
45005017	Així , doncs , si per la falta d’un de sol la mort ha imperat per culpa d’ell , molt més els qui reben aquesta sobreabundància de gràcia i el do de la justícia viuran i regnaran gràcies a un de sol , Jesucrist .
45005018	Per tant , així com per la falta d’un sol home la condemna s’ha estès a tots els homes , també , perquè ha estat just un de sol , tots els homes són fets justos i obtenen la vida .
45005019	Així com per la des-obediència d’un de sol tots han esdevingut pecadors , també per l’obediència d’un de sol tots seran fets justos .
45005020	La Llei , doncs , va arribar i , com a conseqüència , van augmentar les faltes ; però on abundà el pecat , sobreabundà la gràcia ,
45005021	de manera que , així com el pecat imperava mitjançant la mort , també ara imperi la gràcia mitjançant la justícia salvadora i ens porti a la vida eterna , per Jesucrist , Senyor nostre .
45006001	Què direm , doncs ? ¿ Hem de continuar en el pecat perquè abundi més la gràcia ?
45006002	De cap manera ! Els qui hem mort al pecat , com podríem viure encara en el pecat ?
45006003	¿ O bé ignoreu que tots els qui hem estat batejats en Jesucrist hem estat submergits en la seva mort ?
45006004	En efecte , pel baptisme hem estat sepultats amb ell i hem participat de la seva mort , perquè , així com Crist , per l’acció de la glòria del Pare , va ressuscitar d’entre els morts , també nosaltres emprenguem una vida nova .
45006005	I si nosaltres ens hem unit a ell participant d’una mort com la seva , també participarem de la seva resurrecció .
45006006	Sapiguem-ho bé : l’home vell que érem abans ha estat crucificat amb Crist ; per tant , el nostre cos dominat pel pecat ha estat destruït perquè ja no siguem més esclaus del pecat .
45006007	El qui ha mort , queda alliberat del pecat .
45006008	I si hem mort amb Crist , creiem que també viurem amb ell .
45006009	Sabem que Crist , un cop ressuscitat d’entre els morts , ja no mor més , la mort ja no té cap domini sobre ell .
45006010	Quan ell morí , morí al pecat una vegada per sempre , però ara que viu , viu per a Déu .
45006011	Igualment vosaltres , tingueu-vos per morts al pecat , però vius per a Déu en Jesucrist .
45006012	Ara , per tant , no deixeu regnar més el pecat en el vostre cos mortal , no us sotmeteu a les seves passions .
45006013	No poseu els membres del vostre cos al servei del pecat com a instruments per a fer el mal ; més aviat oferiu-vos a Déu com qui ha passat de mort a vida , i poseu els vostres membres al servei de Déu com a instruments per a fer el bé .
45006014	El pecat ja no tindrà cap domini damunt vostre . Vosaltres ja no esteu sota la Llei , sinó sota la gràcia .
45006015	Què , doncs ? Perquè ja no estem sota la Llei , sinó sota la gràcia , ¿ ens és permès de pecar ? De cap manera !
45006016	Sabeu prou bé que , si us poseu com a esclaus al servei d’algú per obeir-lo , de fet sou esclaus de l’amo que obeïu : per tant , o bé us sotmeteu al pecat , que porta a la mort , o bé obeïu aquell qui dóna la justícia .
45006017	Vosaltres éreu esclaus del pecat , però heu obeït de cor la doctrina que us ha estat ensenyada . Donem-ne gràcies a Déu !
45006018	Així , lliures de l’esclavatge del pecat , heu esdevingut esclaus al servei de la justícia de Déu
45006019	— com que sou febles , us estic parlant amb comparacions humanes . Així com vau posar els vostres membres com a esclaus al servei de la impuresa i de la injustícia i portàveu una vida indigna , poseu-los ara com a esclaus al servei de la justícia de Déu i porteu una vida santa .
45006020	Mentre éreu esclaus del pecat , us trobàveu al marge d’aquesta justícia .
45006021	Però quin fruit en trèieu , d’aquella vida ? Ara us n’avergonyiu , perquè , sens dubte , portava a la mort .
45006022	En canvi , ara , lliures de l’esclavatge del pecat i esdevinguts esclaus al servei de Déu , obtindreu el fruit d’una vida santa , que us portarà a la vida eterna .
45006023	La paga del pecat és la mort , però el do que Déu ens fa en Jesucrist , Senyor nostre , és la vida eterna .
45007001	Germans , us parlo com a gent entesa en lleis : ¿ no sabeu que la llei té poder sobre les persones només mentre viuen ?
45007002	Així , la llei lliga la dona casada al seu marit mentre ell viu ; però si el marit mor , la dona queda deslligada de la llei que la vinculava al marit .
45007003	Per tant , si la dona s’uneix a un altre home mentre viu el marit , serà considerada adúltera ; però si el marit mor , queda lliure d’aquella llei i pot unir-se a un altre home sense esdevenir adúltera .
45007004	Doncs bé , també vosaltres , germans meus , vau morir a la Llei per mitjà del cos de Crist . Així heu passat a ser d’un altre , d’aquell qui ha ressuscitat d’entre els morts ; i ara donem fruits per a Déu .
45007005	Quan estàvem a mercè dels desigs terrenals , les passions pecaminoses , desvetllades per la Llei , actuaven en els membres del nostre cos i ens feien donar fruits que porten a la mort .
45007006	Però ara hem estat deslligats de la Llei i hem mort a allò que ens tenia presoners ; ara servim Déu d’acord amb el camí nou de l’Esperit i no segons la lletra envellida de la Llei .
45007007	Què direm , doncs ? Que la Llei és pecat ? De cap manera ! Tanmateix , no he conegut el pecat sinó per la Llei . Si la Llei no hagués dit : No tinguis mals desigs , jo no hauria sabut que és un mal desig .
45007008	Però el pecat va aprofitar l’ocasió que li brindava aquest manament i va desvetllar en mi tota mena de mals desigs ; perquè , sense Llei , el pecat era mort .
45007009	En altre temps , jo vivia sense la Llei , però vingué el manament , el pecat va reviure ,
45007010	i jo vaig morir . D’aquesta manera , el manament que havia de dur-me a la vida va dur-me a la mort :
45007011	el pecat va aprofitar l’ocasió que li brindava el manament de la Llei , em va enganyar i , valent-se del manament , em féu morir .
45007012	Per tant , la Llei és santa , i el manament és sant , just i bo .
45007013	Ara bé , ¿ és possible que una cosa bona m’hagi portat a la mort ? De cap manera ! És el pecat el que s’ha servit d’una cosa bona i m’ha portat a la mort ; servint-se del manament , ha aparegut realment com a pecat i així la seva enorme malícia ha quedat en evidència .
45007014	Sabem que la Llei és espiritual ; però jo sóc terrenal , i estic venut com a esclau al pecat .
45007015	No entenc què faig , perquè no faig allò que vull , sinó allò que detesto .
45007016	Si faig , doncs , allò que no vull , reconec que la Llei és bona ;
45007017	però aleshores no sóc jo qui actua així , sinó el pecat que habita en mi .
45007018	Sé que el bé no habita en mi , és a dir , en el meu cos . Veig que sóc capaç de voler el bé , però no de fer-lo :
45007019	no faig el bé que voldria , sinó el mal que no voldria .
45007020	Si faig , doncs , allò que no vull , és clar que no sóc jo qui ho fa , sinó el pecat que habita dintre meu .
45007021	Em trobo , per tant , que voldria fer el bé , però alhora constato això : només sóc capaç de fer el mal .
45007022	En el meu interior em deleixo per la llei de Déu ,
45007023	però veig en els membres del meu cos una altra llei que combat contra la llei de la meva raó : és la llei del pecat que porto en el meu cos i em té presoner .
45007024	Que en sóc , de dissortat ! ¿ Qui m’alliberarà d’aquest cos que em duu a la mort ?
45007025	Déu , a qui dono gràcies per Jesucrist , Senyor nostre ! Em trobo , doncs , que amb la raó serveixo la llei de Déu ; però , home feble com sóc , serveixo la llei del pecat .
45008001	Ara , doncs , ja no hi ha cap mena de condemna per als qui viuen en Jesucrist ,
45008002	perquè la llei de l’Esperit , que dóna la vida en Jesucrist , t’ha alliberat de la llei del pecat i de la mort .
45008003	Déu ha fet allò que la Llei no tenia forces per a fer a causa de la feblesa humana : enviant el seu propi Fill , esdevingut semblant a un home pecador i ofert en sacrifici pel pecat , Déu ha condemnat el pecat valent-se de la condició humana
45008004	perquè les exigències justes de la Llei es complissin en nosaltres , que no vivim d’acord amb els desigs terrenals sinó d’acord amb l’Esperit .
45008005	Els qui segueixen els desigs terrenals s’apassionen per les coses terrenals ; els qui segueixen els impulsos de l’Es- perit s’apassionen per les coses de l’Esperit .
45008006	Les passions terrenals porten a la mort , mentre que les de l’Esperit duen a la vida i a la pau .
45008007	I és que les passions terrenals porten a l’enemistat amb Déu , ja que no volen sotmetre’s a la seva llei ni s’hi podrien sotmetre .
45008008	Per això els qui viuen d’acord amb els desigs terrenals no poden plaure a Déu .
45008009	Ara bé , vosaltres no viviu d’acord amb els desigs terrenals , sinó d’acord amb l’Esperit , perquè l’Esperit de Déu habita en vosaltres , i si algú de vosaltres no tingués l’Esperit de Crist , no seria de Crist .
45008010	Però si Crist està en vosaltres , encara que el vostre cos mori per culpa del pecat , l’Esperit us dóna la vida , gràcies a la justícia salvadora .
45008011	I si habita en vosaltres l’Esperit d’aquell qui va ressuscitar Jesús d’entre els morts , també , gràcies al seu Esperit que habita en vosaltres , aquell qui va ressuscitar el Crist d’entre els morts donarà la vida als vostres cossos mortals .
45008012	Així , doncs , germans , nosaltres tenim un deute , però no amb els desigs terrenals perquè hàgim de viure segons aquests desigs .
45008013	Si visquéssiu així , moriríeu ; en canvi , si per l’Esperit feu morir les obres terrenals , viureu .
45008014	Tots els qui són guiats per l’Esperit de Déu són fills de Déu .
45008015	Perquè vosaltres no heu rebut un esperit d’esclaus que us faci tornar a caure en el temor , sinó l’Esperit que ens ha fet fills i ens fa cridar : « Abbà , Pare ! »
45008016	Així l’Esperit mateix s’uneix al nostre esperit per donar testimoni que som fills de Déu .
45008017	I si som fills , també som hereus : hereus de Déu i hereus amb Crist , ja que , sofrint amb ell , serem també glorificats amb ell .
45008018	Jo penso que els sofriments del món present no són res comparats amb la glòria que s’ha de revelar en nosaltres .
45008019	Perquè l’univers creat espera amb impaciència que la glòria dels fills de Déu es reveli plenament :
45008020	l’univers creat es troba sotmès al fracàs , no de grat , sinó perquè algú l’hi ha sotmès , però manté l’esperança
45008021	que també ell serà alliberat de l’esclavatge de la corrupció i obtindrà la llibertat i la glòria dels fills de Déu .
45008022	Sabem prou bé que fins ara tot l’univers creat gemega i sofreix dolors de part .
45008023	I no solament ell ; també nosaltres , que posseïm l’Esperit com a primícies del que vindrà , gemeguem dins nostre anhelant de ser plenament fills , quan el nostre cos sigui redimit .
45008024	Hem estat salvats , però només en esperança . Ara bé , veure el que s’espera no és esperança : allò que es veu , per què s’ha d’esperar ?
45008025	Però nosaltres esperem allò que no veiem , i ho anhelem amb constància .
45008026	Igualment , l’Esperit ve a ajudar la nostra feblesa : nosaltres no sabem pregar com cal , però el mateix Esperit intercedeix per nosaltres amb gemecs que no es poden expressar .
45008027	I el qui coneix els cors sap quin és el voler de l’Esperit : l’Esperit intercedeix a favor del poble sant tal com Déu vol .
45008028	Sabem que Déu ho disposa tot en bé dels qui l’estimen , dels qui ell ha decidit cridar ;
45008029	perquè ell , que els coneixia des de sempre , els ha destinat a ser imatge del seu Fill , que així ha estat el primer d’una multitud de germans .
45008030	I als qui havia destinat , també els ha cridat ; i als qui ha cridat , també els ha fet justos ; i als qui ha fet justos , també els ha glorificat .
45008031	Què direm , doncs , davant d’això ? Si tenim Déu amb nosaltres , qui tindrem en contra ?
45008032	Ell , que no va plànyer el seu propi Fill , sinó que el va entregar per tots nosaltres , com no ens ho donarà tot juntament amb ell ?
45008033	Qui s’alçarà per acusar els elegits de Déu , si Déu mateix els fa justos ?
45008034	Qui gosarà condemnar-los , si Jesucrist mateix va morir , més encara , va ressuscitar , està a la dreta de Déu i intercedeix per nosaltres ?
45008035	Qui ens separarà de l’amor de Crist ? ¿ La tribulació , l’angoixa , la persecució , la fam , la nuesa , el perill , l’espasa ?
45008036	Tal com diu l’Escriptura : És per tu que anem morint tot el dia , i ens tenen com anyells duts a matar .
45008037	Però , de tot això , en sortim plenament vencedors gràcies a aquell qui ens estima .
45008038	N’estic cert : ni la mort ni la vida , ni els àngels ni les potències , ni el present ni el futur , ni els poders ,
45008039	ni el món de dalt ni el de sota , ni res de l’univers creat no ens podrà separar de l’amor de Déu que s’ha manifestat en Jesucrist , Senyor nostre .
45009001	Unit a Crist i tenint per testimoni la meva pròpia consciència guiada per l’Esperit Sant , declaro amb tota veritat , i no menteixo ,
45009002	que sento una gran tristesa i un dolor constant al fons del cor .
45009003	Pel bé dels meus germans , la gent del meu llinatge , jo mateix desitjaria ser maleït i separat del Crist !
45009004	Com a israelites , els pertanyen la gràcia de ser fills , la glòria de Déu , les aliances , la Llei , el culte i les promeses ;
45009005	també són d’ells els patriarques , i , com a home , ha sortit d’ells el Crist , que és Déu i està per damunt de tot . Sigui beneït per sempre . Amén .
45009006	I no és pas que la paraula de Déu hagi fallat , ja que no tots els israelites de naixement formen l’Israel veritable ,
45009007	ni pel sol fet de ser descendència d’Abraham en són tots fills . Al contrari , l’Escriptura diu : La descendència que portarà el teu nom serà la d’Isaac .
45009008	És a dir , que no tots els descendents d’Abraham són fills de Déu ; només compten com a descendència els qui han nascut en virtut de la promesa .
45009009	I aquestes són les paraules de la promesa : Per aquest temps tornaré , i Sara haurà tingut un fill .
45009010	Més encara , hi ha també el cas de Rebeca , que va concebre dos fills d’un sol home , Isaac , el nostre pare .
45009011	Doncs bé , quan encara no havien nascut , ni havien fet res de bo o res de dolent , es va confirmar la lliure elecció de Déu ,
45009012	que no depèn de les obres humanes , sinó d’ell mateix que crida . Ell va anunciar a Rebeca : El més gran servirà el més petit .
45009013	Tal com també diu l’Escriptura : He estimat Jacob , he avorrit Esaú .
45009014	Què direm , doncs ? ¿ Que en Déu hi ha injustícia ? De cap manera !
45009015	Ell diu a Moisès : Em compadeixo de qui em vull compadir i tinc misericòrdia de qui vull tenir misericòrdia .
45009016	Per tant , tot depèn no del voler o dels esforços humans , sinó de la compassió de Déu .
45009017	D’aquí que l’Escriptura digui , referint-se al faraó : T’he fet sorgir per mostrar a través teu el meu poder i perquè la meva anomenada arribi arreu de la terra .
45009018	Per tant , es compadeix de qui vol , i a qui vol li endureix el cor .
45009019	Ara tu em diràs : « Doncs per què Déu es queixa , encara ? Qui pot resistir-se a la seva voluntat ? »
45009020	Però qui ets tu , home , per a discutir amb Déu ? ¿ És que la figura pot dir al qui l’ha modelada : Per què m’has fet així ?
45009021	El terrisser , ¿ no és amo de la seva argila per a modelar amb la mateixa pasta vasos nobles i atuells ordinaris ?
45009022	Doncs bé , quan Déu ha volgut abocar el seu càstig i fer conèixer el seu poder , ha suportat amb molta paciència els qui s’havien fet mereixedors d’aquell càstig i que estaven a punt per a la perdició ;
45009023	d’aquesta manera ha fet conèixer la riquesa de la seva glòria , que ha abocat sobre els qui són objecte del seu amor i que estan destinats a la glòria ;
45009024	és a dir , nosaltres , a qui ell ha cridat no tan sols d’entre els jueus , sinó també d’entre els pagans .
45009025	Tal com diu en el llibre d’Osees : Anomenaré « Poble meu » el qui no era el meu poble i « Estimada » la qui no era estimada .
45009026	I al lloc on els havien dit : « Vosaltres no sou el meu poble » , allà mateix els anomenaran « Fills del Déu viu » .
45009027	D’altra banda , a favor d’Israel Isaïes exclama : Encara que el nombre dels israelites que es perdés fos com els grans de sorra de la vora de la mar , una resta se salvarà !
45009028	El Senyor durà a terme sense espera la seva paraula , la complirà a la terra .
45009029	I tal com el mateix Isaïes havia predit : Si el Senyor de l’univers no ens hagués deixat una descendència , hauríem estat com Sodoma , ens hauríem assemblat a Gomorra .
45009030	Què direm , doncs ? Direm que els pagans , que no cercaven la justícia , han rebut la justícia : la justícia que ve per la fe .
45009031	En canvi , Israel , que cercava una llei que els fes justos , no ha arribat on la Llei conduïa .
45009032	I això , per què ? Perquè no cercaven de ser justos per la fe , sinó per les obres . Van topar amb la pedra d’ensopec ,
45009033	tal com diu l’Escriptura : Poso a Sió una pedra d’ensopec , un roc que fa caure , però els qui creuen en ell no quedaran confosos .
45010001	Germans , desitjo de tot cor i prego a Déu que se salvin .
45010002	Us puc assegurar que són zelosos de Déu , però d’una manera mal entesa ;
45010003	desconeixen la justícia que ve de Déu i busquen de fer-se justos pel seu propi compte , sense sotmetre’s a la justícia salvadora de Déu .
45010004	Perquè Crist és el terme de la Llei , i així tothom qui creu en ell rep la justícia de Déu .
45010005	Moisès parla de ser just en virtut de la Llei quan escriu : Qui compleixi les prescripcions viurà gràcies a elles .
45010006	Però de la justícia que ve per la fe , diu l’Escriptura : No pensis en el teu cor : Qui serà capaç de pujar fins al cel — s’entén : per fer-ne baixar Crist ?
45010007	O bé : Qui serà capaç de baixar fins a l’abisme — s’entén : per fer pujar Crist d’entre els morts ?
45010008	Més aviat l’Escriptura diu : La paraula és molt a prop teu ; la tens als llavis , la tens al cor . Aquesta és la paraula que creiem i que proclamem :
45010009	Si amb els llavis confesses que Jesús és el Senyor i creus en el teu cor que Déu l’ha ressuscitat d’entre els morts , seràs salvat .
45010010	Qui creu de cor , rep la justícia ; qui confessa amb els llavis , obté la salvació .
45010011	Diu l’Escriptura : Cap dels qui creuen en ell no quedarà confós .
45010012	No hi ha , doncs , diferència entre els jueus i els no jueus , ja que tots tenen el mateix Senyor , generós amb tothom qui l’invoca .
45010013	En efecte , tots els qui invoquin el nom del Senyor se salvaran .
45010014	Ara bé , com podran invocar-lo , si no hi creuen ? I com creuran en ell , si no n’han sentit parlar ? I com en sentiran parlar , si ningú no l’anuncia ?
45010015	I qui el podrà anunciar , si ningú no és enviat ? Ja ho diu l’Escriptura : Que en són , de bonics , els peus dels missatgers de bones noves !
45010016	Però no tots han estat obedients a la bona nova de l’evangeli . Així ho diu Isaïes : Senyor , ¿ qui ha cregut allò que ha escoltat de nosaltres ?
45010017	La fe ve , doncs , de l’escolta , i l’escolta arriba per la predicació de la paraula de Crist .
45010018	Ara bé , jo pregunto : És que no l’han escoltada ? I tant que sí ! El seu anunci s’ha escampat a tota la terra , i les seves paraules , fins als límits del món .
45010019	Encara pregunto : És que Israel no ha comprès ? Moisès és el primer de contestar : Jo , per a engelosir-vos , em valdré d’un poble que no és poble ; em valdré , per a irritar-vos , d’un poble sense seny .
45010020	I Isaïes arriba a dir : M’he deixat trobar pels qui no em cercaven ; m’he manifestat als qui no em consultaven .
45010021	En canvi , d’Israel diu : Tot el dia tinc les mans esteses cap a un poble desobedient i rebel .
45011001	Jo pregunto , doncs : És que Déu ha rebutjat el seu poble ? De cap manera ! Jo mateix sóc israelita , descendent d’Abraham , de la tribu de Benjamí .
45011002	Déu no ha rebutjat pas el seu poble , que ell coneixia des de sempre . Ja sabeu què diu l’Escriptura , en el passatge on Elies acusa Israel davant de Déu :
45011003	Senyor , han mort els teus profetes , han derrocat els teus altars ; només he quedat jo , i encara em busquen per matar-me .
45011004	Tanmateix , què li respon Déu ? M’he reservat set mil homes que no han doblegat els genolls davant de Baal .
45011005	Així , doncs , també en el temps present , per pura gràcia de Déu , ha quedat una resta d’escollits .
45011006	I si és per gràcia de Déu , no és en virtut de les obres humanes ; altrament la gràcia ja no seria gràcia .
45011007	En conseqüència , Israel no ha aconseguit allò que buscava , però ho han aconseguit els escollits . En canvi , els altres s’han endurit ,
45011008	tal com diu l’Escriptura : Déu els ha donat un esperit que els ensopeix , ulls per a no veure-hi i orelles per a no sentir-hi , fins al dia d’avui .
45011009	I David diu : Que la taula se’ls torni un parany i una trampa , una ocasió de caure , la paga que es mereixen !
45011010	Que se’ls entelin els ulls i no hi vegin ! Doblega’ls l’esquena per sempre .
45011011	Per tant , ¿ podem dir que Israel ha ensopegat per a no aixecar-se més ? De cap manera ! La seva caiguda ha servit perquè la salvació arribés als pagans i així Israel s’engelosís .
45011012	Ara bé , si amb la seva caiguda el món hi ha guanyat tant i la seva davallada ha estat per als altres pobles motiu de benefici , molt més ho serà la seva entrada a la plenitud de la salvació .
45011013	Ara us parlo a vosaltres , els d’origen pagà , i us dic : com a apòstol dels pagans , faig honor al meu ministeri ,
45011014	mirant d’engelosir els del meu llinatge i així salvar-ne alguns .
45011015	Si del fet d’haver quedat ells apartats ha vingut la reconciliació al món , ¿ no serà la seva entrada un pas de mort a vida ?
45011016	Si les primícies de la pasta del pa són consagrades a Déu , també ho és tota la pasta ; si l’arrel és consagrada , també ho són les branques .
45011017	És cert que algunes branques de l’olivera van ser tallades , i tu , olivera borda , fores empeltada entre les que quedaven i ara comparteixes amb elles la saba que puja de les arrels .
45011018	Però no te’n gloriïs ni menyspreïs les altres branques . Com podries gloriar-te’n ? No ets tu qui sostens l’arrel , sinó que l’arrel et sosté a tu !
45011019	Tu pots dir : « Van tallar aquelles branques per empeltar-me a mi . »
45011020	És cert , les van tallar per la seva infidelitat , i tu , en canvi , et mantens per la fe . No siguis orgullós , sinó temorós ,
45011021	perquè Déu , que no va plànyer les branques nascudes de l’arbre , tampoc no et planyeria a tu .
45011022	Considera , doncs , la bondat i el rigor de Déu : el seu rigor amb els qui han caigut i la seva bondat amb tu . Persevera en la seva bondat , ja que ell també et podria arrencar .
45011023	D’altra banda , ells també seran empeltats , si no persisteixen en la seva infidelitat : Déu té poder per a tornar-los a empeltar .
45011024	Si tu has estat arrencat de l’olivera borda on havies nascut i contra les lleis naturals has estat empeltat en una olivera bona , molt més ells , que hi han nascut , seran empeltats en la pròpia olivera .
45011025	Germans , no vull que ignoreu aquest designi secret de Déu , no fos cas que us tinguéssiu per més savis que els altres : l’enduriment d’una part d’Israel es mantindrà fins que haurà entrat el conjunt dels pobles pagans ,
45011026	i així tot Israel serà salvat , tal com diu l’Escriptura : L’alliberador vindrà de Sió , allunyarà de Jacob les seves infidelitats ,
45011027	i aquesta serà la meva aliança amb ells , quan perdonaré els seus pecats .
45011028	Ells , doncs , són enemics pel que fa a l’evangeli , tot i que això resulta en benefici vostre ; però , pel que fa a l’elecció de Déu , són estimats per ell a causa dels patriarques .
45011029	Els dons i la crida de Déu són irrevocables .
45011030	En altre temps , vosaltres vau desobeir Déu , però ara , ja que ells han estat desobedients , vosaltres heu rebut la misericòrdia divina .
45011031	Igualment , ara ells han desobeït Déu , però vosaltres heu rebut la seva misericòrdia , a fi que ells també la rebin .
45011032	Déu havia deixat tots els homes captius de la desobediència , per compadir-se finalment de tots .
45011033	— Oh profunditat de la riquesa , de la saviesa i del coneixement de Déu ! Que en són , d’insondables , els seus judicis , i d’impenetrables , els seus camins !
45011034	Qui pot conèixer el pensament del Senyor ? Qui ha estat el seu conseller ?
45011035	Qui li ha deixat mai res , que ell li ho hagi de tornar ?
45011036	Tot ve d’ell , passa per ell i va cap a ell . Glòria a ell per sempre . Amén .
45012001	Germans , per la misericòrdia que Déu ens té , us exhorto a oferir-vos vosaltres mateixos com una víctima viva , santa i agradable a Déu : aquest ha de ser el vostre culte veritable .
45012002	No us emmotlleu al món present ; deixeu-vos transformar i renoveu el vostre interior , perquè pugueu reconèixer quina és la voluntat de Déu , allò que és bo , agradable a ell i perfecte .
45012003	En virtut de la gràcia que he rebut , dic a cada un de vosaltres : no us tingueu per més del que sou ; tingueu una idea justa de vosaltres mateixos , assenyadament , cadascú segons la mesura de la fe que Déu li ha concedit .
45012004	En un cos hi ha molts membres , i no tots tenen la mateixa funció ;
45012005	també nosaltres , que som molts , units a Crist formem un sol cos i som membres els uns dels altres .
45012006	Tenim dons diferents , segons la gràcia que hem rebut . Si és el do de profecia , exercim-lo d’acord amb la fe ;
45012007	si és el de servei , exercim-lo servint ; si és el d’ensenyar , ensenyant ;
45012008	si és el d’exhortar , exhortant . El qui reparteix les almoines , que ho faci amb senzillesa ; el qui presideix , que sigui sollícit ; el qui fa obres de misericòrdia , que les faci amb alegria .
45012009	Que l’amor no sigui fingit . Fugiu del mal , abraceu-vos al bé .
45012010	Estimeu-vos afectuosament camb un amor fratern , avanceu-vos a honorar-vos els uns als altres .
45012011	Esforceu-vos a ser sollícits . Sigueu fervents d’esperit , serviu el Senyor .
45012012	Que l’esperança us ompli d’alegria . Sigueu pacients en la tribulació , constants en l’oració .
45012013	Feu-vos solidaris de les necessitats del poble sant . Practiqueu amb deler l’hospitalitat .
45012014	Beneïu els qui us persegueixen . Beneïu , no maleïu .
45012015	Alegreu-vos amb els qui estan alegres , ploreu amb els qui ploren .
45012016	Viviu d’acord els uns amb els altres . No aspireu a grandeses , sinó poseu-vos al nivell dels humils . No us tingueu per savis .
45012017	No torneu a ningú mal per mal ; mireu de fer el bé a tothom .
45012018	Si és possible , i fins on depengui de vosaltres , estigueu en pau amb tothom .
45012019	Estimats , no us prengueu la justícia per la vostra mà ; deixeu que actuï la indignació divina , tal com diu l’Escriptura : A mi em toca de passar comptes , jo donaré la paga . Ho dic jo , el Senyor .
45012020	Més aviat , si el teu enemic té fam , dóna-li menjar ; si té set , dóna-li beure : serà com si posessis brases sobre el seu cap .
45012021	No et deixis vèncer pel mal ; al contrari , venç el mal amb el bé .
45013001	Que tothom se sotmeti a les autoritats que exerceixen el poder , perquè tota autoritat ve de Déu , i les que de fet tenim han estat establertes per ell .
45013002	Per tant , el qui s’enfronta a l’autoritat es rebella contra l’ordre volgut per Déu , i els rebels es busquen la pròpia condemna .
45013003	Els governants no són de témer quan es fa el bé , sinó quan es fa el mal . Per tant , si no vols haver de témer l’autoritat , fes el bé , i en rebràs l’elogi ,
45013004	ja que està al servei de Déu per a conduir-te al bé . En canvi , si fas el mal , tem , perquè no és endebades que porta l’espasa : està al servei de Déu per a fer justícia i castigar els qui fan el mal .
45013005	Per això , cal sotmetre’s , no solament per por del càstig , sinó també per motius de consciència .
45013006	Igualment per aquesta raó , pagueu els impostos : els qui s’ocupen de recaptar-los són funcionaris al servei de Déu .
45013007	Doneu a cadascú allò que li deveu : pagueu impostos i tributs als qui els recapten , reverencieu a qui pertoca , respecteu a qui heu de respectar .
45013008	No tingeu cap deute amb ningú , si no és l’amor que us deveu els uns als altres . Qui estima els altres ha complert plenament la Llei .
45013009	En efecte , no cometre adulteri , no matar , no robar , no desitjar allò que és d’un altre , i qualsevol altre manament , tots es resumeixen en això : Estima els altres com a tu mateix .
45013010	Qui estima , no fa cap mal als altres . L’amor és la plenitud de la Llei .
45013011	Més encara , vosaltres sabeu prou en quin temps vivim : ja és hora que us desvetlleu ! Ara tenim la salvació més a prop que quan vam abraçar la fe .
45013012	La nit és avançada i el dia ja s’acosta . Despullem-nos , doncs , de les obres de la fosca i revestim-nos de l’armadura de la llum .
45013013	Com escau a ple dia , comportem-nos dignament , sense orgies ni borratxeres , sense luxúries ni disbauxes , sense baralles ni enveges .
45013014	Revestiu-vos de Jesucrist , el Senyor , i no us ocupeu de satisfer els desigs terrenals .
45014001	Acolliu els qui són febles en la fe i no critiqueu la seva manera de pensar .
45014002	Els uns estan segurs que poden menjar de tot , mentre que els altres , els febles en la fe , solament mengen llegums .
45014003	El qui menja de tot , que no menyspreï el qui no en menja ; i el qui no menja de tot , que no jutgi el qui en menja , perquè també aquest ha estat acollit per Déu .
45014004	Qui ets tu per a judicar el criat d’un altre ? Si es manté dret o si cau , és cosa del seu amo . I es mantindrà dret , perquè el Senyor té poder per a sostenir-lo !
45014005	Alguns fan distincions entre uns dies i uns altres , mentre que hi ha qui els considera tots iguals . Que cadascú actuï d’acord amb les seves conviccions .
45014006	El qui observa un dia especial , ho fa pel Senyor ; el qui menja de tot , ho fa pel Senyor , ja que dóna gràcies a Déu , i el qui no menja de tot , també ho fa pel Senyor i també dóna gràcies a Déu .
45014007	Ningú de nosaltres no viu ni mor per a ell mateix :
45014008	si vivim , vivim per al Senyor , i si morim , morim per al Senyor . Per això , tant si vivim com si morim , som del Senyor ,
45014009	ja que Crist va morir i va tornar a la vida per ser Senyor de morts i de vius .
45014010	Tu , doncs , per què judiques el teu germà ? I tu , per què el menysprees ? Tots hem de comparèixer davant el tribunal de Déu .
45014011	Tal com diu l’Escriptura : Ho dic jo , el Senyor : Tan cert com visc , afirmo que davant meu s’agenollarà tothom , i tots els llavis donaran glòria a Déu .
45014012	Per tant , cada un de nosaltres haurà de donar compte a Déu de si mateix .
45014013	No ens judiquem més els uns als altres ! Decidiu-vos més aviat a no ser per a cap germà motiu de caiguda o d’escàndol .
45014014	Sé prou bé , amb la certesa que dóna Jesús , el Senyor , que no hi ha res d’impur en si mateix ; però sé també que una cosa és impura per al qui la considera impura .
45014015	En conseqüència , si per menjar una cosa fas que el teu germà trontolli , ja no actues guiat per l’amor : per un menjar , no duguis a la perdició aquell pel qual Crist ha mort .
45014016	No feu que malparlin del vostre millor tresor !
45014017	Perquè el Regne de Déu no és qüestió de tal menjar o tal beguda , sinó de la justícia , la pau i el goig de l’Esperit Sant .
45014018	El qui serveix el Crist d’aquesta manera , agrada a Déu i és reconegut pels homes .
45014019	Cerquem , doncs , allò que porta la pau i que edifica la comunitat .
45014020	Per culpa d’un menjar , no destrueixis l’obra de Déu ! És cert que tots els aliments són purs , però està malament que mengis una cosa si amb això provoques l’escàndol :
45014021	és bo de no menjar carn ni beure vi , si el teu germà se n’ha d’escandalitzar .
45014022	Tu guarda’t , per a tu mateix i davant de Déu , la convicció que prové de la fe . Feliç el qui no s’acusa a si mateix quan ha discernit el que ha de fer !
45014023	Però el qui té dubtes , si menja està condemnat , perquè no actua d’acord amb la convicció que dóna la fe . I tot allò que es fa sense aquesta convicció és pecat .
45015001	Nosaltres , els forts en la fe , hem d’ajudar els qui no ho són a portar les seves febleses , sense buscar allò que ens plau .
45015002	Més aviat , que cadascú miri de complaure els altres i procuri el bé d’ells , per tal d’edificar la comunitat .
45015003	Tampoc el Crist no va buscar complaure’s a ell mateix . Ben al contrari ! Tal com diu l’Escriptura : He rebut les burles dels qui t’ultratgen .
45015004	En efecte , tot el que fou escrit en altre temps , va ser escrit per a instruir-nos ; així , gràcies a la constància i al consol que ens donen les Escriptures , mantenim l’esperança .
45015005	Que Déu , de qui provenen la constància i el consol , us concedeixi de viure unànimement i d’acord els uns amb els altres , a exemple de Jesucrist ;
45015006	així , amb un sol cor i a una sola veu , glorificareu el Déu i Pare de Jesucrist , Senyor nostre .
45015007	Per això , acolliu-vos els uns als altres , tal com el Crist us ha acollit , per a glòria de Déu .
45015008	Vull dir que Crist , per raó de la fidelitat de Déu , s’ha posat al servei dels circumcisos , per tal de confirmar les promeses fetes als patriarques ,
45015009	mentre que els altres pobles arriben a glorificar Déu en virtut de l’amor que ell els té . Tal com diu l’Escriptura : Per això et lloaré entre les nacions i cantaré al teu nom .
45015010	També diu : Alegreu-vos , nacions , amb el seu poble .
45015011	I encara : Lloeu el Senyor , tots els pobles , glorifiqueu-lo , totes les nacions .
45015012	I encara , Isaïes diu : Apareixerà el rebrot de Jessè , el qui s’ha d’alçar a governar les nacions . I les nacions posaran en ell l’esperança .
45015013	Que el Déu de l’esperança ompli la vostra fe d’alegria i de pau perquè vesseu d’esperança gràcies a la força de l’Esperit Sant .
45015014	Germans meus , estic ben convençut que esteu plens de bondat , que posseïu un coneixement perfecte i que sou capaços d’instruir-vos els uns als altres .
45015015	Tanmateix , us he escrit en algun punt amb un cert atreviment com per refrescar-vos la memòria . He rebut de Déu el do
45015016	de ser servidor de Jesucrist entre els pagans , exercint-hi la funció sagrada d’anunciar l’evangeli de Déu , perquè així ells es converteixin en una ofrena que li sigui agradable , santificada per l’Esperit Sant .
45015017	Per això , puc gloriar-me en Jesucrist del meu servei a Déu ;
45015018	i només gosaré parlar d’allò que Crist ha realitzat a través meu perquè els pagans fossin obedients a la fe . Ell s’ha valgut de la meva paraula i de la meva acció ,
45015019	acompanyades del poder d’obrar senyals i prodigis i de la força de l’Esperit de Déu . D’aquesta manera he anunciat plenament l’evangeli de Crist des de Jerusalem i pertot arreu fins a Illíria .
45015020	Però he tingut com a punt d’honor d’anunciar l’evangeli només allà on el nom de Crist no era conegut , per tal de no edificar sobre els fonaments posats per un altre ;
45015021	en això segueixo el que diu l’Escriptura : Hi veuran els qui no l’havien sentit anunciar , comprendran els qui no n’havien sentit parlar .
45015022	Per tot això m’ha estat sempre impossible de venir a veure-us .
45015023	Però ara ja no tinc camp d’acció en aquestes regions i , d’altra banda , sento des de fa molts anys un fort desig de venir a trobar-vos ,
45015024	cosa que penso fer quan vagi cap a Hispània . Espero , doncs , que tot anant-hi us podré visitar , i que em donareu ajuda per a arribar-hi , després de fruir una mica de la vostra companyia .
45015025	De moment , però , me’n vaig a Jerusalem , ja que estic fent un servei al poble sant .
45015026	Les comunitats de Macedònia i d’Acaia van decidir de fer una collecta per ajudar els pobres que hi ha enmig del poble sant que viu a Jerusalem .
45015027	Elles ho van decidir així , però és que hi tenien una obligació , perquè , si els pagans han participat dels seus béns espirituals , també estan obligats a assistir-los amb béns materials .
45015028	Així , doncs , quan hauré complert aquesta missió i els hauré consignat el fruit de la collecta , passaré a visitar-vos tot anant cap a Hispània .
45015029	Sé que , quan us vingui a trobar , hi vindré amb la plena benedicció de Crist .
45015030	Germans , us demano per nostre Senyor Jesucrist i per l’amor de l’Esperit , que lluiteu al costat meu , pregant a Déu per mi ,
45015031	perquè m’alliberi dels incrèduls que hi ha a Judea i perquè l’ajut que porto a Jerusalem sigui ben acceptat pel poble sant .
45015032	D’aquesta manera , gràcies al voler de Déu , podré venir a visitar-vos amb goig i reposar en la vostra companyia .
45015033	Que el Déu de la pau sigui amb tots vosaltres . Amén .
45016001	Us recomano la nostra germana Febe , diaconessa de l’església que hi ha a Cèncrees .
45016002	Acolliu-la en el Senyor , com correspon al poble sant , i ajudeu-la en tot el que necessiti de vosaltres , que ella també n’ha ajudat molts , entre els quals em compto jo mateix .
45016003	Saludeu Prisca i Àquila , collaboradors meus en Jesucrist ,
45016004	que van exposar la seva vida per salvar la meva : no sóc jo sol a agrair-los-ho , sinó totes les esglésies que no són jueves .
45016005	Saludeu també l’església que es reuneix a casa d’ells . Saludeu el meu estimat Epènet , la primícia dels qui , a l’Àsia , han cregut en Crist .
45016006	Saludeu Maria , que ha treballat molt per vosaltres .
45016007	Saludeu Andrònic i Júnia , que són del meu llinatge i companys meus de presó , molt considerats entre els apòstols , i que van pertànyer al Crist abans que jo mateix .
45016008	Saludeu Ampliat , el meu estimat en el Senyor .
45016009	Saludeu Urbà , collaborador nostre en el Crist , i el meu estimat Estaqui .
45016010	Saludeu Apelles , que ha estat provat en Crist . Saludeu els qui es reuneixen a casa d’Aristobul .
45016011	Saludeu Herodió , que és del meu llinatge . Saludeu els qui es reuneixen a casa de Narcís , que pertanyen al Senyor .
45016012	Saludeu Trifena i Trifosa , que treballen en el Senyor . Saludeu igualment l’estimada Pèrsida , que també ha treballat molt en el Senyor .
45016013	Saludeu Rufus , que ha estat escollit en el Senyor , i la seva mare , que considero també meva .
45016014	Saludeu Asíncrit , Flegont , Hermes , Pàtrobes , Hermas i els altres germans que es troben amb ells .
45016015	Saludeu Filòleg i Júlia , Nereu i la seva germana , Olimpes i tot el poble sant que es troba amb ells .
45016016	Saludeu-vos els uns als altres amb el bes de pau . Us saluden totes les esglésies de Crist .
45016017	Germans , us prego que aneu amb compte amb els qui provoquen divisions i escàndols , apartant-se de la doctrina que vau aprendre . Fugiu-ne !
45016018	Aquests no són servidors de Crist , nostre Senyor , sinó del seu propi ventre ; amb paraules afables i afalagadores enganyen els incauts .
45016019	Tothom ha rebut la nova que heu estat obedients a la fe . Me n’alegro , doncs , per vosaltres ; però vull que sigueu assenyats per a fer el bé i innocents davant el mal .
45016020	I el Déu de la pau esclafarà ben aviat Satanàs sota els vostres peus ! Que la gràcia de Jesús , nostre Senyor , sigui amb vosaltres .
45016021	Us saluden Timoteu , el meu collaborador , i Lluci , Jàson i Sosípatre , que són del meu llinatge .
45016022	Us saludo en el Senyor jo , Terci , que he escrit aquesta carta .
45016023	Us saluda Gaius , que ens acull a mi i a tota la comunitat . Us saluden Erast , el tresorer de la ciutat , i Quart , el nostre germà . (
45016025	Glòria a aquell qui té el poder d’enfortir-vos en l’evangeli que jo anuncio quan proclamo Jesucrist , el qual és la revelació del designi de Déu , amagat en el silenci dels segles ,
45016026	però que ara s’ha manifestat i s’ha donat a conèixer a tots els pobles perquè siguin obedients a la fe , mitjançant els escrits profètics , per decisió del Déu etern .
45016027	A Déu , l’únic ple de saviesa , glòria eternament per Jesucrist . Amén .
46001001	Pau , cridat per voler de Déu a ser apòstol de Jesucrist , i el germà Sòstenes ,
46001002	a l’església de Déu que és a Corint , als santificats en Jesucrist , cridats a ser sants , juntament amb tots els qui pertot arreu invoquen el nom de nostre Senyor Jesucrist , Senyor d’ells i nostre .
46001003	Us desitgem la gràcia i la pau de part de Déu , el nostre Pare , i de Jesucrist , el Senyor .
46001004	Sempre dono gràcies al meu Déu per vosaltres , pensant en la gràcia que ell us ha concedit en Jesucrist ,
46001005	en qui heu rebut tota mena de riqueses , tant de paraula com de coneixement .
46001006	I és que el testimoni de Crist s’ha refermat tant entre vosaltres ,
46001007	que no us manca cap mena de do , mentre espereu la seva manifestació .
46001008	Déu també us mantindrà ferms fins a la fi , perquè el dia que vindrà nostre Senyor Jesucrist sigueu trobats irreprensibles .
46001009	Déu és fidel , i és ell qui us ha cridat a viure en comunió amb el seu Fill Jesucrist , Senyor nostre .
46001010	Germans , en nom de nostre Senyor Jesucrist , us demano que aneu tots d’acord i que no hi hagi divisions entre vosaltres , sinó que estigueu ben units en un sol pensament i en un sol parer .
46001011	Perquè la gent de Cloe m’han fet saber , germans meus , que hi ha desavinences entre vosaltres .
46001012	Vull dir que uns afirmen : « Jo sóc de Pau » ; altres : « Doncs jo , d’Apolló » ; altres : « Jo , de Cefes » ; altres : « Jo , de Crist . »
46001013	¿ És que el Crist està dividit ? ¿ És Pau qui ha estat crucificat per vosaltres ? ¿ O heu estat batejats en nom de Pau ?
46001014	Dono gràcies a Déu de no haver-ne batejat cap de vosaltres , fora de Crisp i Gaius ;
46001015	així ningú no pot dir que heu estat batejats en el meu nom .
46001016	Per cert , també vaig batejar els de la casa d’Estèfanes , però no recordo haver batejat ningú més .
46001017	Crist no em va enviar a batejar , sinó a anunciar l’evangeli , i sense recórrer a un llenguatge de savis , perquè la creu de Crist no perdi la seva força .
46001018	Els qui van a la perdició tenen per una insensatesa la doctrina de la creu ; però per a nosaltres , els qui som salvats , és poder de Déu .
46001019	Diu l’Escriptura : Destruiré la saviesa dels savis i anullaré la intelligència dels intelligents .
46001020	On són els savis d’aquest món ? On són els mestres de la Llei ? On són els qui saben discutir ? Déu ha convertit en insensata la saviesa d’aquest món !
46001021	El món comptava amb la saviesa de Déu , però malgrat aquella saviesa no va arribar a reconèixer-lo ; per això Déu ha volgut salvar els creients per aquesta insensatesa que prediquem .
46001022	Els jueus demanen prodigis , i els grecs cerquen saviesa ,
46001023	però nosaltres prediquem un Messies crucificat , que és un escàndol per als jueus , i per als pagans , una insensatesa .
46001024	Però és poder i saviesa de Déu per a tots els qui són cridats , tant jueus com pagans .
46001025	Perquè allò que sembla insensat en l’obra de Déu és més savi que la saviesa dels homes , i allò que sembla feble en l’obra de Déu és més fort que no pas els homes .
46001026	Germans , fixeu-vos qui sou els qui heu rebut la crida : no n’hi ha gaires de savis a la manera d’aquest món ni gaires d’influents o de bona família .
46001027	Ben al contrari , Déu ha escollit els insensats d’aquest món per confondre els savis ; i ha escollit els febles d’aquest món per confondre els forts .
46001028	Déu ha escollit gent que no compta , els menyspreats d’aquest món ; ha escollit els qui no són res per anullar els qui són alguna cosa .
46001029	Així ningú no es pot gloriar davant de Déu .
46001030	És gràcies a ell que vosaltres viviu en Jesucrist , ja que Déu ha fet d’ell la nostra saviesa , la nostra justícia , la nostra santificació i la nostra redempció ,
46001031	perquè , tal com diu l’Escriptura , si algú es gloria , que es gloriï en el Senyor .
46002001	Per això , germans , quan vaig venir a vosaltres us vaig anunciar el designi de Déu sense cap ostentació d’eloqüència o de saviesa .
46002002	Mentre era enmig vostre , vaig decidir de no conèixer res més que Jesucrist , i encara crucificat .
46002003	Havia vingut a trobar-vos feble , temorós i tremolós .
46002004	Quan us parlava i us predicava , no ho feia amb el llenguatge persuasiu propi de la saviesa humana , sinó amb el poder convincent de l’Esperit ,
46002005	perquè la vostra fe no es fonamentés en la saviesa dels homes , sinó en el poder de Déu .
46002006	De fet , als qui són adults en la fe , sí que els ensenyem una saviesa , però una saviesa que no és d’aquest món ni dels qui el dominen , que han de ser destituïts ,
46002007	sinó la saviesa de Déu , amagada en el seu designi : des d’abans dels temps ell l’havia destinada a ser la nostra glòria .
46002008	Cap dels qui dominen aquest món no l’havia coneguda , perquè , si l’haguessin coneguda , no haurien crucificat el Senyor de la glòria .
46002009	Però , tal com diu l’Escriptura : Cap ull no ha vist mai , ni cap orella ha sentit , ni el cor de l’home somia allò que Déu té preparat per als qui l’estimen .
46002010	A nosaltres , però , Déu ens ho ha revelat per mitjà de l’Esperit , ja que l’Esperit tot ho penetra , fins el més profund de Déu .
46002011	¿ Qui coneix allò que hi ha en l’home , fora del seu propi esperit ? Igualment , ningú no coneix allò que hi ha en Déu fora de l’Esperit de Déu .
46002012	I nosaltres no hem rebut l’esperit del món , sinó l’Esperit que ve de Déu , perquè coneguem els dons que Déu ens ha concedit .
46002013	I no parlem d’aquests dons amb un llenguatge après de la saviesa humana , sinó amb el que hem après de l’Esperit , ja que expressem les coses espirituals amb termes espirituals .
46002014	L’home terrenal no admet res que vingui de l’Esperit de Déu ; li sembla insensat . No és capaç de comprendre-ho , perquè això només es pot jutjar espiritualment .
46002015	En canvi , l’home espiritual pot jutjar-ho tot , mentre que a ell no el jutja ningú .
46002016	En efecte , qui pot conèixer el pensament del Senyor , que pugui instruir-lo ? Nosaltres , però , tenim el pensament de Crist .
46003001	Jo , germans , no us vaig poder parlar com a homes espirituals , sinó com a homes terrenals , encara infants en Crist .
46003002	Us vaig donar llet , i no menjar sòlid , perquè no l’hauríeu pogut assimilar . De fet , ara tampoc no podeu fer-ho ,
46003003	perquè encara viviu de manera terrenal . Les vostres gelosies i desavinences , què són sinó comportar-se de manera terrenal i purament humana ?
46003004	Quan uns afirmen : « Jo sóc de Pau » , i els altres : « Jo sóc d’Apolló » , ¿ no vol dir això que viviu de manera purament humana ?
46003005	Què és Apolló ? Què és Pau ? Només són uns servidors que us han encaminat a creure , cada un segons allò que ha rebut del Senyor .
46003006	Jo vaig plantar , Apolló va regar , però és Déu qui feia créixer .
46003007	Per això no són res ni el qui planta ni el qui rega ; només compta Déu , que fa créixer .
46003008	El qui planta i el qui rega en fan un de sol , i cada un rebrà la seva recompensa d’acord amb el seu treball .
46003009	Nosaltres som collaboradors de Déu , i vosaltres sou el seu conreu , l’edifici que ell construeix .
46003010	Jo , com a bon arquitecte , amb la gràcia que Déu m’ha donat , he posat el fonament , i uns altres hi construeixen al damunt . Però que cadascú miri bé com construeix !
46003011	De fonament , ningú no en pot posar cap altre fora del que està posat , que és Jesucrist .
46003012	Sobre aquest fonament es pot construir amb or , amb plata , amb pedres precioses , o bé amb fusta , amb herba seca o amb palla ,
46003013	i ja es veurà què val l’obra de cadascú : el dia del judici la posarà en evidència , perquè es manifestarà acompanyat de foc , i el foc comprovarà el valor de cada obra .
46003014	Si l’obra resisteix , el qui l’ha construïda en rebrà la recompensa ,
46003015	mentre que , si crema , en sofrirà la pèrdua , tot i que ell se salvarà , però com qui s’escapa just del foc .
46003016	¿ No sabeu que sou temple de Déu i que l’Esperit de Déu habita en vosaltres ?
46003017	Si algú destrueix el temple de Déu , Déu el destruirà a ell , perquè el temple de Déu és sagrat , i aquest temple sou vosaltres .
46003018	Que ningú no s’enganyi a si mateix ! Si entre vosaltres algú es té per savi en les coses d’aquest món , que es faci ignorant , per tal d’arribar a ser realment savi .
46003019	Perquè , als ulls de Déu , la saviesa d’aquest món és una insensatesa , tal com diu l’Escriptura : Atrapa els savis en la seva pròpia astúcia .
46003020	I també : El Senyor coneix els pensaments dels savis , i sap que són buits .
46003021	Per tant , que ningú no es gloriï dels qui són homes i prou ! Tot és vostre :
46003022	Pau , Apolló , Cefes , el món , la vida i la mort , el present i el futur . Tot és vostre ,
46003023	però vosaltres sou de Crist , i Crist és de Déu .
46004001	Així , doncs , tothom ens ha de considerar com a servidors de Crist i administradors dels misteris de Déu .
46004002	Ara bé , dels administradors , l’únic que n’esperem és que siguin fidels .
46004003	Quant a mi , m’importa ben poc que em judiqueu vosaltres o un tribunal humà . Ni tan sols jo no em judico .
46004004	La meva consciència no m’acusa de res , però això no vol pas dir que jo sigui irreprensible . El qui m’ha de judicar és el Senyor .
46004005	Per tant , no judiqueu abans d’hora . Espereu que vingui el Senyor : ell farà llum sobre allò que s’amaga en les tenebres i posarà en evidència les intencions dels cors . Llavors l’elogi que es mereix cadascú vindrà de Déu .
46004006	Germans , fins ara he parlat de mi i d’Apolló esperant que us quedi clar sobre nosaltres dos aquell proverbi que diu : « Només val el que està escrit . » En conseqüència , que ningú no s’enorgulleixi posant-se a favor de l’un i en contra de l’altre .
46004007	Què us fa superiors als altres ? Què teniu que no hàgiu rebut ? I si ho heu rebut , per què us en glorieu com si ho tinguéssiu de vosaltres mateixos ?
46004008	Ja esteu satisfets ! Ja sou rics ! Us sentiu reis sense necessitat de nosaltres ! I tant de bo ho fóssiu , que també nosaltres compartiríem la vostra reialesa .
46004009	Em sembla que a nosaltres , els apòstols , Déu ens ha collocat els últims , com uns condemnats a mort : ens hem convertit en un espectacle per a tot l’univers , àngels i homes .
46004010	Nosaltres , per Crist , som insensats ; vosaltres , en canvi , sou assenyats gràcies a Crist . Nosaltres som febles ; vosaltres , forts . Vosaltres sou honorats ; nosaltres , menyspreats .
46004011	Fins al moment present patim fam i set , anem mal vestits , som maltractats , vivim errant d’un lloc a l’altre ,
46004012	ens fatiguem treballant amb les pròpies mans . Si ens insulten , beneïm ; si ens persegueixen , ho suportem ;
46004013	si ens calumnien , responem amb dolcesa . Fins ara hem estat les deixalles del món , la desferra dels homes .
46004014	No us escric tot això per avergonyir-vos ; més aviat us vull instruir com a fills meus estimats .
46004015	De fet , encara que tinguéssiu deu mil guies en Crist , no teniu molts pares , perquè sóc jo qui , en anunciar-vos l’evangeli , us vaig engendrar en Jesucrist .
46004016	Us prego , doncs , que sigueu imitadors meus .
46004017	Per això us he enviat Timoteu , fill meu estimat i fidel en el Senyor . Ell us recordarà els meus principis de conducta en Crist , tal com jo els ensenyo pertot arreu , en cada església .
46004018	Alguns s’han enorgullit pensant que no tornaré a visitar-vos .
46004019	Però , si Déu vol , tornaré ben aviat i aleshores sabré què valen aquests orgullosos no pel que diuen , sinó pel que poden fer :
46004020	el Regne de Déu no consisteix en paraules , sinó en poder .
46004021	Què preferiu : que vingui amb el bastó a la mà , o bé amb amor i esperit de dolcesa ?
46005001	Se sent a dir pertot arreu que entre vosaltres hi ha un cas de relació illegítima , tan greu que no es dóna ni entre els pagans . Em refereixo a un que conviu amb la dona del seu pare .
46005002	I en comptes de sentir pena i excloure de la comunitat l’home que es comporta així , vosaltres n’esteu tan satisfets !
46005003	Doncs jo , que em trobo corporalment absent , però present en esperit , ja he decidit , com si em trobés enmig vostre , què cal fer amb un home així :
46005004	amb el poder de Jesús , nostre Senyor , reunim-nos vosaltres i jo , que hi seré en esperit , i en nom de Jesús , Senyor nostre ,
46005005	posem aquest home en mans de Satanàs , perquè el seu cos sigui castigat ; i així el seu esperit pugui salvar-se el dia del Senyor .
46005006	No és bo que estigueu tan satisfets de vosaltres mateixos ! ¿ No sabeu que una mica de llevat fa pujar tota la pasta ?
46005007	Netegeu-vos bé del llevat vell i sigueu una pasta nova , vosaltres que no teniu llevat . Perquè Crist , el nostre anyell pasqual , ha estat immolat .
46005008	Per això , celebrem la festa de la Pasqua , no amb el vell llevat de la dolenteria i la malícia , sinó amb els pans sense llevat de la sinceritat i la veritat .
46005009	En la carta que us vaig escriure us advertia que no tinguéssiu tractes amb els qui porten una vida libidinosa ;
46005010	però no em volia referir a tots els libidinosos , usurers , lladres o idòlatres d’aquest món , ja que aleshores us caldria sortir fora del món .
46005011	Volia dir que no heu de tenir tractes amb els qui duen el nom de germans però són libidinosos , usurers , idòlatres , calumniadors , embriacs o lladres . Amb gent d’aquesta mena no heu de compartir ni tan sols la taula !
46005012	Per què haig de judicar els de fora ? ¿ No són els de dins , els qui vosaltres heu de judicar ?
46005013	Als de fora , ja els judicarà Déu . Extirpeu el malvat d’enmig vostre .
46006001	Com és possible que entre vosaltres hi hagi algú que , quan té un plet contra un altre , gosi recórrer a un tribunal pagà i no als membres del poble sant ?
46006002	¿ No sabeu que el poble sant judicarà el món ? I si vosaltres heu de judicar el món , ¿ ara sou incapaços de resoldre causes sense importància ?
46006003	¿ No sabeu que judicarem fins i tot els àngels ? Doncs molt més hem de resoldre els litigis de cada dia !
46006004	En causes d’aquesta mena , fins podeu recórrer a les persones menys considerades de la comunitat .
46006005	Ho dic perquè en sentiu vergonya ! ¿ No hi ha entre vosaltres ningú prou assenyat per a fer de jutge entre els seus germans ?
46006006	¿ És que un germà ha de posar un plet contra un altre germà , i ho ha de fer davant un tribunal de gent que no creu ?
46006007	Ja caieu ben avall quan empreneu accions legals els uns contra els altres ! Per què no preferiu que us perjudiquin ? Per què , abans d’això , no us deixeu desposseir ?
46006008	Però no : sou vosaltres els qui perjudiqueu i desposseïu , i ho feu a germans vostres !
46006009	¿ No sabeu que els injustos no rebran en herència el Regne de Déu ? No us feu illusions ! Ni els qui porten una vida libidinosa , ni els idòlatres , ni els adúlters , ni els pervertits , ni els qui tenen relacions sexuals amb altres homes ,
46006010	ni els qui roben , ni els usurers , ni els embriacs , ni els calumniadors , ni els lladres no rebran en herència el Regne de Déu .
46006011	Alguns de vosaltres éreu d’aquests , però ara heu estat rentats , heu estat santificats i heu estat fets justos en el nom de Jesucrist , el Senyor , i gràcies a l’Esperit del nostre Déu .
46006012	Alguns diuen : « Tot m’és permès . » Però sapigueu que no tot convé . « Tot m’és permès » , però jo no m’he de deixar dominar per res .
46006013	« Els aliments són per al ventre , i el ventre per als aliments » , però Déu destruirà una cosa i l’altra . El cos no és per a una vida libidinosa , sinó per al Senyor , i el Senyor per al cos .
46006014	I Déu , que va ressuscitar el Senyor , també ens ressuscitarà a nosaltres amb el seu poder .
46006015	¿ No sabeu que els vostres cossos són membres de Crist ? ¿ Puc agafar , doncs , els membres de Crist per fer-ne membres d’una prostituta ? De cap manera !
46006016	¿ O és que no sabeu que el qui s’uneix a una prostituta es fa un sol cos amb ella ? Perquè diu l’Escriptura : Tots dos formen una sola carn .
46006017	En canvi , el qui s’uneix al Senyor es fa un sol esperit amb ell .
46006018	Fugiu d’una vida libidinosa ! Qualsevol dels pecats que comet l’home són exteriors al seu cos , però el qui porta una vida libidinosa peca contra el seu propi cos .
46006019	¿ No sabeu que el vostre cos és temple de l’Esperit Sant que heu rebut de Déu i que habita en vosaltres ? ¿ No sabeu que no sou vostres ?
46006020	Heu estat comprats pagant un preu : glorifiqueu Déu en el vostre cos !
46007001	Passo a tractar del que em vau escriure . És bo abstenir-se de relacions sexuals .
46007002	Però , per a evitar comportaments libidinosos , val més que cada home tingui la pròpia muller , i cada dona , el propi marit :
46007003	que el marit compleixi el seu deure matrimonial envers la muller , i que la muller faci el mateix envers el marit .
46007004	No és la muller qui disposa del seu cos , sinó el marit , com tampoc no és el marit qui disposa del seu cos , sinó la muller .
46007005	No us refuseu l’un a l’altre , si no és de comú acord i durant un cert temps per tal de dedicar-vos a la pregària ; però després torneu a tenir relacions matrimonials , no fos cas que Satanàs us temptés aprofitant-se de la vostra falta de domini .
46007006	Això ho dic per fer-vos una concessió , no per imposar-vos res .
46007007	Prou voldria que tothom fos com jo , però cadascú ha rebut de Déu el seu propi do : els uns , aquest ; els altres , l’altre .
46007008	Als qui no són casats i a les viudes , els dic que és bó que continuïn com estan , tal com faig jo .
46007009	Però si no poden guardar continència , que es casin , perquè val més casar-se que cremar-se .
46007010	Als casats els dono aquesta ordre , que no és meva , sinó del Senyor : la dona no s’ha de separar del marit ,
46007011	i si se’n separa , que no es torni a casar o bé que es reconciliï amb el seu marit ; i l’home no ha de deixar la seva muller .
46007012	Als altres , els ho dic jo , no pas el Senyor : si un dels germans té una muller que no és creient però que s’avé a conviure amb ell , que no la deixi .
46007013	Igualment , si una dona té un marit que no és creient però que s’avé a conviure amb ella , que no el deixi .
46007014	El marit no creient és santificat gràcies a la seva muller , i la muller no creient és santificada gràcies al marit creient . Si no fos així , els vostres fills serien profans , quan de fet són sants .
46007015	Ara bé , si el no creient es vol separar , que se separi ; en aquest cas , el creient , ja sigui el marit o la muller , no queda lligat : Déu us ha cridat a viure en pau .
46007016	Perquè tu , dona , com pots saber si arribaries a salvar el teu marit ? I tu , home , com pots saber si arribaries a salvar la teva muller ?
46007017	D’altra banda , que cadascú continuï vivint en la mateixa condició que el Senyor li havia assignat , aquella en què es trobava quan Déu el va cridar . Aquesta és la norma que dono a totes les esglésies .
46007018	Si quan Déu el va cridar era circumcís , que no dissimuli que va ser circumcidat ; si era incircumcís quan Déu el va cridar , que no se circumcidi .
46007019	La circumcisió no té cap valor , ni tampoc la incircumcisió : el que val és complir els manaments de Déu .
46007020	Que cadascú , doncs , continuï en la mateixa condició en què es trobava quan va ser cridat .
46007021	¿ Eres esclau quan vas ser cridat ? No te’n preocupis ; però , si poguessis obtenir la llibertat , procura aprofitar l’ocasió .
46007022	Perquè l’esclau que ha estat cridat a ser del Senyor és un llibert del Senyor . Igualment , el qui ha estat cridat essent lliure és un esclau de Crist .
46007023	Heu estat comprats pagant un preu : no us feu esclaus dels homes !
46007024	Germans , que cadascú continuï davant de Déu en la mateixa condició en què es trobava quan va ser cridat .
46007025	Pel que fa als no casats , no tinc cap manament del Senyor , però us dono el meu parer , com a home que , per la misericòrdia del Senyor , és digne de confiança .
46007026	Crec , doncs , que en la mala situació present és bo que cadascú visqui en la condició en què es troba .
46007027	Si estàs lligat en matrimoni a una dona , no busquis de separar-te’n ; i si no hi estàs lligat , no busquis muller .
46007028	Si et cases , no fas cap pecat ; i si una noia es casa , tampoc no peca . Però els casats hauran de suportar contrarietats , i jo us les voldria estalviar .
46007029	Vull dir , germans , que el temps s’acaba . D’ara endavant , els qui tenen muller , que visquin com si no en tinguessin ;
46007030	els qui ploren , com si no ploressin ; els qui estan contents , com si no ho estiguessin ; els qui compren , com si no tinguessin res ;
46007031	els qui treuen profit d’aquest món , com si no en traguessin gens . Sapigueu que aquest món passa .
46007032	Jo voldria que visquéssiu sense neguit . El qui no és casat pot ocupar-se de les coses del Senyor i mirar de complaure’l .
46007033	En canvi , el casat s’ha d’ocupar de les coses del món i mirar de complaure la muller ,
46007034	i té el cor dividit . Igualment , la noia jove o la dona no casada poden ocupar-se de les coses del Senyor i de ser santes de cos i d’esperit ; en canvi , la casada s’ha d’ocupar de les coses del món i mirar de complaure el marit .
46007035	Tot això ho dic pel vostre bé , no per lligar-vos a res . Penso tan sols en allò que més convé i que més facilita de viure dedicat al Senyor , sense destorbs de cap mena .
46007036	Si algú creu que , endut per la passió , es comporta de manera inconvenient amb la seva promesa i que s’hi hauria de casar , que faci el que desitja . No fa cap pecat : que es casin .
46007037	Però el qui ha pres una ferma resolució i , sense cap mena de coacció , sinó amb ple domini de la seva voluntat , ha decidit de respectar la virginitat de la seva promesa , farà bé .
46007038	Per tant , qui es casa amb la seva promesa , fa bé ; i qui no s’hi casa , fa millor .
46007039	La muller està lligada al marit mentre ell és viu ; però si el marit mor , queda lliure de casar-se amb qui vulgui , sempre que visqui en el Senyor .
46007040	Tanmateix , serà més feliç si no ho fa . Aquest és el meu parer , i crec que jo també tinc l’Esperit de Déu .
46008001	Parlem ara de la carn sacrificada als ídols . Sabem que tots posseïm el coneixement , però el coneixement enorgulleix , mentre que l’amor edifica .
46008002	Els qui es fan la illusió de conèixer alguna cosa , encara no saben com han de conèixer .
46008003	En canvi , els qui estimen Déu són reconeguts per ell .
46008004	Pel que fa , doncs , a la qüestió de si és permès de menjar la carn sacrificada als ídols , ja sabem que un ídol del món no és res , i que de Déu només n’hi ha un .
46008005	És cert que n’hi ha que són considerats déus al cel i a la terra , com si de fet existissin molts déus i molts senyors .
46008006	Però per a nosaltres hi ha un sol Déu , el Pare , de qui tot prové i cap al qual caminem , i hi ha un sol Senyor , Jesucrist , pel qual tot existeix i també nosaltres existim .
46008007	Ara bé , no tothom té el coneixement . Alguns , acostumats fins ara a la idolatria , mengen la carn sacrificada als ídols com si realment fos oferta a ells , i així la seva consciència , feble com és , els fa sentir en pecat .
46008008	Però un menjar no ens fa ser millors o pitjors davant de Déu : ni ens faltarà res si no en mengem ni ens sobrarà res si en mengem .
46008009	Tot i això , estigueu alerta : que aquesta vostra llibertat no faci caure els qui són febles en la fe .
46008010	Perquè , si algú que encara no posseeix el coneixement que tu tens et veu a taula en el temple d’un ídol , la seva consciència , que és feble , se sentirà encoratjada i es posarà a menjar la carn sacrificada als ídols .
46008011	Llavors , per culpa del coneixement que tu tens , es perdrà el qui és feble , un germà pel qual Crist va morir .
46008012	Quan pequeu així contra els germans i feriu la seva consciència , que és feble , pequeu contra Crist .
46008013	Per això , si un menjar ha de fer caure en pecat un germà meu , no tastaré mai més carn , per no fer pecar el meu germà .
46009001	¿ No sóc lliure ? ¿ No sóc apòstol ? ¿ No he vist Jesús , nostre Senyor ? ¿ No sou vosaltres la meva obra , feta en el Senyor ?
46009002	Si per a d’altres no sóc apòstol , per a vosaltres certament que ho sóc ; vosaltres sou , en el Senyor , el segell que autentifica el meu apostolat .
46009003	La meva defensa contra els qui m’acu-sen és aquesta :
46009004	¿ No tenim dret de rebre el menjar i el beure ?
46009005	¿ No tenim dret que ens acompanyi una germana , una dona cristiana , igual que els altres apòstols , els germans del Senyor i Cefes ?
46009006	¿ O és que Bernabé i jo som els únics que no estem dispensats de treballar ?
46009007	¿ Qui serveix en l’exèrcit pagant-se ell mateix les despeses ? ¿ Qui planta una vinya i no en menja el fruit ? ¿ Qui pastura un ramat i no s’alimenta de la llet que en treu ?
46009008	No parlo tan sols amb raonaments humans : la Llei , ¿ no diu això mateix ?
46009009	En efecte , en la Llei de Moisès hi ha escrit : No posis morrió al bou mentre trilla . ¿ Ho diu perquè Déu es preocupa dels bous ?
46009010	¿ No ho diu més aviat per a nosaltres ? Certament que ha estat escrit per a nosaltres , perquè el qui llaura i el qui trilla han de treballar amb l’esperança de rebre’n la seva part .
46009011	Si hem sembrat entre vosaltres béns espirituals , ¿ és demanar massa voler recollir-ne béns materials ?
46009012	Si d’altres exerceixen aquest dret damunt vostre , molt més el podem exercir nosaltres . Però mai no n’hem fet ús ; al contrari , ho suportem tot per no posar cap obstacle a l’evangeli del Crist .
46009013	¿ No sabeu que els qui serveixen en el temple viuen del temple , i els qui serveixen a l’altar reben una part de les ofrenes ?
46009014	Així també , el Senyor ha disposat que els qui anuncien l’evangeli visquin de l’evangeli .
46009015	Però jo no he fet ús de cap d’aquests drets , i no escric aquestes ratlles amb la intenció de reclamar-los . Més m’estimaria morir ! Ningú , però , no em privarà de tenir aquest motiu de gloriar-me .
46009016	Tanmateix , jo no puc gloriar-me d’anunciar l’evangeli , perquè és una obligació que m’han imposat : ai de mi si no anunciés l’evangeli !
46009017	Si m’ho hagués triat , tindria dret a un salari ; però no ho he triat : és un encàrrec que tinc confiat .
46009018	Quin és , doncs , el meu salari ? Oferir de franc l’evangeli que anuncio , sense fer ús dels drets que l’evangeli em dóna .
46009019	Jo , que no era esclau de ningú , m’he fet esclau de tots per guanyar-ne tants com pugui .
46009020	M’he fet jueu amb els jueus per guanyar els jueus ; tot i no estar sotmès a la Llei , he viscut amb els qui hi estan sotmesos com si jo també hi estigués , per guanyar-los a tots ells .
46009021	I per guanyar els qui no tenen Llei he viscut amb ells com si jo tampoc no en tingués , encara que no estic pas sense Llei de Déu , ja que Crist és la meva llei .
46009022	M’he fet feble amb els febles per guanyar els febles ; m’he fet tot amb tots per salvar-ne alguns , costés el que costés .
46009023	Tot ho faig a causa de l’evangeli , per poder-hi tenir part .
46009024	¿ No sabeu que a l’estadi tots els corredors es llancen a la cursa , però només un s’emporta el premi ? Correu bé per poder-vos-el endur !
46009025	L’atleta s’absté de moltes coses , i tot per guanyar-se una corona que es marceix , mentre que nosaltres n’hem de guanyar una que mai no es marcirà .
46009026	Així , doncs , jo corro , però no sense una meta ; combato donant cops de puny , però no pas a l’aire .
46009027	Tracto amb duresa el meu cos i el tinc dominat , no fos cas que , després de proclamar la victòria dels altres , quedés desqualificat jo mateix .
46010001	Germans , no vull que desconegueu que els nostres pares estaven tots sota el núvol , tots van passar el mar
46010002	i tots , per mitjà del núvol i el mar , foren batejats en Moisès ;
46010003	tots es van alimentar amb el mateix menjar espiritual
46010004	i tots van beure la mateixa beguda espiritual : bevien d’una roca espiritual que els acompanyava , i aquesta roca era el Crist .
46010005	Però la majoria no foren agradables a Déu , com ho demostra el fet que van quedar estesos pel desert .
46010006	Tot això era un exemple per a nosaltres , perquè no desitgem coses dolentes , tal com ells van desitjar .
46010007	I no sigueu idòlatres , com alguns d’ells ho van ser , tal com diu l’Escriptura : El poble es va asseure a menjar i beure , i acabat s’aixecaren per divertir-se .
46010008	No ens llancem a cometre actes libidinosos , com ho feren alguns d’ells , i en un sol dia en van caure vint-i-tres mil .
46010009	No temptem el Crist , com alguns d’ells el temptaren , i van morir picats per les serps .
46010010	No murmureu , com alguns d’ells murmuraren , i van morir a mans de l’exterminador .
46010011	Tot això que els succeïa era un exemple , i va ser escrit per a advertir-nos a nosaltres , que ja ens trobem a la fi dels temps .
46010012	Per tant , qui es pensi estar dret , que miri de no caure .
46010013	Les proves que heu hagut de suportar no eren sobrehumanes ; Déu és fidel i no permetrà que sigueu temptats per damunt de les vostres forces . I , juntament amb la prova , us donarà el mitjà de sortir-ne i poder-la suportar .
46010014	Per tot això , estimats meus , fugiu de la idolatria .
46010015	Us parlo com a gent assenyada : jutgeu vosaltres mateixos això que dic .
46010016	La copa de la benedicció que nosaltres beneïm , ¿ no és comunió amb la sang de Crist ? El pa que partim , ¿ no és comunió amb el cos de Crist ?
46010017	El pa és un de sol , i per això nosaltres , ni que siguem molts , formem un sol cos , ja que tots participem d’aquest únic pa .
46010018	Mireu el poble d’Israel : ¿ no és cert que els qui mengen la carn de les víctimes estan en comunió amb l’altar ?
46010019	Què vull dir amb això ? ¿ Que la carn sacrificada als ídols o els mateixos ídols són alguna cosa ?
46010020	Més aviat vull dir que aquests sacrificis no són oferts a Déu , sinó als dimonis , i jo no voldria que entréssiu en comunió amb els dimonis .
46010021	No podeu beure alhora la copa del Senyor i la copa dels dimonis ! No podeu participar de la taula del Senyor i de la taula dels dimonis !
46010022	O és que volem provocar la gelosia del Senyor ? Que potser som més forts que no pas ell ?
46010023	Alguns diuen : « Tot és permès . » Però sapigueu que no tot convé . « Tot és permès » , però no tot edifica .
46010024	Que ningú no busqui el propi interès , sinó el dels altres .
46010025	Mengeu de tot el que es ven al mercat , sense preguntar res per escrúpols de consciència ,
46010026	perquè és del Senyor la terra i tot el que s’hi mou .
46010027	Si un que no és creient us convida i vosaltres accepteu la invitació , mengeu de tot el que us ofereixi , sense preguntar res per escrúpols de consciència .
46010028	Però si algú us diu : « Això és carn sacrificada en un temple pagà » , no en mengeu , per consideració al qui us ho adverteix i que en fa un cas de consciència .
46010029	I quan dic consciència no em refereixo a la vostra , sinó a la seva . Ara bé , per què la meva llibertat ha de ser judicada per la consciència d’un altre ?
46010030	Si jo dono gràcies a Déu pel que menjo , per què he de ser criticat pel menjar del qual dono gràcies ?
46010031	Així , doncs , tant si mengeu com si beveu , com si feu una altra cosa , feu-ho tot a glòria de Déu .
46010032	Però no sigueu mai ocasió d’escàndol , ni per als jueus , ni per als grecs , ni per a l’Església de Déu .
46010033	Feu com jo , que procuro de complaure’ls tots en tot , no cercant el meu propi bé , sinó el bé de tots , perquè se salvin .
46011001	Sigueu imitadors meus , com jo ho sóc de Crist .
46011002	Us felicito perquè us recordeu sempre de mi i conserveu els ensenyaments tal com us els vaig transmetre .
46011003	Però vull que comprengueu que Crist és cap de tot home , l’home és cap de la dona , i Déu és cap de Crist .
46011004	Quan un home prega o profetitza amb el cap cobert , deshonora el seu cap ,
46011005	i quan una dona prega o profetitza amb el cap sense cobrir , deshonora el seu cap , perquè és igual que si anés rapada .
46011006	Per tant , si una dona no es vol cobrir , que es talli els cabells ; però si li fa vergonya de tallar-se’ls o de rapar-se , que es cobreixi .
46011007	Pel que fa a l’home , no s’ha de cobrir el cap , perquè és imatge i glòria de Déu , mentre que la dona és la glòria de l’home .
46011008	No és l’home que va ser tret de la dona , sinó la dona de l’home .
46011009	Ni tampoc l’home no va ser creat per causa de la dona , sinó la dona per causa de l’home .
46011010	Per això la dona , per respecte als àngels , ha de portar al cap un signe de la dignitat que té .
46011011	D’altra banda , per al Senyor no hi ha dona sense home ni home sense dona ;
46011012	perquè si bé la dona va ser treta de l’home , també és cert que l’home neix de la dona , i tot ve finalment de Déu .
46011013	Judiqueu-ho vosaltres mateixos : ¿ és correcte que una dona pregui a Déu amb el cap descobert ?
46011014	¿ No us ensenya la mateixa naturalesa que els cabells llargs són un deshonor per a l’home ,
46011015	però , en canvi , són motiu de glòria per a la dona ? És que la cabellera li ha estat donada com un vel .
46011016	I si algú encara vol discutir-ho , sàpiga que nosaltres no tenim aquest costum , ni tampoc les esglésies de Déu .
46011017	Després de les instruccions que us acabo de donar , el que ara us diré no serà per a felicitar-vos : quan us reuniu , no és en bé vostre , sinó en mal .
46011018	Primer de tot , sento a dir que , quan us reuniu en comunitat , hi ha divisions entre vosaltres , i en part ho crec :
46011019	certament cal que hi hagi grups oposats , perquè es vegi qui de nosaltres resisteix la prova .
46011020	El resultat és que , quan us reuniu tots alhora , ja no celebreu el sopar del Senyor ,
46011021	perquè , en el moment de l’àpat , cadascú menja el sopar que ha portat , i mentre els uns passen gana els altres beuen massa .
46011022	¿ Que no teniu les vostres cases , si voleu menjar i beure ? ¿ O bé menyspreeu l’Església de Déu i voleu avergonyir els qui no tenen res ? Què us haig de dir ? Que us en felicito ? En això no us puc pas felicitar !
46011023	La tradició que jo he rebut i que us he transmès a vosaltres ve del Senyor . Jesús , el Senyor , la nit que havia de ser entregat , prengué el pa ,
46011024	digué l’acció de gràcies , el partí i digué : « Això és el meu cos , ofert per vosaltres . Feu això , que és el meu memorial . »
46011025	I havent sopat féu igualment amb la copa , tot dient : « Aquesta copa és la nova aliança segellada amb la meva sang . Cada vegada que en beureu , feu això , que és el meu memorial . »
46011026	Perquè cada vegada que mengeu aquest pa i beveu aquesta copa anuncieu la mort del Senyor fins que ell vingui .
46011027	Així , doncs , qui mengi el pa o begui la copa del Senyor indignament haurà de respondre del cos i la sang del Senyor .
46011028	Que cadascú s’examini a si mateix , abans de menjar el pa i beure la copa ,
46011029	perquè qui menja i beu sense tenir present que es tracta del cos del Senyor , menja i beu la pròpia condemna .
46011030	Per això hi ha tants malalts i gent delicada entre vosaltres , i alguns han mort .
46011031	Si ens examinéssim nosaltres mateixos , el Senyor no ens judicaria .
46011032	Ara , però , ell ens judica per corregir-nos i perquè no siguem condemnats amb el món .
46011033	Per tant , germans meus , quan us reuniu per menjar , sigueu sollícits els uns pels altres .
46011034	Si algú té gana , que mengi a casa seva , no fos cas que les vostres reunions es convertissin en motiu de condemna . Totes les altres coses , les determinaré quan vingui .
46012001	Pel que fa als dons de l’Esperit , germans , no vull que estigueu en la ignorància .
46012002	Sabeu que , quan encara éreu pagans , us deixàveu arrossegar cap als ídols muts una vegada i una altra .
46012003	Per això us faig saber que ningú que parli mogut per l’Esperit de Déu no diu : « Maleït sigui Jesús » , i que tampoc ningú no pot dir : « Jesús és el Senyor » si no el mou l’Esperit Sant .
46012004	Els dons són diversos , però l’Esperit és un de sol .
46012005	Són diversos els serveis , però el Senyor és un de sol .
46012006	Els miracles són diversos , però Déu és un de sol , i és ell qui ho obra tot en tots .
46012007	Les manifestacions de l’Esperit que rep cadascú són en bé de tots .
46012008	Un , per mitjà de l’Esperit , rep el do de parlar amb saviesa ; un altre rep el do del coneixement per obra del mateix Esperit ;
46012009	un altre , en virtut del mateix Esperit , rep el do de la fe ; un altre , el do de guarir , en virtut de l’únic Esperit ;
46012010	un altre , el do de fer miracles ; un altre , el do de profecia ; un altre , el de discernir els esperits ; un altre , el do de parlar en llengües ; un altre , el do d’interpretar-les .
46012011	Tot això és obra de l’únic i mateix Esperit , que distribueix els seus dons a cadascú tal com ell vol .
46012012	El Crist és com el cos humà , que és un , encara que tingui molts membres : tots els membres , ni que siguin molts , formen un sol cos .
46012013	Tots nosaltres , jueus i grecs , esclaus i lliures , hem estat batejats en un sol Esperit per a formar un sol cos , i tots hem rebut com a beguda un sol Esperit .
46012014	Ara bé , el cos no consta d’un sol membre , sinó de molts .
46012015	Si el peu deia : « Com que no sóc mà , no sóc del cos » , no per això deixaria de ser del cos .
46012016	I si l’orella deia : « Com que no sóc ull , no sóc del cos » , no per això deixaria de ser del cos .
46012017	Si tot el cos fos ull , com podria sentir-hi ? Si tot el cos fos oïda , com podria olorar ?
46012018	Però Déu ha distribuït en el cos cada un dels membres de la manera que li ha semblat .
46012019	Si tot el cos es reduís a un sol membre , on seria el cos ?
46012020	Així , doncs , els membres són molts , però el cos és un de sol .
46012021	L’ull no pot dir a la mà : « No em fas cap falta » , ni tampoc el cap als peus : « No em feu cap falta . »
46012022	Ben al contrari , els membres del cos que semblen més febles són els més necessaris ;
46012023	els que ens semblen menys dignes , els cobrim amb més honor ; i els que tenim per menys decents , els tractem amb més decència ,
46012024	cosa que no necessiten els membres més decents . Déu ha disposat el cos de tal manera que ha donat més honor als membres que més en necessiten ,
46012025	perquè en el cos no hi hagi divisions , sinó que tots els membres tinguin la mateixa sollicitud els uns pels altres .
46012026	Per això , quan un membre sofreix , tots els altres sofreixen amb ell , i quan un membre és honorat , tots els altres s’alegren amb ell .
46012027	Doncs bé , vosaltres formeu el cos de Crist , i cadascú n’és un membre .
46012028	En l’Església , Déu ha posat , en primer lloc , apòstols ; en segon lloc , profetes ; en tercer lloc , mestres ; després , els qui tenen poder d’obrar miracles ; després , els qui tenen el do de guarir , d’ajudar els altres , de guiar-los , de parlar en llengües .
46012029	¿ Són tots apòstols ? ¿ O tots profetes ? ¿ O tots mestres ? ¿ Tots fan miracles ?
46012030	¿ Tenen tots el do de guarir ? ¿ Tots parlen en llengües ? ¿ O tots les saben interpretar ?
46012031	Anheleu , però , els dons més grans ! I ara us vull mostrar un camí molt més excellent .
46013001	Si jo parlés els llenguatges dels homes i dels àngels però no estimés , seria com una esquella sorollosa o un címbal estrident .
46013002	Si tingués el do de profecia i penetrés tots els misteris amagats de Déu i tot el coneixement , si tingués tanta fe que fos capaç de moure les muntanyes , però no estimés , no seria res .
46013003	Si repartís tots els meus béns als pobres , fins i tot si em vengués a mi mateix per esclau i tingués així un motiu de glòria , però no estimés , de res no em serviria .
46013004	L’amor és pacient , és bondadós ; l’amor no té enveja , no és altiu ni orgullós ,
46013005	no és groller ni interessat , no s’irrita ni es venja ;
46013006	no s’alegra de fer el mal , sinó que troba el goig en la veritat .
46013007	Tot ho excusa , tot ho creu , tot ho espera , tot ho suporta .
46013008	L’amor no passarà mai . Vindrà un dia que el do de profecia serà inútil , que el do de parlar en llengües s’acabarà , que el do de conèixer serà també inútil .
46013009	Ara els nostres dons de coneixement i de profecia són limitats .
46013010	Però quan vindrà allò que és perfecte , serà inútil allò que és limitat .
46013011	Quan era un infant , parlava com un infant , pensava com un infant , raonava com un infant ; però d’ençà que sóc un home , tinc per inútil el que és propi dels infants .
46013012	Ara hi veiem de manera fosca , com en un mirall poc clar ; després hi veurem cara a cara . Ara el meu coneixement és limitat ; després coneixeré del tot , tal com Déu em coneix .
46013013	Ara , doncs , es mantenen la fe , l’esperança i l’amor , tots tres ; però l’amor és el més gran .
46014001	Per damunt de tot , estimeu-vos ! Anheleu els dons de l’Esperit , sobretot el de profecia !
46014002	El qui té el do de parlar en llengües , no parla als homes , sinó a Déu . Ningú no el pot entendre : mogut per l’Esperit , diu coses misterioses .
46014003	En canvi , el qui té el do de profecia parla als homes : edifica , exhorta , anima .
46014004	El qui parla en llengües s’edifica a si mateix , mentre que el qui profetitza edifica la comunitat .
46014005	Jo desitjo que tots vosaltres parleu en llengües , però més encara que profetitzeu : és millor profetitzar que no pas parlar en llengües , fora que algú les interpreti per a l’edificació de la comunitat .
46014006	Suposeu , germans , que jo us vingués a trobar i us parlés en llengües : de què us serviria , si la meva paraula no us portava cap mena de revelació , de coneixement , de profecia o d’ensenyament ?
46014007	Passa com amb els instruments musicals , per exemple una flauta o una cítara . Si no donen un so net , com es podrà reconèixer què toquen l’una i l’altra ?
46014008	I si la trompeta dóna un toc confús , qui es prepararà per al combat ?
46014009	Igualment , si quan parleu en llengües no en doneu la interpretació , qui podrà entendre el que dieu ? Serà com si parléssiu a l’aire !
46014010	En el món hi ha infinitat de maneres d’expressar-se i no hi ha res que no es pugui expressar ;
46014011	però si desconec el significat de les expressions , per al qui parla amb mi seré un estranger i ell serà per a mi un estranger .
46014012	Igualment vosaltres : ja que anheleu els dons de l’Esperit , cerqueu de tenir-los en abundància , però procureu que sigui per a l’edificació de la comunitat .
46014013	Per tant , el qui tingui el do de parlar en llengües , que pregui perquè algú les sàpiga interpretar .
46014014	Si jo prego en llengües , el meu esperit prega , però el meu enteniment no arriba a donar fruit .
46014015	Què he de fer , doncs ? Pregar amb l’esperit , i pregar també amb l’enteniment ; cantar amb l’esperit , i cantar també amb l’enteniment .
46014016	Si beneeixes Déu només amb l’esperit , el qui no ha estat iniciat no podrà respondre « Amén » a la teva pregària , ja que no entén el que dius .
46014017	Pot ben ser que hagis donat gràcies d’una manera excellent , però que això no contribueixi a l’edificació de l’altre .
46014018	Gràcies a Déu , tinc el do de parlar en llengües més que tots vosaltres ;
46014019	però en una reunió comunitària m’estimo més dir cinc paraules que s’entenguin , per instruir els altres , que no pas deu mil paraules en llengües .
46014020	Germans , no sigueu criatures en qüestió de seny . Sigueu-ho , si de cas , a l’hora de fer mal , però en qüestió de seny sigueu adults .
46014021	En la Llei hi ha escrit : Parlaré a aquest poble valent-me d’homes de llengües estrangeres i per boca d’estrangers , però ni així no m’escoltaran . Ho dic jo , el Senyor .
46014022	Per tant , les llengües són un senyal per als no creients , no per als qui creuen ; en canvi , la profecia és per als qui creuen , no per als no creients .
46014023	Suposeu que tota la comunitat està reunida i que tots parlen en llengües : si entra un no iniciat o un no creient , ¿ no dirà que sou bojos ?
46014024	Però si tots profetitzen i entra un no creient o un no iniciat , entre tots li faran veure els seus pecats , tots discerniran el seu cas ,
46014025	i seran descoberts els secrets del seu cor . Llavors es prosternarà amb el front a terra , adorarà Déu i proclamarà que realment Déu és enmig de vosaltres .
46014026	Per tant , germans , què cal fer ? Quan us reuniu , que cadascú doni el que té : un salm , un ensenyament , una revelació , el do de parlar en llengües o bé d’interpretar-les ; però que tot serveixi per a edificar els altres .
46014027	Si parleu en llengües , que ho facin dos , o màxim tres , l’un darrere l’altre , i que un les interpreti .
46014028	Però si no hi ha ningú per a interpretar-les , que el qui parla en llengües calli en la reunió i que parli amb ell mateix i amb Déu .
46014029	Quant als profetes , que parlin dos o tres , i que els altres facin el discerniment .
46014030	Però si un dels qui en aquell moment estan asseguts rep una revelació , que calli el qui estava parlant .
46014031	Tots teniu dret a profetitzar , però l’un darrere l’altre , perquè tots hi aprenguin i a tots arribi una exhortació .
46014032	Sapigueu que les inspiracions profètiques han d’estar sotmeses als profetes ,
46014033	ja que Déu no és un Déu de desordre , sinó de pau . Com és costum en totes les esglésies del poble sant ,
46014034	que les dones casades callin en les reunions comunitàries ; no els és permès de parlar , sinó que s’han de mostrar submises , com diu fins i tot la Llei .
46014035	I si es volen instruir sobre algun punt , que ho preguntin a casa als seus marits , perquè no està bé que una dona casada parli en una reunió de la comunitat .
46014036	¿ És que la paraula de Déu ha sortit tan sols de vosaltres ? ¿ O és que sou els únics que l’heu rebuda ?
46014037	Si algú es té per un profeta o per un home portat per l’Esperit , reconeixerà que això que us escric és un manament del Senyor .
46014038	I si algú no ho reconeix , ell tampoc no serà reconegut .
46014039	Per tot això , germans meus , anheleu el do de profecia i no poseu obstacles al do de parlar en llengües .
46014040	Però que tot es faci amb dignitat i amb ordre .
46015001	Us recordo , germans , l’evangeli que us vaig anunciar i que vosaltres acollíreu . Fins ara us hi heu mantingut ferms ,
46015002	i per ell obteniu la salvació , si el reteniu tal com us el vaig anunciar ; altrament us hauríeu convertit inútilment a la fe .
46015003	Primer de tot us vaig transmetre el mateix ensenyament que jo havia rebut : Crist morí pels nostres pecats , com deien ja les Escriptures ,
46015004	i fou sepultat ; ressuscità el tercer dia , com deien ja les Escriptures ,
46015005	i s’aparegué a Cefes i després als Dotze .
46015006	Després es va aparèixer a més de cinc-cents germans a la vegada , la majoria dels quals encara viuen , però alguns ja són morts .
46015007	Després es va aparèixer a Jaume i , més tard , a tots els apòstols .
46015008	Finalment , al darrer de tots , com a un que neix fora de temps , se’m va aparèixer també a mi .
46015009	Perquè jo sóc el més petit dels apòstols i ni tan sols mereixo que em diguin apòstol , ja que vaig perseguir l’Església de Déu .
46015010	Però per gràcia de Déu sóc el que sóc , i la gràcia que ell m’ha donat no ha estat infructuosa . Al contrari , he treballat més que tots ells ; no jo , sinó la gràcia de Déu en mi .
46015011	Així , doncs , tant si sóc jo com si són ells , això és el que tots prediquem i això és el que vosaltres heu cregut .
46015012	Si prediquem que Crist ha ressuscitat d’entre els morts , com és que alguns de vosaltres neguen la resurrecció dels morts ?
46015013	Si no hi ha resurrecció dels morts , tampoc Crist no ha ressuscitat .
46015014	I si Crist no ha ressuscitat , la nostra predicació és buida , i buida és també la vostra fe .
46015015	Fins i tot donem un fals testimoni de Déu mateix , ja que testimoniem en contra d’ell quan diem que ell ha ressuscitat el Crist : si és cert que els morts no ressusciten , Déu no l’ha pogut pas ressuscitar .
46015016	Perquè si els morts no ressusciten , tampoc Crist no ha ressuscitat .
46015017	I si Crist no ha ressuscitat , la vostra fe és illusòria , encara viviu en els vostres pecats .
46015018	En conseqüència , els qui han mort en Crist , també estarien perduts sense remei .
46015019	Si l’esperança que tenim posada en Crist no va més enllà d’aquesta vida , som els qui fem més llàstima de tots els homes .
46015020	Però , de fet , Crist ha ressuscitat d’entre els morts , com a primícia de tots els qui han mort .
46015021	Ja que la mort vingué per un home , també per un home vindrà la resurrecció dels morts :
46015022	així com per la seva unió amb Adam tots moren , així també per la seva unió amb Crist tots tornaran a la vida .
46015023	Però cadascú en el moment que li correspon : Crist , com a primícia ; després , el dia que ell vindrà , els qui són de Crist .
46015024	Llavors arribarà la fi , quan ell destituirà tota mena de potència , d’autoritat i de poder i posarà el Regne en mans de Déu , el Pare .
46015025	Perquè Crist ha de regnar fins que Déu haurà posat tots els enemics sota els seus peus .
46015026	El dar-rer enemic destituït serà la mort ,
46015027	perquè , segons l’Escriptura , Déu ho ha posat tot sota els seus peus . Quan el Crist dirà : « Tot està sotmès » , és obvi que no hi inclourà Déu , que és justament qui li haurà sotmès tota cosa .
46015028	I quan tot li haurà estat sotmès , el Fill mateix se sotmetrà al qui li ho haurà sotmès tot . Així Déu serà tot en tots .
46015029	Si els morts no ressusciten , què aconseguirien els qui es fan batejar en lloc dels qui ja han mort ? Per què fer-se batejar en lloc d’ells ?
46015030	I nosaltres mateixos , per què ens hauríem d’exposar a perills continus ?
46015031	Germans , cada dia em veig en perill de mort , i això és tan cert com que vosaltres em sou motiu de glòria en Jesucrist , Senyor nostre .
46015032	De què em serviria haver lluitat amb feres a Efes , si només hagués estat per motius humans ? Si els morts no ressusciten , mengem i beguem , que demà morirem !
46015033	No us deixeu enganyar : « Les males companyies corrompen els bons costums . »
46015034	Torneu al bon seny i no pequeu més . Perquè n’hi ha alguns que desconeixen Déu . Ho dic per a vergonya vostra !
46015035	Potser algú preguntarà : « I com ressusciten , els morts ? Quina mena de cos tenen ? »
46015036	Insensat ! Tu saps que allò que sembres no arriba a tenir vida si abans no ha mort .
46015037	I allò que sembres no és el cos de la planta que ha de néixer , sinó tan sols un gra de blat o de qualsevol altra planta ;
46015038	i Déu li dóna el cos que més li plau , un cos divers per a cada mena de llavor .
46015039	Tampoc els cossos no són tots iguals : el dels homes és d’una manera ; el dels animals terrestres , d’una altra ; el dels ocells , d’una altra ; el dels peixos , d’una altra .
46015040	Hi ha cossos celestials i cossos terrenals , però els del cel resplendeixen d’una manera , i els de la terra , d’una altra ;
46015041	la resplendor del sol és diferent de la resplendor de la lluna i diferent de la dels estels , ja que cap estel no resplendeix igual que l’altre .
46015042	Amb la resurrecció dels morts passa una cosa semblant . Se sembra un cos corruptible , i ressuscita incorruptible ;
46015043	se sembra un cos sense honor , i ressuscita gloriós ; és sembrat feble , i ressuscita ple de força .
46015044	És sembrat un cos terrenal , i ressuscita un cos espiritual . Perquè , així com hi ha un cos terrenal , també hi ha un cos espiritual .
46015045	Així ho diu l’Escriptura : El primer home , Adam , fou un ésser viu i terrenal ; però el darrer Adam és esperit que dóna vida .
46015046	No és primer l’ésser espiritual , sinó el terrenal , i l’espiritual ve després .
46015047	El primer home , fet de pols , prové de la terra , però el segon home prové del cel .
46015048	Tal com era el de pols són tots els de pols , i tal com és el del cel seran tots els del cel .
46015049	Així com som semblants a l’home fet de pols , també serem semblants a l’home que és del cel .
46015050	Noteu-ho bé , germans : la carn i la sang no són capaces de rebre en herència el Regne de Déu , Allò que és corruptible no pot heretar la vida incorruptible .
46015051	I ara us vull revelar un misteri : no tots morirem , però tots serem transformats .
46015052	Serà en un instant , en un obrir i tancar d’ulls , al so de la trompeta final : la trompeta tocarà i els morts ressuscitaran incorruptibles , i nosaltres serem transformats .
46015053	Perquè aquest cos corruptible s’ha de revestir d’allò que és incorruptible , i aquest cos mortal s’ha de revestir d’immortalitat .
46015054	Quan aquest cos corruptible s’haurà revestit d’allò que és incorruptible i aquest cos mortal s’haurà revestit d’immortalitat , llavors es complirà allò que diu l’Escriptura : La victòria ha engolit la mort .
46015055	Oh mort , on és la teva victòria ? On és ara , oh mort , el teu fibló ?
46015056	El fibló de la mort és el pecat , i la força del pecat ve de la Llei .
46015057	Però donem gràcies a Déu , que ens concedeix la victòria per mitjà de Jesucrist , Senyor nostre .
46015058	Per tant , germans meus estimats , manteniu-vos ferms i incommovibles ; doneu-vos de ple a l’obra del Senyor , sabent que , gràcies a ell , el vostre treball no serà inútil .
46016001	Pel que fa a la collecta en favor del poble sant , seguiu també vosaltres les instruccions que he donat a les esglésies de Galàcia .
46016002	El primer dia de la setmana , és a dir , el diumenge , que cadascú posi a part el que hagi pogut estalviar , i així , quan jo vingui , les collectes ja estaran fetes .
46016003	Quan arribi , donaré cartes de presentació als qui vosaltres designareu i els enviaré a portar la vostra ofrena a Jerusalem .
46016004	I si convé que hi vagi jo mateix , faran el viatge amb mi .
46016005	Vindré a Corint després de travessar Macedònia , per on ara he de passar .
46016006	És possible que em quedi una temporada entre vosaltres , o fins i tot que m’hi estigui tot l’hivern , perquè m’ajudeu a continuar el meu viatge .
46016007	Aquesta vegada no us vull veure solament de passada ; espero quedar-me amb vosaltres un quant temps , si el Senyor ho permet .
46016008	Ara , però , m’estaré a Efes fins a la Pentecosta ,
46016009	perquè s’ha obert una porta molt gran a la meva activitat , encara que tinc allí molts adversaris .
46016010	Si arriba Timoteu , procureu que se senti acollit entre vosaltres , ja que treballa com jo en l’obra del Senyor .
46016011	Que ningú no el menyspreï . Ajudeu-lo perquè torni cap a mi en pau . L’espero juntament amb els germans .
46016012	He demanat amb insistència al nostre germà Apolló que vingui a trobar-vos juntament amb els altres germans , però no ho ha volgut de cap manera ; vindrà quan se li presenti l’ocasió .
46016013	Vetlleu , manteniu-vos ferms en la fe , sigueu valents , tingueu coratge .
46016014	Feu-ho tot amb amor .
46016015	Germans , us faig encara aquesta petició : ja sabeu que Estèfanes i la seva família són les primícies d’Acaia i que s’han posat al servei del poble sant .
46016016	Poseu-vos també vosaltres a disposició d’ells i de tothom qui collabora i treballa amb ells .
46016017	M’alegro que hagin vingut Estèfanes , Fortunat i Acaic ; ells han suplert la vostra absència ,
46016018	ja que han confortat el meu esperit com havien confortat el vostre . Sapigueu apreciar aquests homes .
46016019	Us saluden les esglésies de l’Àsia . Us saluden especialment en el Senyor Àquila i Prisca , amb tota l’església que es reuneix a casa d’ells .
46016020	Us saluden tots els germans . Saludeu-vos els uns als altres amb el bes de pau .
46016021	Aquesta salutació l’escric jo mateix , Pau .
46016022	Si algú no estima el Senyor , que sigui maleït ! Marana ta !
46016023	Que la gràcia de Jesús , el Senyor , sigui amb vosaltres .
46016024	Us estimo a tots en Jesucrist .
47001001	Pau , apòstol de Jesucrist per voler de Déu , i el germà Timoteu , a l’església de Déu que és a Corint i a tot el poble sant que viu arreu d’Acaia .
47001002	Us desitgem la gràcia i la pau de part de Déu , el nostre Pare , i de Jesucrist , el Senyor .
47001003	Beneït sigui el Déu i Pare de nostre Senyor Jesucrist , Pare entranyable i Déu de tot consol .
47001004	Ell ens conforta en totes les nostres adversitats , perquè nosaltres mateixos , gràcies al consol que rebem de Déu , sapiguem confortar els qui passen alguna pena .
47001005	És cert que compartim abundosament els sofriments de Crist , però també , gràcies a ell , el consol que rebem és abundós .
47001006	Si passem tribulacions és perquè sigueu consolats i salvats ; i si som consolats és perquè pugueu rebre aquell consol que us fa suportar amb paciència els mateixos sofriments que patim nosaltres .
47001007	I l’esperança que tenim respecte a vosaltres és segura : sabem que , compartint els nostres sofriments , compartiu també el nostre consol .
47001008	Germans , no volem que ho ignoreu : el perill que vam passar a l’Àsia ens va aclaparar enormement , més enllà de les nostres forces , fins al punt que desesperàvem de sortir-ne amb vida .
47001009	Dins nostre ja ens donàvem per sentenciats a mort : tot va ser perquè no poséssim la confiança en nosaltres mateixos , sinó en Déu , que ressuscita els morts .
47001010	Ell ens va salvar d’un perill de mort tan greu i ens en salvarà encara . En ell tenim posada l’esperança : ell continuarà salvant-nos ,
47001011	amb l’ajut també de les vostres oracions . Així la gràcia que haurem obtingut per la pregària de moltes persones farà que molts donin gràcies per nosaltres .
47001012	Si d’alguna cosa ens podem gloriar , és d’allò que assegura la nostra consciència : que ens hem comportat enmig del món , i especialment entre vosaltres , amb la simplicitat i la sinceritat que vénen de Déu ; ens guiava la gràcia divina i no una saviesa humana .
47001013	En efecte , en les nostres cartes només hi trobareu allò que tots hi podeu llegir i entendre . I espero que arribareu a entendre totalment
47001014	allò que ja heu entès en part : que us podeu sentir orgullosos de nosaltres , com ens en sentirem de vosaltres el dia que vindrà Jesús , Senyor nostre .
47001015	Amb aquesta confiança , havia projectat de venir primer a trobar-vos , perquè obtinguéssiu una segona gràcia :
47001016	passant per Corint hauria anat a Macedònia , des d’on hauria tornat a vosaltres perquè m’ajudéssiu a preparar el viatge a Judea .
47001017	Aquests eren els meus plans . ¿ Direu que vaig obrar amb lleugeresa ? ¿ O bé que prenc decisions mogut per interessos purament humans , i que tan aviat dic un sí com un no ?
47001018	Déu n’és testimoni fidel : la paraula que us adrecem no és ara sí , ara no .
47001019	El Fill de Déu , Jesucrist , que hem anunciat entre vosaltres , tant jo com Siles i Timoteu , no ha estat mai ara sí , ara no : en ell només hi ha el sí !
47001020	En Jesucrist , totes les promeses de Déu han trobat un « Sí » , i per això , gràcies a ell , diem « Amén » a Déu i li donem glòria .
47001021	És Déu mateix qui ens ha ungit i ens referma en Crist , juntament amb vosaltres .
47001022	Ell ens ha marcat amb el seu segell i , com a penyora , ha posat en els nostres cors el do del seu Esperit .
47001023	Jo us asseguro per la meva vida , i poso Déu per testimoni , que , si encara no he vingut a Corint , ha estat per consideració a vosaltres .
47001024	No volem pas dominar la vostra fe , que manteniu tan ferma ; més aviat volem contribuir a la vostra alegria .
47002001	Per això vaig pensar que valdria més de no tornar a fer-vos una visita que us pogués entristir .
47002002	Perquè , si jo us entristeixo , ¿ qui pot tornar-me l’alegria sinó aquell mateix que jo he contristat ?
47002003	Precisament , si us vaig escriure tot el que us vaig escriure , era perquè , quan vingués , no m’haguessin d’entristir els qui m’havien d’alegrar , convençut com estic que la meva alegria és també la de tots vosaltres .
47002004	Us vaig escriure , doncs , afligit i amb l’angoixa al cor , enmig de moltes llàgrimes . Però no era per entristir-vos ; volia que veiéssiu el gran amor que us tinc .
47002005	Aquell qui m’ha donat el disgust , no me l’ha donat a mi sol , sinó , en certa manera , sense voler exagerar , a tots vosaltres .
47002006	Ara ja en té prou amb la reprensió de la comunitat ;
47002007	el que heu de fer és perdonar-lo i consolar-lo , no fos cas que una tristesa excessiva el consumís .
47002008	Per això us demano que li demostreu el vostre amor ,
47002009	ja que la meva intenció en escriure-us era d’assegurar-me que sou obedients del tot .
47002010	Jo perdono tothom a qui vosaltres perdoneu ; fins i tot quan he perdonat a qui calia que perdonés , ho he fet per vosaltres , en presència de Crist .
47002011	No volem pas que Satanàs en tregui partit , que ja coneixem massa les seves intencions .
47002012	Quan vaig arribar a Tròada per anunciar-hi l’evangeli del Crist , vaig veure que el Senyor me n’havia obert la porta ,
47002013	però el meu esperit no reposava , perquè no vaig trobar-hi Titus , el meu germà . Llavors em vaig acomiadar d’ells i me’n vaig anar a Macedònia .
47002014	Donem gràcies a Déu , que , en el Crist , sempre ens porta en el seu seguici triomfal i , per mitjà nostre , escampa a tot arreu la bona olor del seu coneixement .
47002015	Perquè nosaltres som el perfum que Crist ofereix a Déu i que s’escampa entre els qui se salven i entre els qui es perden :
47002016	per als uns , és olor de mort que porta a la mort ; per als altres , olor de vida que porta a la vida . I qui pot estar a l’altura d’una missió com aquesta ?
47002017	Nosaltres , de tota manera , no fem com molts que mercadegen amb la paraula de Déu , sinó que , units a Crist , parlem amb sinceritat , de part de Déu i a la seva presència .
47003001	Potser direu que tornem a recomanar-nos a nosaltres mateixos . ¿ És que necessitem presentar-vos cartes de recomanació , com fan alguns , o bé necessitem que vosaltres ens recomaneu ?
47003002	La nostra carta sou vosaltres : la portem escrita en els nostres cors , i tothom la pot conèixer i la pot llegir .
47003003	És evident que vosaltres sou una carta que ve de Crist i que ens ha estat confiada . No ha estat escrita amb tinta , sinó amb l’Esperit del Déu viu , i no en taules de pedra , sinó en taules de carn , en els nostres cors .
47003004	Aquesta és la confiança que , gràcies al Crist , nosaltres tenim davant de Déu .
47003005	No és que ens refiem de nosaltres mateixos , com si fóssim capaços de fer res pel nostre compte : tot el que podem fer ve de Déu ;
47003006	ell ens ha fet capaços de ser servidors de la nova aliança , que no és la de la lletra , sinó la de l’Esperit . Perquè la lletra mata , però l’Esperit dóna vida .
47003007	Moisès era servidor de la lletra , gravada sobre pedra , que porta a la mort ; i la seva cara resplendia de tal manera que els israelites no podien mirar-lo de fit a fit per la glòria que irradiava , tot i que era una glòria passatgera .
47003008	¿ Com no tindran més glòria els servidors de l’Esperit ?
47003009	Si era gloriós estar al servei de la lletra que porta a la condemnació , molt més ho serà encara estar al servei de la justícia salvadora .
47003010	Fins i tot allò que aleshores resplendia gloriosament , ara ja no resplendeix , davant aquesta glòria incomparable .
47003011	Ja que , per gloriós que fos allò que era passatger , molt més ho serà allò que dura per sempre .
47003012	Tenint , doncs , una esperança com aquesta , podem parlar obertament ,
47003013	sense haver de posar-nos cap vel a la cara , com ho feia Moisès , perquè els israelites no veiessin la fi d’allò que és passatger .
47003014	Però a ells se’ls va ofuscar l’enteniment , i fins al dia d’avui , quan llegeixen l’Antic Testament , el vel continua encara posat , ja que només desapareix gràcies a Crist .
47003015	Encara avui , sempre que escolten la lectura de la Llei de Moisès també ells tenen un vel damunt el cor ;
47003016	però si es giren cap al Senyor cau el vel .
47003017	Ara bé , quan diu el Senyor és com si digués l’Esperit , i on hi ha l’Esperit del Senyor hi ha la llibertat .
47003018	I tots nosaltres , sense cap vel a la cara , reflectint com un mirall la glòria del Senyor , som transformats a la seva mateixa imatge , amb una glòria cada vegada més gran , per obra del Senyor , és a dir , de l’Esperit .
47004001	Per això , sabent que la misericòrdia de Déu ens ha confiat aquest servei , no ens acovardim .
47004002	Més aviat evitem d’obrar d’amagat , com qui se n’avergonyeix ; ens comportem sense astúcies i no adulterem la paraula de Déu . Ben al contrari , sentint-nos en presència de Déu , procurem de guanyar-nos la confiança de tothom dient obertament la veritat .
47004003	I si l’evangeli que anunciem queda encara com cobert d’un vel , és només per als qui van a la perdició .
47004004	A ells , els incrèduls , el déu d’aquest món els ha encegat l’enteniment per tal que no els illumini l’evangeli del Crist gloriós , que és imatge de Déu .
47004005	Perquè , quan prediquem , no ens anunciem a nosaltres mateixos : anunciem que Jesucrist és el Senyor , i proclamem que som els vostres servidors per amor de Jesús .
47004006	El mateix Déu que digué : Que la llum resplendeixi enmig de les tenebres , és el qui ara ha resplendit en els nostres cors ; així som illuminats amb el coneixement de la glòria de Déu , que brilla en el rostre de Jesucrist .
47004007	Però portem aquest tresor en gerres de terrissa , perquè quedi ben clar que aquest poder incomparable ve de Déu , i no pas de nosaltres .
47004008	Ens veiem oprimits pertot arreu , però no esclafats ; sense camins a seguir , però no sense sortida ;
47004009	perseguits , però no atrapats ; tirats per terra , però no destruïts ;
47004010	sempre portem en el nostre cos els senyals de la mort de Jesús , perquè també en el nostre cos es manifesti la seva vida .
47004011	És ben bé així : nosaltres , els qui vivim , estem sempre a mercè de la mort per causa de Jesús ; així la vida de Jesús es manifesta en la nostra carn mortal .
47004012	D’aquesta manera , la mort continua la seva obra en nosaltres , i la vida , en vosaltres .
47004013	Diu l’Escriptura : He cregut , i per això he parlat . Nosaltres , doncs , sabent que tenim el mateix esperit de la fe , també creiem , i per això parlem ;
47004014	sabem que aquell qui va ressuscitar Jesús , el Senyor , també ens ressuscitarà a nosaltres amb Jesús i ens portarà al costat d’ell juntament amb vosaltres .
47004015	Tot això és en bé vostre ; així la gràcia de Déu , que es multiplica a mesura que s’estén a molta gent , farà que sigui desbordant l’acció de gràcies feta a la seva glòria .
47004016	Per això no ens acovardim : encara que exteriorment ens anem consumint , interiorment ens renovellem cada dia més .
47004017	Els sofriments que ara passem són lleugers i d’un moment , però van acumulant un pes incomparablement immens de glòria , que durarà per sempre .
47004018	Nosaltres no fixem la mirada en això que veiem , sinó en allò que no veiem , perquè les coses que veiem són temporals , però les que no veiem duren per sempre .
47005001	Sabem que , quan es desfà aquesta casa terrenal , que és tan sols una tenda , tenim al cel un altre edifici , que és obra de Déu , una casa no feta per mans d’home , eterna .
47005002	És per això que gemeguem , pel gran desig que tenim de revestir-nos de la nostra casa celestial ,
47005003	ja que en aquella hora serem despullats , però no quedarem pas nus .
47005004	Els qui ara vivim en aquesta tenda , gemeguem apesarats , perquè no voldríem ser despullats sinó revestits , i que així la nostra condició mortal quedés absorbida per la vida immortal .
47005005	És Déu el qui ens ha destinat a la vida i ens ha donat l’Esperit com a penyora .
47005006	Així , doncs , ens sentim sempre plens de confiança ; sabem que , mentre vivim en el cos , vivim com exiliats lluny del Senyor ,
47005007	ja que fem camí per la fe , sense veure-hi .
47005008	Ens sentim , doncs , plens de confiança , i preferim emigrar del cos i anar a viure amb el Senyor .
47005009	Per això , tant si vivim en el cos com si n’emigrem , només ens delim per ser-li plaents .
47005010	Perquè tots nosaltres hem de comparèixer davant el tribunal del Crist , on cadascú ha de rebre el que li correspongui segons el bé o el mal que haurà obrat en aquesta vida corporal .
47005011	Sabent què vol dir venerar el Senyor , intentem de convèncer els homes . Déu prou que ens coneix , i espero que en la vostra consciència també vosaltres ens coneixeu .
47005012	No volem tornar a fer la nostra pròpia recomanació , però sí donar-vos l’ocasió de gloriar-vos de nosaltres ; així tindreu què respondre als qui es glorien de les aparences i no del que hi ha en el cor .
47005013	Perquè , si havíem perdut el seny , era per Déu , i si ara tenim seny , és per vosaltres .
47005014	L’amor del Crist ens empeny : hem comprès que un ha mort per tots , i això vol dir que tots han mort amb ell .
47005015	I ell ha mort per tots perquè els qui viuen ja no visquin per a ells mateixos , sinó per a aquell qui ha mort i ressuscitat per tots ells .
47005016	Per això nosaltres , des d’ara , ja no coneixem ningú de manera purament humana , i si en altre temps havíem conegut així el Crist , ara ja no ho fem .
47005017	És a dir , els qui viuen en Crist són una creació nova . El que era antic ha passat ; ha començat un món nou .
47005018	I tot això és obra de Déu , que ens ha reconciliat amb ell mateix per Crist i ens ha confiat a nosaltres aquest servei de la reconciliació .
47005019	Efectivament , Déu , en Crist , reconciliava el món amb ell mateix , no tenint-li més en compte els seus pecats , i a nosaltres ens ha encomanat l’anunci de la reconciliació .
47005020	Per tant , som ambaixadors de Crist , i Déu mateix us exhorta a través nostre . Us ho demanem en nom de Crist : reconcilieu-vos amb Déu !
47005021	Al qui no havia experimentat el pecat , Déu , per nosaltres , li va carregar el pecat , perquè gràcies a ell experimentéssim la seva justícia salvadora .
47006001	Com a collaboradors de Déu , us exhortem a no deixar perdre la gràcia que n’heu rebut .
47006002	Ell diu : T’he escoltat a l’hora favorable , t’he ajudat el dia de la salvació . Ara és l’hora favorable , ara és el dia de la salvació .
47006003	No hem de donar mai cap motiu d’escàndol a ningú , perquè no es malparli del servei que tenim confiat .
47006004	Ben al contrari , ens hem de manifestar en tot com a servidors de Déu , mantenint-nos constants enmig de les tribulacions , les contrarietats , les angoixes ,
47006005	les bastonades , les presons , els avalots , les fatigues , les nits en blanc i la falta de menjar ;
47006006	constants també en l’honestedat , el coneixement , la paciència , la bondat , la presència de l’Esperit Sant , l’amor no fingit ,
47006007	la veritat que anunciem i el poder de Déu ; constants també quan brandem a dreta i esquerra les armes de la justícia ,
47006008	quan som honorats i quan som menyspreats , quan malparlen de nosaltres i quan en parlen bé . Ens tenen per impostors , però diem la veritat ;
47006009	ens ignoren , però de fet som coneguts ; ens tenen per moribunds , però encara vivim ; ens apallissen , però no ens executen ;
47006010	ens veuen entristits , però sempre estem contents ; ens tenen per miserables , però n’enriquim molts ; sembla que no tenim res , però som amos de tot .
47006011	Corintis , us hem parlat amb franquesa , us hem obert el cor de bat a bat .
47006012	No trobareu reserves en nosaltres ; només n’heu trobades dins vostre !
47006013	Us parlo com a fills : corresponeu-hi també vosaltres i obriu el vostre cor !
47006014	No us lligueu al jou dels infidels . Com poden anar juntes la justícia i la maldat ? Què tenen en comú la llum i la tenebra ?
47006015	Quina entesa pot haver-hi entre Crist i Belial ? Com poden avenir-se el creient i el qui no creu ?
47006016	Quin acord es faria entre el temple de Déu i els ídols ? I aquest temple del Déu viu som nosaltres , tal com Déu mateix va dir : Habitaré en ells i els acompanyaré . Jo seré el seu Déu i ells seran el meu poble .
47006017	Per això , sortiu d’enmig d’ells , separeu-vos-en , diu el Senyor ; no toqueu res d’impur , i jo us acolliré .
47006018	Jo us seré pare , i vosaltres em sereu fills i filles . Ho diu el Senyor de l’univers .
47007001	Tenint , doncs , aquestes promeses , estimats meus , purifiquem-nos de tot el que pot tacar el cos i l’esperit i arribem a ser plenament sants , reverenciant Déu .
47007002	Compreneu-nos bé : nosaltres no hem perjudicat ningú , ni hem arruïnat ningú , ni hem explotat ningú .
47007003	I no ho dic per condemnar-vos , perquè ja he deixat clar que us porto al cor fins al punt de compartir amb vosaltres mort i vida .
47007004	Us tinc tota la confiança i estic molt orgullós de vosaltres . Em sento ple de consol i desbordant de joia enmig de tantes tribulacions com passem .
47007005	Perquè , en arribar a Macedònia , no vaig trobar-hi tranquillitat , sinó tota mena d’afliccions : a fora , lluites ; a dintre , la por .
47007006	Però Déu , que consola els humils , ens va confortar amb l’arribada de Titus ;
47007007	i no solament amb la seva arribada , sinó també amb el consol que de vosaltres havia rebut . Ell ens parlava de la vostra enyorança , del vostre desconsol , del desig que teniu de veure’m . Això em va produir una joia encara més gran .
47007008	La meva carta us va entristir , però ara no em sap gens de greu . És cert que me’n va saber , perquè vaig veure que aquella carta us havia disgustat , almenys de moment ;
47007009	però ara estic content , no del vostre disgust , sinó del penediment que va néixer d’aquell disgust . En efecte , la vostra tristesa venia de Déu ; nosaltres no us havíem perjudicat en res .
47007010	I la tristesa que ve de Déu produeix un penediment que porta a la salvació i que a ningú no sap greu de sentir ; en canvi , la tristesa que ve del món causa la mort .
47007011	Fixeu-vos en tot el que ha produït en vosaltres la tristesa que ve de Déu ! Quin interès , quines disculpes , quina indignació , quin temor , quina enyorança , quin desig , quin escarment ! En tot heu demostrat que éreu innocents d’aquell cas .
47007012	Així , doncs , si us vaig escriure , no va ser tant per resoldre el cas del qui va ofendre i del qui va ser ofès , sinó sobretot perquè us convencéssiu de l’interès que davant de Déu mostreu per nosaltres .
47007013	Aquest ha estat el nostre consol . Però a aquest nostre consol s’hi ha afegit una alegria encara més gran : la de veure Titus tan content de les satisfaccions que tots plegats li heu donat .
47007014	I quan davant d’ell m’he gloriat de vosaltres per alguna cosa , no me n’he hagut d’avergonyir ; i així com sempre us hem dit la veritat , també ha resultat ser veritat l’elogi que de vosaltres hem fet davant de Titus .
47007015	De manera que l’afecte entranyable que ell us té és més gran encara quan recorda l’obediència de tots vosaltres , la reverència i el respecte amb què el vau acollir .
47007016	Estic content de poder confiar sempre en vosaltres .
47008001	Volem que conegueu , germans , la gràcia que Déu ha concedit a les esglésies de Macedònia .
47008002	Tot i haver estat molt provats per les tribulacions , els ha sobrat alegria per a treure tresors de generositat de la seva extrema pobresa .
47008003	Dono testimoni que han aportat tot el que podien i fins més del que podien . Espontàniament ,
47008004	ens han demanat amb molta insistència de poder participar en la collecta a favor del poble sant .
47008005	Complint el voler de Déu , i més enllà del que podíem esperar , s’han donat ells mateixos , primerament al Senyor i després a nosaltres .
47008006	Per això hem recomanat a Titus que acabi també entre vosaltres aquella obra generosa que ja havia començat .
47008007	Vosaltres teniu de tot en abundància : fe , paraules , coneixement , sollicitud plena i l’amor que de nosaltres heu rebut . Tingueu també ara una generositat abundosa .
47008008	No parlo així per donar-vos un manament . Voldria que l’exemple de sollicitud dels altres us portés a demostrar la sinceritat del vostre amor .
47008009	Coneixeu prou bé la generositat de nostre Senyor Jesucrist ; ell , essent ric , es va fer pobre per vosaltres , perquè us enriquíssiu amb la seva pobresa .
47008010	A propòsit d’això us dono aquest consell : convé que dugueu a terme la collecta , ja que l’any passat vau ser els primers a proposar-la i a començar-la .
47008011	Ara , doncs , hauríeu d’acabar-la , perquè aquella ferma decisió vagi seguida de la realització plena , en la mesura de les vostres possibilitats .
47008012	Al qui té bona voluntat , se li accepta allò que té ; poc importa allò que no té .
47008013	No seria just que , per alleujar els altres , patíssiu estretors : hi ha d’haver igualtat .
47008014	En el moment present , allò que us sobra a vosaltres ha de compensar el que els falta a ells , per tal que allò que els sobri a ells compensi el que us falti a vosaltres . Així s’arribarà a la igualtat ,
47008015	tal com diu l’Escriptura : Ni en sobrava als qui n’havien recollit molt ni en faltava als qui n’havien recollit poc .
47008016	Donem gràcies a Déu , que ha posat en el cor de Titus el mateix interès que jo tinc per vosaltres .
47008017	Titus havia acceptat la nostra invitació , i ara , mogut pel seu gran interès , us ha vingut a veure per pròpia iniciativa .
47008018	Amb ell hem enviat aquell germà que és lloat en totes les esglésies pel seu treball a favor de l’evangeli .
47008019	A més , les comunitats l’han elegit per company nostre de viatge en aquesta obra de generositat , obra que nosaltres complim a glòria del mateix Senyor i com a expressió de la nostra bona voluntat .
47008020	D’aquesta manera volem evitar motius de crítica en l’administració d’una quantitat tan gran :
47008021	hem de procurar fer el bé no solament davant de Déu , sinó també davant els homes .
47008022	Juntament amb ells dos hem enviat un altre germà nostre ; aquest germà ens ha mostrat moltes vegades el seu interès , i el seu interès encara augmentarà per la gran confiança que ha dipositat en vosaltres .
47008023	Titus és el meu company i collaborador prop de vosaltres . Els altres germans nostres són enviats de les esglésies , i són la glòria del Crist .
47008024	Doneu-los , doncs , proves d’amor davant de totes les comunitats i demostreu que ens gloriem de vosaltres amb raó .
47009001	No cal que us escrigui sobre l’ajuda a favor del poble sant .
47009002	Conec la vostra bona voluntat i me n’he gloriat davant els germans de Macedònia . Els he dit : « Els germans d’Acaia estan a punt des de l’any passat . » Així el vostre zel ha estimulat molts d’ells .
47009003	Ara , però , us envio aquests germans perquè en aquesta qüestió no resultin infundats els meus elogis i perquè , tal com he anat dient , estigueu realment a punt .
47009004	Si els de Macedònia que m’acompanyin us trobaven desprevinguts , nosaltres , i encara més vosaltres , quedaríem avergonyits en tot aquest afer .
47009005	Per tant , he cregut necessari demanar a aquests germans que vinguessin a Corint abans de venir-hi jo i comencessin a recollir l’ofrena generosa que havíeu promès ; tan bon punt estigui preparada , es podrà dir que és realment una ofrena generosa i no una mesquinesa .
47009006	Recordeu-ho : el sembrador mesquí tindrà una collita mesquina , el sembrador generós la tindrà generosa .
47009007	Que cadascú doni allò que de cor ha decidit , no de mala gana ni per força , perquè Déu estima el qui dóna amb alegria .
47009008	Déu és prou poderós per a omplir-vos de gràcies de tota mena i fer que tingueu sempre tot el que necessiteu amb prou abundància per a practicar tota mena d’obres bones .
47009009	Tal com diu l’Escriptura : Ho ha repartit , ho ha donat als pobres ; la seva bondat dura per sempre .
47009010	El qui proveeix el sembrador de gra per a la sembra i dóna pa per a menjar , també us proveirà abundosament de llavor i farà créixer els fruits de la vostra justícia .
47009011	Enriquits en tot , podreu ser del tot generosos ; així , en virtut de la nostra intervenció , molts donaran gràcies a Déu .
47009012	En efecte , aquest servei d’ajuda no tan sols satisfarà les necessitats del poble sant , sinó que també serà una font abundant d’accions de gràcies a Déu .
47009013	Apreciant el vostre servei en allò que val , ells glorificaran Déu per l’obediència que professeu a l’evangeli del Crist i per la generositat que us fa solidaris amb ells i amb tothom .
47009014	I quan preguin per vosaltres demostraran l’afecte que us tenen recordant la gràcia incomparable que Déu us ha concedit .
47009015	Donem gràcies a Déu pel seu do inefable !
47010001	Jo mateix , Pau , us ho demano per la dolcesa i la bondat del Crist ; jo , tan tímid davant vostre i , en canvi , tan audaç quan sóc lluny :
47010002	us demano que , quan vingui , no m’obligueu a recórrer a l’audàcia que penso mostrar contra els qui afirmen que ens movem per motius purament humans .
47010003	És cert que som homes , però no lluitem de manera purament humana .
47010004	Les armes del nostre combat no són d’origen humà , i reben de Déu la força per a destruir fortaleses ; amb elles destruïm raonaments fallaços
47010005	i altiveses de tota mena que s’alcen contra el coneixement de Déu , fem presoneres les intelligències per portar-les a obeir el Crist ,
47010006	i estem disposats a castigar tota desobediència , un cop la vostra obediència sigui perfecta .
47010007	Fixeu-vos en allò que teniu al davant . Si algú està convençut que és del Crist , que s’adoni que també nosaltres ho som tant com ell .
47010008	Encara que me’n gloriï una mica massa , jo no m’haig d’avergonyir de la potestat que hem rebut del Senyor per a edificar-vos , i no pas per a destruir-vos .
47010009	No vull que sembli que aprofito les cartes per a intimidar-vos .
47010010	Algú diu que les meves cartes són fortes i dures , però que cara a cara sóc dèbil i les meves paraules no valen res .
47010011	Doncs que sàpiga aquest que , un cop present , les meves obres seran com les cartes que envio quan sóc lluny .
47010012	Nosaltres no tindrem pas la gosadia d’igualar-nos o comparar-nos als qui es recomanen a ells mateixos ; aquests es prenen com a mesura i punt de comparació , i amb això demostren no tenir seny .
47010013	Nosaltres , en canvi , no ens gloriarem fora mida , perquè prou coneixem la mesura i el límit que Déu ens ha assignat , i que són els d’haver arribat fins a vosaltres .
47010014	El cert és que vam venir fins a vosaltres anunciant-vos l’evangeli del Crist . Si això no fos veritat , ara ens excediríem ;
47010015	però nosaltres no ens gloriem fora mida a costa del treball dels altres ; més aviat esperem que , amb el creixement de la vostra fe , eixamplarem més i més el nostre límit ,
47010016	de manera que podrem anunciar l’evangeli més enllà de vosaltres , sense entrar , però , en el terreny d’altri ni gloriar-nos del que altres han preparat .
47010017	Si algú es gloria , que es gloriï en el Senyor .
47010018	Perquè no mereix l’aprovació aquell qui es recomana a ell mateix , sinó aquell que el Senyor recomana .
47011001	Tant de bo que em toleréssiu una mica de poc seny ! Doncs bé , tolereu-me’l !
47011002	Estic gelós per vosaltres amb la mateixa gelosia de Déu . Us he promès a un sol espòs , vull presentar-vos al Crist com una verge pura .
47011003	Però em fa por que , així com la serp va seduir Eva amb la seva astúcia , ara algú no corrompi els vostres cors i us aparti de la fidelitat i l’honestedat que deveu al Crist .
47011004	Veig que , si ve algú i us anuncia un Jesús diferent del que us vam anunciar , o si us comunica un esperit diferent del que vau rebre , o un evangeli diferent del que vau acollir , tot això ho tolereu amb una gran facilitat .
47011005	D’altra banda , jo crec que no sóc inferior en res a aquests superapòstols .
47011006	Si voleu , em fallen les paraules , però no el coneixement , i us ho he demostrat de moltes maneres en tota ocasió .
47011007	Ja sabeu que us vaig anunciar gratuïtament l’evangeli de Déu . ¿ Creieu que feia mal fet d’abaixar-me jo per enaltir-vos a vosaltres ?
47011008	He pres els béns d’altres comunitats , acceptant que em mantinguin per poder-me dedicar al vostre servei ;
47011009	trobant-me entre vosaltres , vaig passar necessitat , però no vaig molestar ningú ; allò que em faltava ho van proveir els germans vinguts de Macedònia . En tot m’he guardat i em guardaré de ser-vos una càrrega .
47011010	Per la veritat de Crist que hi ha en mi , us asseguro que no em deixaré prendre aquest motiu de glòria en les regions d’Acaia .
47011011	Per què ho dic ? És que no us estimo ? Déu sap prou com us estimo !
47011012	Però continuaré fent el que faig ara : vull tallar tot pretext als qui busquen una excusa per a tenir els mateixos motius de glòria que nosaltres .
47011013	Aquesta mena de gent no són més que falsos apòstols , treballadors que enganyen , disfressats d’apòstols de Crist .
47011014	I això no és gens estrany , ja que el mateix Satanàs també es disfressa d’àngel de llum .
47011015	És , doncs , natural que també els seus servidors es disfressin de servidors de la justícia . Però la seva fi es correspondrà amb les seves obres .
47011016	Ho repeteixo : no em prengueu per un insensat , o si de cas accepteu-me com si ho fos , i que pugui gloriar-me de mi una estona .
47011017	Parlar com ara parlaré , no és fer-ho d’acord amb el Senyor : serà com si no tingués seny , però les circumstàncies m’obliguen a gloriar-me .
47011018	Ja que molts es glorien de títols humans , jo també me’n gloriaré .
47011019	En efecte , vosaltres , gent de seny , tolereu de bona gana els qui no en tenen .
47011020	Tolereu que us esclavitzin , que se us mengin , que us espoliïn , que us tractin amb altivesa , que us peguin a la cara .
47011021	Ho reconec : quin deshonor per a mi haver estat tan feble ! Parlo sense seny ; jo també goso afirmar tot allò que ells afirmen .
47011022	Són hebreus ? Jo també . Són israelites ? Jo també . Són descendents d’Abraham ? Jo també .
47011023	Són servidors del Crist ? Declaro fora de mi que jo encara ho sóc més : en treballs , molt més ; en presons , molt més ; en bastonades , sense comparació ; a punt de morir , molt sovint .
47011024	Cinc vegades he rebut dels jueus els trenta-nou assots ,
47011025	tres vegades m’han flagellat , una vegada m’han apedregat , tres vegades he naufragat i he passat una nit i un dia sencers a la deriva en alta mar .
47011026	M’he trobat sovint fent llargs viatges a peu , en perills de rius i perills de lladres , perills de part de la gent del meu llinatge i perills de part dels pagans , perills a la ciutat i perills en despoblat , perills a la mar , perills de part dels falsos germans ;
47011027	treballs i fatigues , sovint nits en blanc , fam i set , sovint sense menjar , passant fred i sense roba .
47011028	I , a part d’altres coses , cal afegir-hi el meu neguit de cada dia , la preocupació per totes les esglésies .
47011029	Quan algú és feble , jo també m’hi sento . Si fan caure algú , tot jo m’encenc .
47011030	Però si m’he de gloriar , em gloriaré de les meves febleses .
47011031	El Déu i Pare de Jesús , el Senyor , beneït sigui pels segles , sap que no menteixo .
47011032	A Damasc , l’etnarca del rei Aretes havia apostat guardes a la ciutat per agafar-me ,
47011033	però em van despenjar per una finestra a dins d’un cove , muralla avall , i em vaig escapar de les seves mans .
47012001	Em veig obligat a gloriar-me . Ja sé que no està bé , però em vull referir a les visions i revelacions que el Senyor m’ha concedit .
47012002	Conec un home unit a Crist que , ara fa catorze anys , va ser endut fins al tercer cel . No em pregunteu si va ser en el cos o fora del cos ; sols Déu ho sap .
47012003	No sé , doncs , si aquest home va ser endut amb el cos o sense el cos , perquè tan sols ho sap Déu .
47012004	El cert és que fou endut al paradís i va sentir-hi paraules inefables , que als humans no és permès de repetir .
47012005	D’aquest home , sí que me’n podria gloriar , però pel que fa a mi mateix , tan sols em gloriaré de les meves febleses .
47012006	De fet , si em volgués gloriar , no seria un insensat , ja que diria la veritat , però m’estimo més no fer-ho ; no vull que ningú es formi de mi una opinió superior al que m’ha vist fer o m’ha sentit dir .
47012007	I perquè no m’enorgulleixi de les revelacions extraordinàries que he tingut , m’ha estat clavada una espina a la carn : és un enviat de Satanàs que em bufeteja perquè no m’enorgulleixi .
47012008	He demanat tres vegades al Senyor que me n’alliberi ,
47012009	però ell m’ha donat aquesta resposta : « En tens prou amb la meva gràcia . En la feblesa es manifesta plenament el meu poder . » Per això em gloriaré sobretot de les meves febleses , perquè reposi sobre meu el poder del Crist .
47012010	Per tant , accepto de bon grat les febleses , les injúries , les adversitats , les persecucions i les angoixes per causa de Crist . Perquè quan sóc feble és quan sóc realment fort .
47012011	He obrat sense seny , però vosaltres m’hi heu obligat . Sou vosaltres qui m’hauríeu hagut de recomanar , perquè jo , que no sóc res , no sóc inferior en res a aquests superapòstols .
47012012	Els signes autèntics de l’apòstol els heu vist realitzats entre vosaltres : paciència constant , senyals , prodigis i miracles .
47012013	En què heu rebut un tracte inferior al de les altres esglésies ? Tan sols en el fet que no us he molestat perquè em mantinguéssiu . Perdoneu-me aquesta injustícia !
47012014	Estic a punt de venir a trobar-vos per tercera vegada , i tampoc no us molestaré : no busco els vostres béns , sinó les vostres persones . No toca als fills d’estalviar per als pares , sinó als pares per als fills .
47012015	De bon grat , doncs , gastaré el que tinc i em desgastaré jo mateix per vosaltres . El fet que jo us estimi més , ¿ ha de servir perquè m’estimeu menys ?
47012016	Heu d’admetre que jo no us he estat cap càrrega ; però algú podria dir que he estat prou astut per a fer-vos caure en una trampa .
47012017	¿ És que m’he valgut de cap dels meus enviats per a explotar-vos ?
47012018	Vaig demanar a Titus que us visités i el vaig enviar en companyia d’aquell altre germà . ¿ És que Titus s’ha aprofitat de vosaltres ? ¿ No ens hem mogut tots amb el mateix esperit ? ¿ No hem seguit les mateixes petjades ?
47012019	Us semblarà que ja fa estona que ens defensem davant vostre , però de fet , germans estimats , parlem en Crist davant de Déu , pensant només en la vostra edificació .
47012020	Perquè em temo que , quan arribaré , no us trobaré tal com voldria , i que vosaltres em trobareu tal com no voldríeu . Em temo que trobaré discòrdies , gelosies , enfuriments , rivalitats , calúmnies , murmuracions , arrogàncies , desordres ;
47012021	que , quan arribaré , el meu Déu m’humiliarà davant vostre . Llavors m’hauré de doldre per molts que han pecat i encara no s’han penedit de la seva impuresa , de la seva vida libidinosa i del seu llibertinatge .
47013001	Aquesta serà la tercera vegada que vindré a trobar-vos . Tota qüestió ha de ser resolta per la paraula de dos o tres testimonis .
47013002	Ja us ho vaig dir la segona vegada que era amb vosaltres , i ara , que sóc absent , ho repeteixo als qui han pecat i a tots els altres : si vinc per tercera vegada , no tindré contemplacions .
47013003	Ja podeu anar cercant proves de si el qui parla en mi és aquell Crist que no és feble amb vosaltres , sinó poderós entre vosaltres !
47013004	Ell , en efecte , quan va ser crucificat estava voltat de feblesa , però ara viu pel poder de Déu . Així també nosaltres som febles en ell ; però , pel poder de Déu , viurem juntament amb ell , en bé vostre .
47013005	Examineu-vos vosaltres mateixos , comproveu si us manteniu en la fe . ¿ No sabeu reconèixer que Jesucrist és en vosaltres ? Suposo que respondreu sense fer-vos mereixedors de cap reprovació .
47013006	En tot cas , espero que sabreu veure que nosaltres no la mereixem .
47013007	I demanem a Déu que no feu res de mal . Nosaltres no cerquem l’aprovació dels homes ; només volem que vosaltres feu el bé , encara que passem per la desaprovació de tothom .
47013008	El poder que tenim és a favor de la veritat , no contra la veritat .
47013009	Així , ens alegrem cada vegada que nosaltres som febles i vosaltres sou forts ; i el que demanem en la pregària és que sigueu del tot perfectes .
47013010	Per aquest motiu us escric tot això ara que sóc lluny , perquè , quan sigui amb vosaltres , no hagi de tractar-vos amb rigor , valent-me de la potestat que he rebut del Senyor per a edificar , i no pas per a destruir .
47013011	Finalment , germans , estigueu contents , enrobustiu-vos , exhorteu-vos , tingueu uns mateixos sentiments , viviu en pau , i el Déu de l’amor i de la pau serà amb vosaltres .
47013012	Saludeu-vos els uns als altres amb el bes de pau . Us saluda tot el poble sant .
47013013	
47013014	Que la gràcia de Jesucrist , el Senyor , l’amor de Déu i la comunió de l’Esperit Sant siguin amb tots vosaltres .
48001001	Pau , apòstol , no de part dels homes ni per designació d’un home , sinó per obra de Jesucrist i de Déu Pare , que el va ressuscitar d’entre els morts ,
48001002	i tots els germans que són amb mi , a les esglésies de Galàcia .
48001003	Us desitgem la gràcia i la pau de part de Déu , el nostre Pare , i de Jesucrist , el Senyor .
48001004	Ell , per voluntat de Déu , el nostre Pare , es va entregar pels nostres pecats i així ens alliberà del món present , que és pervers .
48001005	A Déu sigui donada la glòria pels segles dels segles . Amén .
48001006	Em sorprèn que us aparteu tan aviat d’aquell qui us va cridar per la gràcia de Crist , i us passeu a un altre evangeli .
48001007	De fet , no és que n’hi hagi cap altre , d’evangeli ; tan sols hi ha gent que us pertorben i volen capgirar l’evangeli del Crist .
48001008	Doncs bé , si algú us anuncia un evangeli diferent del que us vam anunciar , ni que fóssim nosaltres mateixos o un àngel baixat del cel , que sigui maleït .
48001009	Ho havíem dit abans , i ara ho repeteixo : si algú us anuncia un evangeli diferent del que vau acollir , que sigui maleït .
48001010	Què us sembla : ¿ em vull guanyar el favor dels homes , o el favor de Déu ? ¿ Direu que busco de plaure als homes ? Si encara busqués de plaure als homes , ja no seria servent de Crist .
48001011	Germans , vull que ho sapigueu : l’evangeli que us vaig anunciar no ve dels homes ;
48001012	jo no el vaig rebre ni aprendre de cap home , sinó per una revelació de Jesucrist .
48001013	Vosaltres ja heu sentit parlar de com em comportava quan era en el judaisme : perseguia amb fúria l’Església de Déu i la volia destruir ;
48001014	i en l’observança del judaisme sobrepassava molts companys de la meva edat , ja que era molt zelós de les tradicions dels meus pares .
48001015	Però el qui m’havia escollit des de les entranyes de la mare , em va cridar per la seva gràcia . Quan a ell li semblà bé ,
48001016	em va revelar el seu Fill perquè jo l’anunciés als pagans . Tot seguit , sense recórrer a cap parer humà
48001017	i sense pujar a Jerusalem a trobar els qui eren apòstols abans que jo , me’n vaig anar a l’Aràbia , i després vaig tornar a Damasc .
48001018	Més tard , al cap de tres anys , vaig pujar a Jerusalem per conèixer Cefes , i vaig passar quinze dies amb ell .
48001019	Dels altres apòstols no en vaig veure cap , fora de Jaume , el germà del Senyor .
48001020	I això que us escric és veritat : Déu sap que no menteixo .
48001021	Després me’n vaig anar a les regions de Síria i Cilícia .
48001022	Però les esglésies de Crist que són a Judea no em coneixien personalment ;
48001023	només sentien a dir : « El qui abans ens perseguia , ara anuncia la fe que havia volgut destruir . »
48001024	I donaven glòria a Déu per causa meva .
48002001	Passats catorze anys , vaig tornar a pujar a Jerusalem amb Bernabé ; m’hi vaig emportar també Titus .
48002002	Vaig pujar-hi mogut per una revelació i , en una conversa privada amb els dirigents tinguts en més consideració , vaig exposar l’evangeli que anuncio als pagans ; jo no volia córrer o haver corregut en va .
48002003	Doncs bé , ni tan sols van exigir que se circumcidés el meu company Titus , que era grec .
48002004	Això és el que desitjaven alguns falsos germans intrusos que s’havien infiltrat per espiar la llibertat que tenim en Jesucrist i reduir-nos a l’esclavatge .
48002005	Però ni per un instant no vam cedir ni ens hi vam subjectar : volíem que es mantingués entre vosaltres la veritat de l’evangeli .
48002006	Pel que fa als qui eren considerats dirigents ( poc m’importa el que eren , Déu no fa distinció de persones ) , no em van imposar res .
48002007	Ben al contrari , van veure que Déu m’havia confiat l’evangelització dels incircumcisos , igual com havia confiat a Pere la dels circumcisos .
48002008	Aquell qui amb el seu poder va fer de Pere l’apòstol dels circumcisos , va fer també de mi l’apòstol dels pagans .
48002009	Per això , Jaume , Cefes i Joan , considerats com a columnes , van reconèixer la gràcia que m’ha estat concedida i en senyal de comunió ens donaren la mà , a Bernabé i a mi , perquè nosaltres anéssim als pagans , i ells , als circumcisos .
48002010	Només ens van demanar que ens recordéssim dels seus pobres , cosa que he procurat de fer amb tot l’interès .
48002011	Ara bé , quan Cefes vingué a Antioquia m’hi vaig enfrontar obertament , perquè el seu comportament era reprovable :
48002012	abans que en vinguessin alguns de part de Jaume , menjava amb els pagans , però quan aquells van arribar , ho evitava i se n’apartava , per por dels defensors de la circumcisió .
48002013	Aleshores els altres jueus també es van comportar hipòcritament com ell , i fins i tot Bernabé es deixà arrossegar per aquella dissimulació .
48002014	Jo , quan vaig veure que no actuaven correctament segons la veritat de l’evangeli , vaig dir a Cefes davant de tots : « Si tu , que ets jueu , no vius com els jueus , sinó com els pagans , com és que obligues els pagans a viure com els jueus ? »
48002015	Nosaltres som jueus de naixement i no pecadors d’origen pagà .
48002016	Sabem que ningú no és fet just davant de Déu en virtut de les obres de la Llei , sinó que ho és per la fe en Jesucrist . Per això nosaltres hem cregut en Jesucrist i així som justos , no per les obres de la Llei , sinó per la fe en Crist , ja que ningú no és just en virtut de les obres que mana la Llei .
48002017	¿ Pot ser que nosaltres , buscant de ser justos gràcies a Crist , també acabem essent pecadors ? ¿ Pot ser Crist instrument de pecat ? De cap manera !
48002018	De fet , si ara em poso a reconstruir allò que havia destruït , em converteixo en transgressor de la Llei .
48002019	Jo , en virtut de la Llei , vaig morir a la Llei a fi de viure per a Déu . Estic crucificat amb Crist .
48002020	Ja no sóc jo qui visc ; és Crist qui viu en mi . La vida que ara visc en el cos , la visc gràcies a la fe en el Fill de Déu , que em va estimar i es va entregar ell mateix per mi .
48002021	No vull fer inútil la gràcia de Déu , ja que , si algú fos just en virtut de la Llei , Crist hauria mort per no res .
48003001	Gàlates insensats ! Qui us ha pogut fascinar , després que jo us havia posat davant els ulls Jesucrist clavat en creu ?
48003002	Responeu-me només això : ¿ vau rebre l’Esperit perquè havíeu complert les obres de la Llei , o perquè vau acollir la predicació de la fe ?
48003003	¿ Tan insensats sou ? ¿ Havíeu començat vivint segons l’Esperit i ara acabareu vivint de manera purament humana ?
48003004	Els dons de l’Esperit , ¿ els heu experimentat en va ? Potser sí que ha estat en va !
48003005	El qui us concedeix l’Esperit i obra prodigis entre vosaltres , ¿ ho fa perquè havíeu complert les obres de la Llei , o perquè vau acollir la predicació de la fe ?
48003006	D’Abraham es diu que va creure en Déu , i Déu li ho comptà com a justícia .
48003007	Sapigueu , doncs , que els fills d’Abraham són els qui creuen .
48003008	L’Escriptura preveia que Déu , en virtut de la fe , faria justos els qui no són jueus , i va anunciar a Abraham aquesta bona notícia : En tu seran beneïts tots els pobles .
48003009	Així , doncs , els qui creuen són beneïts amb Abraham , el creient .
48003010	Perquè els qui es refien de les obres de la Llei estan sotmesos a una maledicció , ja que diu l’Escriptura : Maleït el qui no observi totes les prescripcions que hi ha en el llibre de la Llei i no les compleixi .
48003011	Ara bé , és evident que ningú no és just davant de Déu en virtut de la Llei , perquè viurà el qui és just per la fe ;
48003012	la Llei , però , segueix un camí divers del de la fe , ja que el qui compleixi les prescripcions viurà gràcies a elles .
48003013	Crist ens ha rescatat de la maledicció de la Llei fent-se maledicció per nosaltres , tal com diu l’Escriptura : Maleït el qui està penjat en un patíbul .
48003014	Així la benedicció d’Abraham , destinada a tots els pobles , s’ha complert per Jesucrist , i hem rebut per la fe l’Esperit que Déu havia promès .
48003015	Germans , ja sabeu que entre els homes ningú no pot anullar o modificar un pacte tancat vàlidament .
48003016	Doncs bé , les promeses van ser fetes a Abraham i a la seva descendència . No diu : « i a les descendències » , com si fossin molts , sinó que es refereix a un de sol : « i a la teva descendència » , que és Crist .
48003017	Per això jo dic : Déu havia fet un pacte vàlid , i la Llei , que va arribar quatre-cents trenta anys després , no podia invalidar-lo ni podia anullar la promesa .
48003018	Perquè si l’herència ve de la Llei , ja no ve de la promesa ; i és en virtut d’una promesa que Déu va fer a Abraham el do de l’herència .
48003019	Per què va arribar , doncs , la Llei ? Va ser afegida per a fer evidents les transgressions , fins que vingués aquella descendència en qui es compleixen les promeses . La Llei fou promulgada per mitjà d’àngels , per mans d’un mitjancer .
48003020	Tanmateix , un mitjancer no és mai intermediari d’una sola persona , i Déu és un de sol .
48003021	¿ Deduïm d’això que la Llei va contra les promeses de Déu ? De cap manera , perquè si haguéssim rebut una Llei capaç de donar vida hauríem estat certament justos en virtut de la Llei .
48003022	Ara bé , l’Escriptura deixa ben clar que tothom és captiu del pecat ; així la promesa és concedida als creients gràcies a la fe en Jesucrist .
48003023	Abans que arribés la fe estàvem reclosos sota la custòdia de la Llei , esperant el moment que la fe es revelaria ,
48003024	de manera que la Llei ens feia de guia vers el Crist , per tal que arribéssim a ser justos en virtut de la fe .
48003025	Però ara que la fe ha arribat , ja no estem sota cap guia .
48003026	Tots vosaltres , per la fe , sou fills de Déu en Jesucrist :
48003027	tots els qui heu estat batejats en Crist us heu revestit de Crist .
48003028	Ja no hi ha jueu ni grec , esclau ni lliure , home ni dona : tots sou un de sol en Jesucrist .
48003029	I si vosaltres sou de Crist , també sou descendència d’Abraham , hereus de la promesa .
48004001	Us ho diré d’una altra manera : mentre l’hereu és menor d’edat , no es diferencia gens d’un esclau , per bé que és amo de tot .
48004002	Està sotmès a tutors i administradors fins al temps fixat pel seu pare .
48004003	Així també nosaltres : mentre érem menors d’edat , érem esclaus dels poders que dominen aquest món .
48004004	Però quan va arribar la plenitud del temps , Déu envià el seu Fill , nascut d’una dona , nascut sota la Llei ,
48004005	perquè rescatés els qui vivíem sota la Llei i rebéssim la condició de fills .
48004006	I sabem que som fills perquè Déu ha enviat als nostres cors l’Esperit del seu Fill , que crida : « Abbà , Pare ! »
48004007	Per tant , ja no sou esclaus , sinó fills , i si sou fills , també sou hereus , per obra de Déu .
48004008	En altre temps , vosaltres no coneixíeu Déu i servíeu uns déus que , en realitat , no existeixen .
48004009	Però ara heu conegut Déu ; més ben dit , heu estat reconeguts per ell . Com és , doncs , que us gireu altra vegada cap als poders dèbils i miserables d’aquest món i voleu tornar a servir-los ?
48004010	Ara vosaltres observeu escrupolosament festes , llunes noves , solsticis i caps d’any .
48004011	Tinc por que no hagi treballat inútilment entre vosaltres !
48004012	Germans , personalment no m’heu faltat en res . Però ara us ho prego : comporteu-vos com jo , que jo també em vaig comportar com vosaltres .
48004013	Recordeu que la primera vegada us vaig anunciar l’evangeli amb motiu d’una malaltia ,
48004014	i no em vau menysprear ni vau mostrar cap repugnància , tot i que el meu estat físic era una prova per a vosaltres . Ben al contrari , em vau acollir com si fos un àngel de Déu o Jesucrist mateix .
48004015	Què en queda , doncs , de la joia que sentíeu ? Jo mateix dono testimoni davant vostre que , si haguéssiu pogut , us hauríeu arrencat els ulls per donar-me’ls .
48004016	¿ M’he tornat ara enemic vostre perquè us dic la veritat ?
48004017	Mireu que us van al darrere amb mala intenció : volen que us allunyeu de mi i que aneu darrere d’ells .
48004018	Però el que és bo és que aneu darrere el bé sempre , i no solament quan sóc entre vosaltres .
48004019	Fills meus , sento dolors de part com si us tornés a infantar , i no els acabaré fins que Crist no quedi format en vosaltres .
48004020	Voldria ser ara mateix al costat vostre i trobar el to adequat , perquè no acabo de saber com parlar-vos .
48004021	Digueu-me , vosaltres que us voleu sotmetre a la Llei : ¿ no sabeu què diu la Llei mateixa ?
48004022	La Llei afirma que Abraham tenia dos fills ; l’un de l’esclava , i l’altre , de la dona lliure .
48004023	El de l’esclava va néixer per decisió humana , però el de la dona lliure va néixer en virtut de la promesa divina .
48004024	Tot això té un sentit figurat . Les dues dones representen dues aliances . La primera aliança , que ve de la muntanya del Sinaí i infanta esclaus , és representada per Agar ;
48004025	i aquesta dona , Agar , que representa la muntanya del Sinaí , a l’Aràbia , correspon a la Jerusalem d’ara , que de fet és esclava igual que els seus fills .
48004026	En canvi , la Jerusalem del cel és lliure , i és la nostra mare ,
48004027	tal com diu l’Escriptura : Crida d’alegria , tu que eres estèril , que no havies infantat , esclata en crits i clams de goig , tu que no donaves a llum , perquè ara té més fills l’abandonada que la dona amb marit .
48004028	Vosaltres , germans , sou fills de la promesa igual que Isaac .
48004029	Però , així com aleshores el qui havia nascut per decisió humana perseguia el qui havia nascut per disposició de l’Esperit , ara passa igual .
48004030	Tanmateix , què diu l’Escriptura ? Treu de casa l’esclava i el seu fill , perquè el fill de l’esclava no ha de compartir l’herència amb el de la dona lliure .
48004031	Per tant , germans , no som fills d’una esclava , sinó de la dona lliure .
48005001	Crist ens ha alliberat perquè si-guem lliures . Així , doncs , manteniuvos ferms , i no us deixeu sotmetre altra vegada al jou de l’esclavatge !
48005002	Mireu , sóc jo , Pau , qui us ho diu : Si us feu circumcidar , Crist ja no us servirà de res !
48005003	Declaro a tots els qui es fan circumcidar que s’obliguen a complir tota la Llei :
48005004	vosaltres , doncs , que preteneu de ser justos en virtut de la Llei , us deslligueu de Crist i quedeu exclosos de la gràcia .
48005005	Nosaltres , en canvi , gràcies a l’Esperit , confiem , en virtut de la fe , que es compleixi l’esperança que Déu dóna als qui ha fet justos .
48005006	Per als qui viuen en Jesucrist no compta per a res ser circumcidat o no ser-ho ; només compta la fe que actua per l’amor .
48005007	Fins ara corríeu bé ! ¿ Qui us ha barrat el pas i us ha desviat de la veritat ?
48005008	Aquesta atracció no ve pas d’aquell qui us crida !
48005009	Una mica de llevat fa pujar tota la pasta .
48005010	Us tinc tota la confiança en el Senyor : ell farà que no penseu d’una altra manera . Però aquell qui us pertorba , sigui qui sigui , rebrà la condemna que li pertoqui .
48005011	D’altra banda , germans , si fos veritat que encara predico la necessitat de la circumcisió , per què sóc tan perseguit ? Si fos així , s’hauria acabat l’escàndol de la creu .
48005012	Tant de bo que arribin a mutilar-se els qui us empenyen a la rebellió !
48005013	Vosaltres , germans , heu estat cridats a la llibertat . Però mireu que aques-ta llibertat no sigui un pretext per a satisfer els desigs terrenals . Més aviat , per l’amor , feu-vos servents els uns dels altres .
48005014	En efecte , tota la Llei troba la seva plenitud en un sol manament , que és aquest : Estima els altres com a tu mateix .
48005015	Perquè , si us mossegueu i us devoreu mútuament , penseu que acabareu destruint-vos .
48005016	Ara , doncs , jo us dic : comporteu-vos d’acord amb l’Esperit i no satisfareu els desigs terrenals .
48005017	Perquè els desigs terrenals són contraris a l’Esperit , i l’Esperit és contrari als desigs terrenals . Hi ha una lluita entre ells , i per això no feu el que voldríeu .
48005018	Però si us deixeu guiar per l’Esperit no esteu sota la Llei .
48005019	Les conseqüències dels desigs terrenals són prou clares : comportaments libidinosos , impuresa , llibertinatge ,
48005020	idolatria , bruixeria , enemistats , discòrdies , gelosies , enfuriments , rivalitats , divisions , sectarismes ,
48005021	enveges , borratxeres , orgies i coses semblants . Ja us vaig advertir , i us adverteixo encara , que els qui obren així no rebran en herència el Regne de Déu .
48005022	En canvi , el fruit de l’Esperit és aquest : amor , goig , pau , paciència , benvolença , bondat , fidelitat ,
48005023	dolcesa i domini d’un mateix . La Llei no és contrària a res d’això .
48005024	Els qui són de Jesucrist han clavat a la creu totes les passions i tots els desigs terrenals .
48005025	Si vivim gràcies a l’Esperit , comportem-nos d’acord amb l’Esperit !
48005026	No siguem arrogants , provocant-nos i envejant-nos els uns als altres .
48006001	Germans , si descobriu que algú ha comès una falta , vosaltres , els qui heu rebut l’Esperit , ajudeu-lo a refer-se , amb esperit de dolcesa , i penseu en vosaltres mateixos , que també podríeu caure en temptació .
48006002	Ajudeu-vos a portar les càrregues els uns als altres , i compliu així la llei de Crist .
48006003	Si algú es pensa ser alguna cosa , quan de fet no és res , s’enganya a si mateix .
48006004	Més aviat , que cadascú examini la seva pròpia conducta ; llavors , si troba motius per a gloriar-se , serà veient-se a ell mateix i no comparant-se amb els altres .
48006005	Cadascú ha de dur el pes de la seva vida .
48006006	El qui és instruït en la paraula de Déu ha de compartir tots els seus béns amb aquell qui l’instrueix .
48006007	No us enganyeu : de Déu no se’n burla ningú . Allò que un sembra és allò que recull .
48006008	El qui sembra en el camp dels desigs terrenals , recollirà la perdició que prové d’aquests desigs . Però el qui sembra en el camp de l’Esperit , recollirà la vida eterna que prové de l’Esperit .
48006009	No ens cansem de fer el bé ; perquè , si no defallim , quan arribi el temps recollirem .
48006010	Així , doncs , ara que hi som a temps , fem el bé a tothom , però sobretot als qui formen la família dels creients .
48006011	Fixeu-vos amb quines lletres més grosses us escric : són de la meva pròpia mà .
48006012	Els qui , per motius terrenals , volen quedar bé , exigeixen que us circumcideu , amb l’única intenció de no ser perseguits per causa de la creu de Crist .
48006013	De fet , ni aquests que practiquen la circumcisió no observen tota la Llei i només volen que us circumcideu per poder-se gloriar de la vostra circumcisió .
48006014	Quant a mi , Déu me’n guard de gloriar-me en res si no és en la creu de nostre Senyor Jesucrist ; en la creu , el món està crucificat per a mi , i jo , per al món .
48006015	Perquè no compta per a res ser circumcidat o no serho ; només compta que som una creació nova .
48006016	Que la pau i la misericòrdia davallin sobre tots els qui segueixen aquesta norma i sobre l’Israel de Déu .
48006017	D’ara endavant , que ningú no m’amoïni , que jo porto en el meu cos les marques dels sofriments de Jesús .
48006018	Germans , que la gràcia de nostre Senyor Jesucrist sigui amb el vostre esperit . Amén .
49001001	Pau , apòstol de Jesucrist per voler de Déu , al poble sant que viu a Efes i que és fidel a Jesucrist .
49001002	Us desitjo la gràcia i la pau de part de Déu , el nostre Pare , i de Jesucrist , el Senyor .
49001003	Beneït sigui el Déu i Pare de nostre Senyor Jesucrist , que ens ha beneït en Crist amb tota mena de benediccions espirituals dalt al cel .
49001004	Ens escollí en ell abans de crear el món , perquè fóssim sants , irreprensibles als seus ulls . Per amor
49001005	ens destinà a ser fills seus per Jesucrist , segons la seva benèvola decisió ,
49001006	a lloança i glòria de la gràcia que ens ha concedit en el seu Estimat .
49001007	— En ell , per la seva sang , hem obtingut la redempció , el perdó dels nostres pecats . La riquesa de la gràcia de Déu
49001008	s’ha desbordat en nosaltres . Ell ens ha omplert de tota saviesa i intelligència .
49001009	Ens ha fet conèixer el misteri del seu designi , la decisió benèvola que havia pres
49001010	per executar-la en la plenitud dels temps : recapitular en el Crist totes les coses , tant les del cel com les de la terra .
49001011	En Crist hem rebut la nostra part en l’herència ; ens hi havia destinat el designi d’aquell qui tot ho duu a terme d’acord amb la decisió de la seva voluntat .
49001012	Volia que fóssim lloança de la seva glòria , nosaltres que des del principi tenim posada en Crist la nostra esperança .
49001013	En ell , vosaltres vau escoltar la paraula de la veritat , l’evangeli que us salva . En ell heu cregut i heu estat marcats amb el segell de l’Esperit Sant promès .
49001014	I l’Esperit és la penyora de l’heretat que Déu ens té reservada , quan ens redimirà com a possessió seva , a lloança de la seva glòria .
49001015	També jo , d’ençà que m’han parlat de la vostra fe en Jesús , el Senyor , i del vostre amor a tots els del poble sant ,
49001016	no em canso de donar gràcies per vosaltres i de tenir-vos presents en les meves pregàries .
49001017	Demano al Déu de nostre Senyor Jesucrist , el Pare gloriós , que us concedeixi el do espiritual de comprendre la seva revelació , perquè el conegueu de veritat .
49001018	Li demano que illumini els ulls del vostre cor perquè conegueu a quina esperança ens ha cridat , quines riqueses de glòria ens té reservades en l’heretat que ell ens dóna entre els sants ,
49001019	i quina és la grandesa immensa del seu poder que obra en nosaltres , els creients ; em refereixo a la força poderosa i eficaç
49001020	amb què va obrar en el Crist , quan el ressuscità d’entre els morts i el féu seure a la seva dreta dalt al cel ,
49001021	per damunt de tota potència , autoritat , poder i sobirania , i per damunt de qualsevol altre nom que es pugui invocar , tant en el món present com en el futur .
49001022	Déu ho ha posat tot sota els seus peus , i a ell , l’ha posat al capdamunt de tot com a cap de l’Església ,
49001023	que és el seu cos , la plenitud d’aquell qui omple totes les coses .
49002001	Vosaltres en altre temps éreu morts per les vostres faltes i els vostres pecats ;
49002002	vivíeu sotmesos al déu d’aquest món , al sobirà que domina entre el cel i la terra , l’esperit que ara actua en els qui són rebels .
49002003	En altre temps tots nosaltres també havíem viscut com ells : ens abandonàvem als desigs terrenals i ens deixàvem endur pels seus impulsos . Així , la nostra naturalesa ens feia objecte de la indignació divina igual que als altres .
49002004	Però Déu , que és ric en misericòrdia , ens ha estimat amb un amor tan gran
49002005	que ens ha donat la vida juntament amb Crist , a nosaltres que érem morts pels nostres pecats : és per gràcia que heu estat salvats !
49002006	Per mitjà de Jesucrist , Déu ens ha ressuscitat amb ell i ens ha entronitzat dalt al cel juntament amb ell ;
49002007	així , davant els segles que vindran , i en virtut de la bondat que ens ha tingut en Jesucrist , ha volgut deixar ben clara la incomparable riquesa de la seva gràcia .
49002008	És per la gràcia que heu estat salvats per mitjà de la fe ! I això no ve de vosaltres : és un do de Déu .
49002009	No és fruit de les obres , perquè ningú no pugui gloriar-se’n .
49002010	Som obra seva : Déu ens ha creat en Jesucrist , i ens ha destinat a realitzar les bones obres que ell mateix havia preparat perquè visquéssim practicant-les .
49002011	Per això , recordeu que , en altre temps , vosaltres , pagans de naixement , éreu anomenats incircumcisos pels qui es diuen de la circumcisió , ja que porten en la pròpia carn una marca feta per mans d’home .
49002012	En aquell temps vivíeu separats de Crist , privats de la ciutadania d’Israel , forasters a la promesa i a les aliances . Vivíeu en el món sense esperança i sense Déu ;
49002013	ara , en canvi , viviu en Jesucrist . Aleshores éreu lluny , però ara la sang del Crist us ha apropat .
49002014	Ell és la nostra pau . De dos pobles n’ha fet un de sol , destruint el mur que els separava
49002015	i abolint amb el seu propi cos allò que els feia enemics : la Llei amb els seus manaments i preceptes . Així ha posat pau entre tots dos pobles i , en ell , n’ha creat un de sol , la nova humanitat .
49002016	Ha fet morir en ell l’enemistat i , per mitjà de la creu , els ha reconciliat tots dos amb Déu i els ha unit en un sol cos .
49002017	Ell ha vingut a anunciar la bona nova de la pau : la pau a vosaltres , que éreu lluny , i la pau als qui eren a prop .
49002018	Per ell , uns i altres , units en un sol Esperit , tenim accés al Pare .
49002019	Ara , doncs , ja no sou estrangers o forasters , sinó ciutadans del poble sant i membres de la família de Déu .
49002020	Formeu un edifici construït sobre el fonament dels apòstols i els profetes , que té el mateix Jesucrist per pedra angular .
49002021	Sobre ell , tota la construcció es va alçant harmoniosament fins a ser un temple sant gràcies al Senyor .
49002022	Per ell , també vosaltres heu entrat a formar part de l’edifici , fins a ser , gràcies a l’Esperit , el lloc on Déu resideix .
49003001	Per tot això , jo , Pau , sóc presoner per causa de Jesucrist a favor de vosaltres , els pagans .
49003002	Segurament heu sentit parlar del do que Déu m’ha confiat a favor vostre , perquè el seu pla es realitzi :
49003003	per una revelació , ell m’ha fet conèixer el seu misteri , que ara he esbossat breument .
49003004	Llegint-ho , podeu adonar-vos de com he comprès el misteri del Crist ,
49003005	que Déu no havia fet conèixer a les generacions passades tal com ara l’ha revelat per l’Esperit als seus sants apòstols i profetes :
49003006	en Jesucrist , per l’evangeli , els pagans també tenen part en la mateixa herència , formen un mateix cos i comparteixen la mateixa promesa .
49003007	I jo sóc servidor d’aquest evangeli pel do de la gràcia que Déu m’ha concedit amb la seva acció poderosa .
49003008	A mi , que sóc el darrer de tot el poble sant , ell m’ha concedit la gràcia d’anunciar als pagans les insondables riqueses de Crist
49003009	i de mostrar a plena llum davant tothom com Déu realitza el seu misteri des de sempre en ell mateix , que és el creador de totes les coses .
49003010	Així , ara , valent-se de l’Església , ha volgut fer conèixer les múltiples manifestacions de la seva saviesa a les potències i a les autoritats que són a les regions celestials .
49003011	D’aquesta manera ha dut a terme en Jesucrist , Senyor nostre , el seu designi etern .
49003012	Gràcies a ell , tenim plena llibertat d’acostar-nos a Déu amb la confiança que ens dóna la nostra fe en Crist .
49003013	Us prego , doncs , que no defalliu veient les tribulacions que passo per vosaltres , sinó que hi trobeu un motiu de glòria .
49003014	Per tot això , jo m’agenollo davant el Pare ,
49003015	de qui rep el nom tota família , tant al cel com a la terra ,
49003016	i li prego que , per la riquesa de la seva glòria , consolidi amb la força del seu Esperit allò que sou en el vostre interior ;
49003017	que , per la fe , faci habitar el Crist en els vostres cors , i així , arrelats i fonamentats en l’amor ,
49003018	sigueu capaços de comprendre , amb tot el poble sant , l’amplada i la llargada , l’alçada i la profunditat
49003019	de l’amor de Crist ; que arribeu a conèixer aquest amor que sobrepassa tot coneixement i , així , entreu del tot a la plenitud de Déu .
49003020	Glòria a Déu , que amb la força que actua en nosaltres pot fer infinitament més de tot el que som capaços de demanar o entendre .
49003021	Glòria a ell en l’Església i en Jesucrist , de generació en generació pels segles dels segles . Amén .
49004001	Ara jo , presoner per causa del Senyor , us demano que visqueu d’una manera digna de la vocació que heu rebut ,
49004002	amb tota humilitat i dolcesa , amb paciència , suportant-vos amb amor els uns als altres ,
49004003	procurant de conservar la unitat de l’Esperit amb el lligam de la pau .
49004004	Un sol cos i un sol Esperit , com és també una de sola l’esperança que us dóna la vocació que heu rebut .
49004005	Un sol Senyor , una sola fe , un sol baptisme ,
49004006	un sol Déu i Pare de tots , que està per damunt de tots , actua en tots i és present en tots .
49004007	Cada un de nosaltres ha rebut la gràcia segons la mesura del do de Crist .
49004008	Per això diu l’Escriptura : Va pujar a les altures , s’endugué un seguici de captius , va repartir dons als homes .
49004009	Ara bé , això de va pujar vol dir que abans havia baixat a les regions inferiors , és a dir , a la terra .
49004010	El qui va baixar és el mateix que després ha pujat més amunt de tots els cels , per omplir totes les coses .
49004011	I és ell qui ha fet a uns el do de ser apòstols , a d’altres el de ser profetes , a d’altres el de ser evangelitzadors , a d’altres el de ser pastors i mestres ;
49004012	i així ha preparat els qui formen el poble sant perquè exerceixin el ministeri d’edificar el cos de Crist ,
49004013	fins que tots plegats arribem a la unitat en la fe i en el coneixement del Fill de Déu , a formar l’home perfecte , a la talla pròpia de la plenitud del Crist .
49004014	Així ja no serem infants , moguts d’ací d’allà i portats a la deriva pel vent de qualsevol doctrina , a mercè dels enganys humans i víctimes de l’astúcia que encamina a l’error .
49004015	Més aviat , mantenint-nos en la veritat i en l’amor , creixerem en tot vers el Crist , que és el cap .
49004016	Per ell , tot el cos es manté unit harmoniosament gràcies a tota mena de juntures que el sostenen ; així , d’acord amb l’energia distribuïda segons la mesura de cada membre , tot el cos va creixent i edificant-se en l’amor .
49004017	Us dic , doncs , i us demano pel Senyor que no visqueu més com viuen els pagans , que es guien per raonaments sense valor .
49004018	La seva intelligència és plena de tenebra i estan allunyats de la vida de Déu , ja que l’enduriment del seu cor els manté en la ignorància .
49004019	Insensibles com són , s’han donat al llibertinatge , fins al punt de cometre sense fre tota mena d’impureses .
49004020	Però vosaltres , no és pas això el que heu après del Crist ,
49004021	si és que realment heu escoltat el seu anunci i heu estat instruïts per ell . Així , doncs , segons la veritat que ve de Jesús ,
49004022	renuncieu al vostre comportament passat i despulleu-vos de l’home vell que es va destruint rere els desigs seductors ;
49004023	renoveu espiritualment el vostre interior
49004024	i revestiu-vos de l’home nou , creat a imatge de Déu en la justícia i la santedat que neixen de la veritat .
49004025	Per tant , abandoneu la mentida i que cadascú digui la veritat al seu proïsme , ja que tots som membres els uns dels altres .
49004026	Encara que us irriteu , no pequeu ; que la posta de sol no us trobi encara ressentits :
49004027	no doneu ocasió al diable .
49004028	El qui robava , que deixi de robar ; que procuri treballar honestament amb les seves mans i així pugui donar al qui passa necessitat .
49004029	Que de la vostra boca no surtin mai paraules perverses ; tan sols , quan calgui , paraules bones que edifiquin els altres i facin bé als qui les escolten .
49004030	I no entristiu l’Esperit Sant de Déu , que us ha marcat amb el seu segell per al dia que sereu redimits .
49004031	Llanceu lluny de vosaltres l’amargor , l’enfuriment , la ira , els crits , les injúries i tota mena de dolenteria .
49004032	Sigueu bondadosos i afectuosos els uns amb els altres , i perdoneu-vos tal com Déu us ha perdonat en Crist .
49005001	Sigueu imitadors de Déu , com a fills seus estimats ;
49005002	viviu estimant , tal com Crist ens va estimar i s’entregà a si mateix per nosaltres , oferint-se a Déu com a víctima d’olor agradable .
49005003	Tal com escau a un poble sant , coses com els comportaments libidinosos , les impureses o l’amor al diner , ni tan sols les hauríeu d’esmentar .
49005004	Res de paraules obscenes , estúpides o vulgars , que són del tot improcedents ; més aviat eleveu accions de gràcies .
49005005	Perquè , sapigueu-ho bé : cap libidinós , cap impur o cap amic del diner , que és igual que ser idòlatra , no tindrà part en l’herència del Regne de Crist i de Déu .
49005006	Que ningú no us sedueixi amb discursos sense valor , ja que per discursos com aquests la indignació divina cau sobre els qui són rebels .
49005007	No tingueu res a veure amb ells .
49005008	En altre temps éreu tenebres , però ara que es-teu en el Senyor sou llum . Viviu com a fills de la llum .
49005009	Perquè el fruit de la llum és aquest : bondat , justícia i veritat .
49005010	Sapigueu reconèixer el que és agradable al Senyor .
49005011	I no collaboreu en les obres estèrils dels qui són tenebra ; més aviat denuncieu-les .
49005012	Tot el que fan d’amagat , fins fa vergonya de dir-ho ;
49005013	però quan la llum ho denuncia , tot queda en evidència ,
49005014	ja que les coses evidents són lluminoses . Per això diem : « Aixeca’t , tu que dorms , ressuscita d’entre els morts , i el Crist t’illuminarà . »
49005015	Mireu , doncs , atentament , com us heu de comportar : no sigueu insensats , sinó assenyats .
49005016	Procureu de treure partit del moment present , perquè els temps que vivim són dolents .
49005017	No sigueu irreflexius : mireu de comprendre què vol el Senyor .
49005018	No us embriagueu de vi , que això porta a la disbauxa : ompliu-vos més aviat de l’Esperit .
49005019	Digueu tots junts salms , himnes i càntics de l’Esperit , cantant al Senyor i lloant-lo en el vostre cor .
49005020	Doneu sempre gràcies per tot a Déu Pare en nom de nostre Senyor Jesucrist .
49005021	Sotmeteu-vos els uns als altres per reverència a Crist .
49005022	Dones , sotmeteu-vos als vostres marits , tal com tots ens sotmetem al Senyor ,
49005023	perquè el marit és cap de la seva muller , igual que el Crist és cap i salvador de l’Església , que és el seu cos .
49005024	Per tant , així com l’Església se sotmet al Crist , també les mullers s’han de sotmetre en tot als marits .
49005025	Marits , estimeu les vostres mullers , tal com el Crist ha estimat l’Església i s’ha entregat per ella .
49005026	L’ha volguda santificar purificant-la amb el bany de l’aigua acompanyat de la Paraula .
49005027	Volia portar a la seva presència una Església gloriosa , sense taques ni arrugues ni res de semblant : una Església que fos santa i immaculada .
49005028	Igualment , els marits han d’estimar la muller com el seu propi cos . Qui estima la muller s’estima a si mateix .
49005029	No hi ha hagut mai ningú que no estimés el propi cos ; al contrari , tothom l’alimenta i el vesteix . També el Crist ho fa així amb l’Església ,
49005030	ja que som membres del seu cos .
49005031	Per això , tal com diu l’Escriptura , l’home deixa el pare i la mare per unir-se a la seva dona , i tots dos formen una sola carn .
49005032	Aquest misteri és gran : jo entenc que es refereix a Crist i l’Església ,
49005033	i que també val per a vosaltres . Que cadascú estimi la seva muller com a si mateix , i que la muller sigui respectuosa amb el marit .
49006001	Fills , obeïu els vostres pares , com vol el Senyor . És just que ho feu així .
49006002	Honra el pare i la mare . Aquest és el primer manament que va acompanyat d’una promesa ; i la promesa és :
49006003	així seràs feliç i tindràs llarga vida a la terra .
49006004	Pares , no irriteu els vostres fills : eduqueu-los i instruïu-los tal com faria el Senyor .
49006005	Esclaus , obeïu amb temor i respecte els vostres amos d’aquest món , amb un cor senzill , tal com tots obeïm el Crist ,
49006006	i no tan sols per acontentar-los quan us vigilen , sinó com esclaus del Crist que fan de tot cor la voluntat de Déu .
49006007	Serviu de bon grat , com qui serveix el Senyor i no pas els homes .
49006008	Penseu que cadascú , tant si és esclau com si és lliure , rebrà del Senyor la recompensa pel bé que haurà fet .
49006009	Amos , tracteu els esclaus de la mateixa manera . Deixeu de banda les amenaces . Penseu que , tant ells com vosaltres , teniu l’amo en el cel , i ell no fa distinció de persones .
49006010	Finalment , deixeu-vos enrobustir pel Senyor i per la seva força poderosa .
49006011	Revestiu-vos amb l’armadura que Déu us dóna per a poder fer front als atacs astuts del diable .
49006012	Perquè no ens toca de lluitar contra realitats humanes , sinó contra les potències i les autoritats , contra els qui dominen aquest món de tenebres , contra els esperits malignes que són a les regions celestials .
49006013	Poseu-vos l’armadura que Déu us dóna i així , en aquell dia dolent , sereu capaços de resistir i de mantenir-vos ferms fins a la fi .
49006014	Estigueu a punt , doncs ! Poseu-vos el cinturó de la veritat , revestiu-vos amb la cuirassa de la justícia ,
49006015	estigueu ben calçats , a punt per a anunciar l’evangeli de la pau .
49006016	Poseu-vos sobretot l’escut de la fe , capaç d’apagar tots els dards encesos del Maligne .
49006017	Preneu el casc de la salvació , i l’espasa de l’Esperit , que és la paraula de Déu .
49006018	Pregueu en tota ocasió , moguts per l’Esperit , amb oracions i súpliques ; vetlleu amb constància intercedint a favor de tot el poble sant
49006019	i a favor meu , perquè em vinguin als llavis paraules valentes per a fer conèixer el misteri de l’evangeli ,
49006020	del qual sóc un ambaixador encadenat . Pregueu perquè en parli amb valentia , tal com és la meva obligació .
49006021	Vull que també vosaltres conegueu la meva situació , el que ara faig . Us informarà de tot l’estimat germà Tíquic , servidor fidel en el Senyor .
49006022	Us l’he enviat precisament perquè tingueu notícies nostres i els vostres cors quedin confortats .
49006023	Desitgem als germans pau , amor i fe de part de Déu , el Pare , i de Jesucrist , el Senyor .
49006024	Que la gràcia sigui amb tots els qui estimen Jesucrist , el nostre Senyor immortal .
50001001	Pau i Timoteu , servents de Jesucrist , a tots els membres del poble sant en Jesucrist que viuen a Filips , i als seus pastors i servidors .
50001002	Us desitgem la gràcia i la pau de part de Déu , el nostre Pare , i de Jesucrist , el Senyor .
50001003	Dono gràcies al meu Déu cada vegada que faig memòria de vosaltres .
50001004	Sempre , en totes les meves pregàries , demano ple de goig per tots vosaltres ,
50001005	ja que heu contribuït a la causa de l’evangeli des del primer dia fins avui .
50001006	Estic segur d’una cosa : el qui ha començat en vosaltres una obra tan excellent , l’anirà duent a terme fins al dia que vingui Jesucrist .
50001007	Trobo ben just de tenir aquests sentiments per tots vosaltres , ja que us porto dins el cor . I vosaltres compartiu amb mi aquesta gràcia de Déu , ara que estic encadenat i haig de defensar i confirmar l’evangeli davant el tribunal .
50001008	Déu és testimoni de com us enyoro a tots , per l’amor entranyable que us té Jesucrist .
50001009	I el que jo demano en la pregària és que el vostre amor s’ompli més i més encara , fins a vessar , de coneixement i de clarividència ,
50001010	perquè sapigueu discernir allò que més convé . Així arribareu íntegres i sense ensopecs al dia que Crist ha de venir ,
50001011	plens del fruit de justícia que rebem per Jesucrist , a glòria i lloança de Déu .
50001012	Vull que sapigeu , germans , que tot el que passo ha contribuït , més aviat , a difondre l’evangeli :
50001013	en tot el pretori i pertot arreu és sabut que estic encadenat per causa de Crist ,
50001014	i la majoria dels germans , esperonats en el Senyor per les meves cadenes , s’atreveixen cada vegada més a proclamar la Paraula sense por .
50001015	És cert que alguns proclamen el Crist per enveja i per rivalitat , però altres ho fan amb una intenció recta .
50001016	Aquests l’anuncien per amor , sabent que em trobo així per a defensar l’evangeli .
50001017	Els altres , en canvi , anuncien el Crist enduts només per la gelosia , amb segones intencions , i es pensen que així fan més feixugues les meves cadenes .
50001018	No hi fa res ! El cert és que , de la manera que sigui , com a pretext o sincerament , el Crist és anunciat . I d’això , jo me n’alegro ! I encara tindré una alegria més gran ,
50001019	perquè sé que tot això m’ha de conduir a la salvació , gràcies a les vostres pregàries i a l’assistència de l’Esperit de Jesucrist .
50001020	Confio vivament i espero que en res no quedaré confós ; més encara , estic del tot segur que , ara com sempre , el Crist serà glorificat en el meu cos , tant si en surto amb vida com si haig de morir .
50001021	Perquè per a mi , viure és Crist , i morir m’és un guany ;
50001022	però si continuo vivinten el cos , podré fer un treball profitós . No sé , doncs , què escollir .
50001023	Estic agafat per dos costats : d’una banda , tinc el desig d’anar-me’n i d’estar amb Crist , cosa incomparablement millor ;
50001024	però , d’altra banda , pensant en vosaltres , veig més necessari que continuï la meva vida corporal .
50001025	Convençut d’això , sé que em quedaré i que restaré prop de tots vosaltres perquè continueu avançant i la vostra fe hi trobi un motiu de goig .
50001026	Així , el meu retorn enmig vostre farà que tingueu una nova ocasió per a gloriar-vos de mi en Jesucrist .
50001027	Tan sols us demano que el vostre comportament sigui digne de l’evangeli del Crist . Que , tant si vinc a veure-us com si , estant lluny , tinc notícies vostres , sàpiga que us manteniu ferms , units en un sol esperit , i que lluiteu unànimes per la fe de l’evangeli ,
50001028	sense deixar-vos intimidar en res pels adversaris . D’aquesta manera , ells tindran un signe de la seva perdició , i vosaltres , en canvi , el tindreu de la salvació . I això ve de Déu ,
50001029	perquè ell us ha fet no tan sols la gràcia de creure en Crist , sinó també la de patir per ell .
50001030	Per això sosteniu el mateix combat que m’havíeu vist mantenir i que sentiu a dir que encara mantinc .
50002001	Així , doncs , per tot el que trobeu en Crist d’encoratjament , de consol en l’amor , de comunió en l’Esperit , d’afecte entranyable i compassiu ,
50002002	us demano que feu complet el meu goig : tingueu els mateixos sentiments i el mateix amor els uns pels altres , unànimes i units de cor .
50002003	No feu res per rivalitat ni per arrogància ; amb tota humilitat , considereu els altres superiors a vosaltres mateixos .
50002004	Que no miri cadascú per ell , sinó que procuri sobretot pels altres .
50002005	Tingueu els mateixos sentiments que tingué Jesucrist :
50002006	Ell , que era de condició divina , no es volgué guardar gelosament la seva igualtat amb Déu ,
50002007	sinó que es va fer no res : prengué la condició de servent i es féu semblant als homes . Essent humà el seu aspecte ,
50002008	s’abaixà i es féu obedient fins a la mort , i una mort de creu .
50002009	Per això Déu l’ha exaltat i li ha concedit aquell nom que està per damunt de tot altre nom ,
50002010	perquè en el nom de Jesús tothom s’agenolli al cel , a la terra i sota la terra ,
50002011	i tots els llavis reconeguin que Jesucrist és Senyor , a glòria de Déu Pare .
50002012	Estimats meus , sempre us heu mostrat obedients , no solament quan em trobava entre vosaltres , sinó molt més ara que sóc lluny . Treballeu amb temor i reverència per obtenir la vostra salvació :
50002013	és Déu qui , per la seva benvolença actua en vosaltres impulsant la vostra voluntat i les vostres accions .
50002014	Feu-ho tot sense murmuracions ni disputes ,
50002015	i sereu irreprensibles i irreprotxables , fills de Déu sense cap defecte enmig d’una gent esgarriada i rebel , entre els quals resplendiu com estrelles en el món ,
50002016	perquè manteniu amb fermesa la paraula de la vida . Així , el dia que vindrà el Crist podré gloriar-me de no haver corregut o treballat en va .
50002017	I si la meva sang ha de ser vessada com a libació en el sacrifici que ofereix la vostra fe , me n’alegro i me’n felicito amb tots vosaltres .
50002018	Alegreu-vos-en també vosaltres i feliciteu-vos-en amb mi !
50002019	Espero que , gràcies a Jesús , el Senyor , aviat podré enviar-vos Timoteu . També jo quedaré més reconfortat quan ell em porti notícies vostres .
50002020	No tinc ningú més tan compenetrat amb mi i que es preocupi tan sincerament de les vostres coses :
50002021	els altres busquen els seus propis interessos i no els de Jesucrist .
50002022	De Timoteu , en canvi , coneixeu les proves que ha passat : com un fill prop del seu pare , es va posar al meu costat al servei de l’evangeli .
50002023	Confio , doncs , que us el podré enviar tan bon punt vegi clara la meva situació .
50002024	Fins i tot estic convençut que , gràcies al Senyor , jo mateix us vindré a veure aviat .
50002025	Amb tot , m’ha semblat que havia d’enviar-vos Epafrodit , germà , collaborador i company meu en el combat , i també enviat vostre i servidor meu en allò que necessito .
50002026	Epafrodit tenia moltes ganes de veure-us a tots i passava ànsia , perquè vosaltres estàveu assabentats que havia caigut malalt .
50002027	És cert que la malaltia el va dur a les portes de la mort , però Déu es compadí d’ell , i no solament d’ell , sinó també de mi , que hauria tingut pena sobre pena .
50002028	M’he afanyat , doncs , a enviar-vos-el , perquè vosaltres tingueu l’alegria de tornar-lo a veure i la meva tristesa disminueixi .
50002029	Acolliu-lo , doncs , en el Senyor amb gran alegria i tingueu en gran consideració persones com ell .
50002030	Per la causa de Crist ha estat en perill de mort , exposant la vida per suplir-vos a vosaltres en el servei que us havíeu compromès a prestar-me .
50003001	Finalment , germans meus , viviu contents en el Senyor ! A mi no se’m fa pesat d’escriure-us sempre les mateixes coses i , a més , tot això a vosaltres us referma .
50003002	Aneu amb compte amb els qui són gossos ! Compte amb els mals operaris ! Compte amb aquesta gent partidària de la mutilació !
50003003	De fet , els qui portem la circumcisió som nosaltres , i no ells , perquè donem culte a Déu conduïts pel seu Esperit i ens gloriem en Jesucrist , en comptes de refiar-nos d’un títol humà .
50003004	I això que jo també tindria raons per a refiar-me de títols humans ! Si al-gú creu que es pot refiar de títols com aquests , jo me’n puc refiar encara més :
50003005	circumcidat el dia vuitè , sóc israelita de naixement , de la tribu de Benjamí , hebreu i fill d’hebreus ; en l’observança de la Llei , era fariseu ;
50003006	en el zel pel judaisme , perseguia l’Església ; i en el compliment de la justícia que prescriu la Llei , era irreprensible .
50003007	Però aquestes coses que per a mi eren guanys , pel Crist les he considerades pèrdues .
50003008	Més encara , tot ho considero una pèrdua , comparat amb el bé suprem que és conèixer Jesucrist , el meu Senyor . Per ell m’he avingut a perdre-ho tot i a considerar-ho escòria , a canvi de guanyar-lo a ell
50003009	i de viure unit a ell ; no tinc , doncs , una justícia pròpia , la que prové de la Llei , sinó la justícia que arriba per la fe en Crist , la que prové de Déu i es fonamenta en aquesta fe .
50003010	Així conec el Crist i la força de la seva resurrecció i puc entrar en comunió amb els seus sofriments , tot configurant-me a la seva mort ,
50003011	esperant d’arribar a la resurrecció d’entre els morts .
50003012	No vull dir que ja hagi assolit tot això o que ja sigui perfecte . Hi corro al darrere per tal d’apoderar-me’n , ja que també Jesucrist es va apoderar de mi .
50003013	Germans , no em penso pas que ja me n’hagi apoderat , però tinc un objectiu : oblidar-me del que queda enrere i llançar-me cap allò que hi ha al davant .
50003014	Corro cap a la meta per aconseguir el premi que Déu ha convocat allà dalt per mitjà de Jesucrist .
50003015	Els qui volem ser perfectes hem de tenir aquests sentiments ! I si algú de vosaltres veu les coses d’una altra manera , Déu ja li revelarà això que us dic !
50003016	Sobretot , comportem-nos d’acord amb allò que ja hem aconseguit .
50003017	Germans , sigueu imitadors meus i fixeu-vos en els qui viuen segons el model que teniu en nosaltres .
50003018	Us ho he dit sovint i ara ho repeteixo amb llàgrimes als ulls : molts viuen com a enemics de la creu de Crist .
50003019	La seva fi serà la perdició , el seu déu és el ventre , i posen la seva glòria en les parts vergonyoses . Allò que els mou són coses terrenals .
50003020	Nosaltres , en canvi , tenim la nostra ciutadania al cel , i és d’allà que esperem el Salvador , Jesucrist , el Senyor .
50003021	Ell transformarà el nostre pobre cos i el configurarà al seu cos gloriós , gràcies a aquella acció poderosa amb què ell sotmetrà a si mateix tot l’univers .
50004001	Així , doncs , germans meus estimats i enyorats , vosaltres que sou el meu goig i la meva corona , manteniu-vos ferms en el Senyor , estimats meus .
50004002	Suplico Evòdia i Síntique que , unides en el Senyor , tinguin els mateixos sentiments .
50004003	I a tu , Sízig , autèntic company , et demano que les ajudis , ja que van lluitar al costat meu per la causa de l’evangeli , juntament amb Climent i els altres collaboradors . Els noms de tots ells estan escrits en el llibre de la vida .
50004004	Viviu sempre contents en el Senyor ! Ho repeteixo : viviu contents !
50004005	Que tothom us conegui com a gent de bon tracte . El Senyor és a prop .
50004006	No us inquieteu per res . En tota ocasió acudiu a la pregària i a la súplica i presenteu a Déu les vostres peticions acompanyades d’acció de gràcies .
50004007	I la pau de Déu , que sobrepassa tot el que podem entendre , guardarà els vostres cors i els vostres pensaments en Jesucrist .
50004008	Finalment , germans , interesseu-vos per tot allò que és autèntic , respectable , just , pur , amable , lloable , tot allò que sigui virtuós i digne d’elogi .
50004009	Poseu en pràctica allò que de mi heu après i rebut , vist i sentit . I el Déu de la pau serà amb vosaltres .
50004010	M’ha alegrat molt en el Senyor que darrerament hàgiu renovat el vostre interès per mi . Ja el teníeu , però us faltava l’ocasió de demostrar-lo .
50004011	No vull pas dir que en aquests moments passi necessitat , perquè ja he après a acontentar-me en qualsevol situació .
50004012	Sé viure enmig de privacions i sé viure en l’abundància . Estic avesat a tot : a menjar molt i a patir gana , a viure en l’abundor i a passar necessitat .
50004013	Em veig capaç de tot gràcies a aquell qui em fa fort .
50004014	Tanmateix , heu fet bé de solidaritzar-vos amb la meva estretor .
50004015	Vosaltres , filipencs , ja sabeu que , poc temps després d’anunciar-vos l’evangeli , d’ençà que vaig sortir de Macedònia , heu estat l’única comunitat de qui he rebut algun benefici a canvi de tot el que jo us havia donat .
50004016	De fet , estant a Tessalònica , una vegada i una altra m’havíeu enviat ajut per a les meves necessitats .
50004017	Jo no busco els donatius , sinó que sumeu beneficis en el vostre compte .
50004018	Acuso , doncs , recepció de tot el que m’heu enviat , i és més que suficient . Visc sense dificultats després que Epafrodit m’ha fet arribar la vostra aportació , que és un perfum suau , un sacrifici agradable i acceptable a Déu .
50004019	El meu Déu satisfarà totes les vostres necessitats segons la mesura de la seva riquesa , omplint-vos de glòria en Jesucrist .
50004020	A Déu , Pare nostre , sigui donada la glòria pels segles dels segles . Amén .
50004021	Saludeu tot el poble sant en Jesucrist . Us saluden els germans que són amb mi .
50004022	Us saluda tot el poble sant , sobretot els qui estan al servei de l’emperador .
50004023	Que la gràcia de Jesucrist , el Senyor , sigui amb el vostre esperit .
51001001	Pau , apòstol de Jesucrist per voler de Déu , i el germà Timoteu ,
51001002	als germans en Crist , sants i fidels , que viuen a Colosses . Us desitgem la gràcia i la pau de part de Déu , el nostre Pare .
51001003	Donem gràcies a Déu , Pare de nostre Senyor Jesucrist , i preguem constantment per vosaltres
51001004	d’ençà que ens han parlat de la vostra fe en Jesucrist i de l’amor que teniu a tots els del poble sant ,
51001005	moguts com esteu per l’esperança d’allò que us és reservat en el cel . Aquesta esperança us l’ha feta conèixer la paraula de la veritat , l’evangeli ,
51001006	que ha arribat fins a vosaltres . I així com creix i dóna fruit en tot el món , és present entre vosaltres des del dia que el vau sentir i que vau reconèixer la gràcia de Déu en tota la seva veritat .
51001007	Això és el que us va ensenyar Èpafres , el nostre estimat company de servei , que ha estat per a vosaltres un servidor fidel del Crist .
51001008	Ell ens ha parlat de l’amor que us teniu gràcies a l’Esperit .
51001009	Així , doncs , també nosaltres , d’ençà que hem sentit a dir tot això , no ens cansem de pregar a favor vostre demanant a Déu que arribeu al ple coneixement de la seva voluntat , a tota mena de saviesa i a la intelligència que ve de l’Esperit .
51001010	Així portareu una vida digna del Senyor , que el complagui en tot , fructificareu en tota mena d’obres bones i creixereu en el coneixement de Déu ;
51001011	el seu poder gloriós us enfortirà i farà que sigueu sempre pacients i constants . Amb alegria
51001012	doneu gràcies al Pare , que us ha fet dignes de tenir part en l’heretat del poble sant , en el Regne de la llum .
51001013	Ell ens alliberà del po-der de les tenebres i ens traspassà al Regne del seu Fill estimat ,
51001014	en qui tenim la redempció , el perdó dels nostres pecats .
51001015	— Ell és la imatge del Déu invisible , engendrat abans de tota la creació ,
51001016	ja que Déu ha creat per ell totes les coses , tant les del cel com les de la terra , tant les visibles com les invisibles , trons i sobiranies , potències i autoritats . Tot ha estat creat per ell i destinat a ell .
51001017	Ell existeix abans de tot , i tot es manté unit gràcies a ell .
51001018	Ell és també el cap del cos , que és l’Església . Ell és l’origen , el primogènit dels qui retornen d’entre els morts , perquè ell ha de ser en tot el primer .
51001019	Déu volgué que residís en ell tota la plenitud .
51001020	Déu volgué reconciliar-ho tot per ell i destinar-ho a ell , posant la pau en tot el que hi ha , tant a la terra com al cel , per la sang de la creu de Jesucrist .
51001021	Vosaltres , en altre temps , estàveu allunyats , i amb les vostres obres us mostràveu contraris a Déu .
51001022	Però ara Déu us ha reconciliat amb ell , per la mort que Crist ha sofert en el seu cos , a fi de portar-vos a la seva presència sants , irreprensibles i sense culpa .
51001023	Cal , però , que us mantingueu ferms en el fonament de la fe , sense deixar-vos apartar de l’esperança que us promet l’evangeli que heu sentit i que ara ha estat anunciat a tota la creació que hi ha sota el cel . És d’aquest evangeli que jo , Pau , sóc servidor .
51001024	Ara estic content de patir per vosaltres i de completar així en la meva carn allò que manca als sofriments del Crist en bé del seu cos , que és l’Església .
51001025	Jo sóc servidor d’aquesta Església en virtut de la missió que Déu m’ha confiat a favor vostre : anunciar plenament la paraula de Déu ,
51001026	el seu misteri , amagat durant segles i generacions i que ara ell ha revelat als qui formen el seu poble sant .
51001027	Déu els ha volgut fer conèixer la riquesa i la glòria d’aquest seu misteri a favor dels pagans , és a dir , que Crist , l’esperança de la glòria , estigui en vosaltres .
51001028	Nosaltres l’anunciem a ell , encaminant tots els homes i instruint-los en tota mena de saviesa , per tal de fer arribar tothom a l’home perfecte en Crist .
51001029	És per això que lluito i treballo , amb la seva força que actua poderosament en mi .
51002001	Vull que sapigueu quin combat sostinc per vosaltres , pels de Laodicea i per tants d’altres que no m’han vist mai personalment .
51002002	Desitjo que els seus cors siguin confortats i que , estretament units en l’amor , arribin a la riquesa d’una comprensió plena , al coneixement del misteri de Déu , que és el Crist .
51002003	En ell hi ha amagats tots els tresors de saviesa i de coneixement .
51002004	Tot això us ho dic perquè ningú no us enganyi amb grans discursos .
51002005	Encara que jo sigui corporalment absent , en esperit estic entre vosaltres , content de veure que us manteniu en el vostre lloc i que la vostra fe en Crist resisteix amb fermesa .
51002006	Així , doncs , ja que us vau adherir a Jesucrist , el Senyor , continueu vivint en ell .
51002007	Manteniu-vos arrelats en ell , edificats sobre aquest fonament , sòlids en la fe que us van ensenyar , i amb una acció de gràcies que mai no s’acabi .
51002008	Mireu que ningú no us enlluerni amb especulacions sàvies : són purs miratges basats en tradicions humanes , en els poders que dominen aquest món , i no en Crist .
51002009	Perquè en ell resideix corporalment tota la plenitud de la divinitat ,
51002010	i vosaltres heu arribat a la plenitud gràcies a ell , que és cap de totes les potències i autoritats .
51002011	En ell heu estat circumcidats , no amb una circumcisió feta per mans d’home , sinó amb la circumcisió de Crist , que ens despulla dels desigs terrenals que dominen el nostre cos .
51002012	Pel baptisme heu estat sepultats amb Crist , i amb ell també heu ressuscitat , gràcies a la fe en l’acció poderosa de Déu que el va ressuscitar d’entre els morts .
51002013	Vosaltres éreu morts per culpa dels vostres pecats i pel fet de ser incircumcisos , però ara Déu us ha donat la vida juntament amb Crist . Déu ens ha perdonat tots els pecats
51002014	i ha invalidat el document que ens acusava del nostre deute amb els preceptes ; l’ha anullat clavant-lo a la creu .
51002015	Així ha desarmat les potències i les autoritats i les ha exposades públicament en espectacle , afegint-les com a presoneres en el seu seguici triomfal .
51002016	Que ningú no us imposi res en qüestió de menjar o beure , o en matèria de festes , llunes noves o dissabtes .
51002017	Totes aquestes coses només són l’ombra de la realitat que havia de venir , és a dir , de Crist .
51002018	I que tampoc no us privi de la victòria final ningú dels qui es complauen a sotmetre’s als àngels i a donar-los culte ; aquests s’abandonen a les visions que han tingut i s’enorgulleixen sense cap motiu , enduts per les seves idees purament terrenals .
51002019	A més , no s’adhereixen al qui és el cap , aquell gràcies al qual tot el cos se sosté i es manté unit per mitjà de les juntures i els lligaments , i va creixent per obra de Déu .
51002020	Vosaltres , morint amb Crist , heu estat alliberats dels poders que dominen aquest món . Per què , doncs , us deixeu imposar preceptes , com si encara visquéssiu subjectes al món ?
51002021	Us diuen : « No prenguis , no tastis , no toquis . »
51002022	Tot això són doctrines i prescripcions humanes sobre coses que es consumeixen amb l’ús .
51002023	Tenen l’aparença de normes plenes de saviesa , derivades de la religiositat , la devoció i l’ascesi corporal , però de fet no tenen cap valor i només serveixen per a satisfer la pròpia arrogància .
51003001	Ja que heu ressuscitat amb Crist , cerqueu allò que és de dalt , on hi ha el Crist assegut a la dreta de Déu .
51003002	Poseu el cor en allò que és de dalt , no en allò que és de la terra .
51003003	Vosaltres vau morir , i la vostra vida està amagada en Déu juntament amb el Crist .
51003004	Quan apareixerà el Crist , que és la vostra vida , també vosaltres apareixereu amb ell plens de glòria .
51003005	Feu morir , doncs , allò que en vosaltres és terrenal : una vida libidinosa , la impuresa , les passions , els mals desigs i l’amor al diner , que és una idolatria .
51003006	Per tot això la indignació divina cau sobre els qui són rebels .
51003007	En altre temps , quan vivíeu entre ells , també vosaltres us havíeu comportat així ;
51003008	però ara desfeu-vos de tot el que sigui ira , enfuriment , dolenteria , injúries , paraules deshonestes .
51003009	No us enganyeu els uns als altres , vosaltres que us heu despullat de l’home vell i de les seves obres
51003010	i us heu revestit de l’home nou , que es va renovant a imatge del seu creador i avança cap al ple coneixement .
51003011	Aquí ja no hi ha grec ni jueu , circumcís ni incircumcís , bàrbar ni escita , esclau ni lliure ; només hi ha el Crist , que ho és tot i és en tots .
51003012	Així , doncs , com a escollits de Déu , sants i estimats , revestiu-vos de sentiments de compassió entranyable , de bondat , d’humilitat , de dolcesa , de paciència ;
51003013	suporteu-vos els uns als altres , i si algú tingués res contra un altre , perdoneu-vos-ho . El Senyor us ha perdonat : perdoneu també vosaltres .
51003014	Però , per damunt de tot , revestiu-vos de l’amor , que tot ho lliga i perfecciona .
51003015	Que la pau de Crist regni en els vostres cors , ja que per a obtenir aquesta pau heu estat cridats a formar un sol cos . I sigueu agraïts .
51003016	Que la paraula de Crist habiti en vosaltres amb tota la seva riquesa ; instruïu-vos i encamineu-vos els uns als altres en tota mena de saviesa ; moguts per la gràcia de Déu , canteu-li en els vostres cors amb salms , himnes i càntics de l’Esperit .
51003017	Tot allò que feu , sigui de paraula , sigui d’obra , feu-ho en nom de Jesús , el Senyor , donant gràcies per mitjà d’ell a Déu Pare .
51003018	Dones , sotmeteu-vos als marits , però feu-ho com demana el Senyor .
51003019	I vosaltres , marits , estimeu les vostres mullers i no us hi enfadeu .
51003020	Fills , obeïu en tot els vostres pares , perquè això agrada al Senyor .
51003021	I vosaltres , pares , no amoïneu els vostres fills , que no es desanimin .
51003022	Esclaus , obeïu en tot els vostres amos d’aquest món , i no tan sols per acontentar-los quan us vigilen ; obeïu-los amb un cor senzill per respecte al Senyor .
51003023	Sigui quin sigui el vostre treball , feu-lo de cor , pel Senyor i no pels homes ,
51003024	sabent que el Senyor us donarà en recompensa la seva l’herència . L’amo a qui serviu és el Crist .
51003025	El qui actuï injustament rebrà el que li correspon per la seva injustícia , perquè Déu no fa distinció de persones .
51004001	I vosaltres , amos , tracteu els esclaus amb justícia i equitat , sabent que també vosaltres teniu un amo al cel .
51004002	Sigueu constants en l’oració ; vetlleu i feu accions de gràcies ,
51004003	i pregueu també per nosaltres , perquè Déu obri una porta a la nostra predicació i puguem anunciar el misteri del Crist . És per aquest misteri que estic empresonat .
51004004	Que pugui donar-lo a conèixer , tal com és la meva obligació .
51004005	Comporteu-vos assenyadament amb els qui no creuen , procurant de treure partit dels moments favorables .
51004006	Tingueu sempre converses agradables , i amaniu-les amb una mica de sal ; sapigueu com heu de respondre a cadascú .
51004007	L’estimat germà Tíquic , servidor fidel i company de servei en el Senyor , us informarà de com em van les coses .
51004008	Us l’he enviat precisament perquè tingueu notícies nostres i els vostres cors quedin confortats .
51004009	L’acompanya Onèsim , germà fidel i estimat , compatriota vostre . Ells dos us faran conèixer tot el que passa per aquí .
51004010	Us saluda Aristarc , el meu company de presó , i Marc , cosí de Bernabé : ja us han recomanat que l’acolliu bé quan vingui .
51004011	Us saluda també Jesús , l’anomenat Just . Entre els jueus , aquests són els únics collaboradors meus en la causa del Regne de Déu ; per a mi han estat un consol .
51004012	Us saluda Èpafres , servidor de Jesucrist , que també és compatriota vostre ; ell sempre lluita per vosaltres amb la pregària , perquè us mantingueu ferms i en tot compliu de manera perfecta allò que Déu vol .
51004013	Puc donar testimoni a favor d’ell que es preocupa molt per vosaltres i també pels de Laodicea i els de Hieràpolis .
51004014	Us saluda Lluc , el metge estimat , i Demes .
51004015	Saludeu els germans de Laodicea , especialment Nimfa , amb l’església que es reuneix a casa seva .
51004016	Quan vosaltres haureu llegit aquesta carta , feu que també la llegeixin els de l’església de Laodicea , i la carta de Laodicea , llegiu-la també vosaltres .
51004017	Digueu a Arquip que vetlli pel ministeri que ha rebut en el Senyor i que procuri complir-lo .
51004018	Aquesta salutació l’escric jo mateix , Pau . Recordeu-vos de les meves cadenes . Que la gràcia sigui amb vosaltres .
52001001	Pau , Siles i Timoteu , a l’església dels tessalonicencs , que viu en Déu Pare i en Jesucrist , el Senyor . Us desitgem la gràcia i la pau .
52001002	Sempre donem gràcies a Déu per tots vosaltres i us tenim presents en les nostres pregàries . Contínuament
52001003	recordem davant de Déu , el nostre Pare , la vostra fe activa , el vostre amor incansable i la vostra esperança constant en nostre Senyor Jesucrist .
52001004	Sabem , germans estimats de Déu , que ell us ha escollit ,
52001005	perquè el nostre evangeli s’ha difós entre vosaltres no tan sols amb paraules , sinó també amb obres podero-ses i tota la plenitud de l’Esperit Sant ; i prou sabeu el que vam fer per vosaltres quan érem enmig vostre .
52001006	Però també vosaltres us heu fet imitadors nostres i del Senyor , acollint la Paraula enmig de moltes tribulacions , plens del goig de l’Esperit Sant .
52001007	Així heu estat un model per a tots els creients de Macedònia i d’Acaia ,
52001008	ja que gràcies a vosaltres ha ressonat la paraula del Senyor ; i no solament a Macedònia i Acaia , sinó que la fama de la vostra fe en Déu ha arribat a tot arreu , de manera que no cal que en diguem res més .
52001009	Tots ells expliquen com va ser la nostra estada entre vosaltres i com us apartàreu dels ídols i us convertíreu a Déu , per servir només el Déu viu i veritable
52001010	i esperar del cel Jesús , el seu Fill , que ell ressuscità d’entre els morts i que ens allibera de la indignació divina que ha de venir .
52002001	Sabeu prou bé , germans , que la nostra estada entre vosaltres no va ser infructuosa .
52002002	De fet , com sabeu , acabàvem de sofrir maltractaments i injúries a Filips , però el nostre Déu ens va donar valentia per a anunciar-vos el seu evangeli enmig d’una forta oposició .
52002003	I és que la nostra predicació no s’inspira en l’error , ni en intencions poc netes , ni busca l’engany .
52002004	Déu ens ha provat i considerat aptes per a anunciar l’evangeli que ens ha confiat ; per això prediquem no pas mirant de complaure els homes , sinó mirant de complaure Déu , que posa a prova els nostres cors .
52002005	Com ja sabeu , mai no vam adular ningú , ni ens inventàvem pretextos per a guanyar diners : Déu n’és testimoni .
52002006	Tampoc no buscàvem honors humans , ni de part vostra ni de part d’altres ,
52002007	si bé , com a apòstols de Crist , us hauríem pogut fer sentir el pes de la nostra autoritat ; però , ben al contrari , ens férem infants enmig vostre . Com una mare que cria i dóna escalf als seus fills ,
52002008	el nostre afecte per vosaltres era tan gran , que estàvem decidits a donar-vos , no tan sols l’evangeli de Déu , sinó fins i tot les nostres pròpies vides . Tant us havíeu fet estimar !
52002009	Ja recordeu , germans , les nostres penes i fatigues : per no ser una càrrega a ningú , vam treballar nit i dia , mentre us anunciàvem l’evangeli de Déu .
52002010	Vosaltres sou testimonis , i Déu també ho és , que ens vam comportar amb vosaltres , els creients , de manera santa , justa i irreprensible .
52002011	Ja sabeu que , igual com un pare tracta els seus fills , a cada un de vosaltres
52002012	us exhortàvem , us encoratjàvem i us empenyíem a viure d’una manera digna de Déu , que us crida al seu Regne i a la seva glòria .
52002013	Per això , donem contínuament gràcies a Déu , perquè quan vau rebre la paraula de Déu que vau escoltar de nosaltres , l’acollíreu no com a paraula humana , sinó com allò que és en realitat : paraula de Déu , que actua eficaçment en vosaltres , els qui creieu .
52002014	Fins i tot , germans , heu imitat les esglésies de Déu que són a Judea i viuen en Jesucrist , ja que també vosaltres heu sofert , de part dels vostres compatriotes , allò que elles van sofrir de part dels jueus ,
52002015	aquells mateixos que van matar Jesús , el Senyor , i els profetes , i ens han perseguit a nosaltres . Desagraden a Déu i es posen en contra de tothom
52002016	quan volen impedir-nos que prediquem als pagans perquè se salvin . Han omplert així la mesura dels seus pecats , però ara , al final , els ha caigut al damunt la indignació divina .
52002017	Germans , ens hem vist privats de vosaltres durant un cert temps — lluny dels vostres ulls , no pas del vostre cor — i ens hem esforçat tant com hem pogut per venir-vos a veure , ja que en sentíem un gran desig .
52002018	Volíem venir-vos a trobar , i jo , Pau , ho he intentat una vegada i una altra , però Satanàs ens ho ha impedit .
52002019	Perquè fora de vosaltres , quina esperança i quin goig podem tenir ? De quina corona ens podrem gloriar davant de Jesús , nostre Senyor , el dia de la seva vinguda ?
52002020	Realment sou vosaltres la nostra glòria i el nostre goig !
52003001	Per això , no podent esperar més , vam preferir de quedar-nos sols a Atenes ,
52003002	i us vam enviar Timoteu , germà nostre i collaborador de Déu en l’anunci de l’evangeli del Crist . El vam enviar perquè us enfortís i us encoratgés en la fe
52003003	i així ningú no trontollés enmig de les tribulacions que esteu passant . De fet , vosaltres mateixos sabeu prou bé que aquest és el nostre destí ;
52003004	quan érem entre vosaltres , ja us vam predir que havíem de sofrir tribulacions , i ara veieu que ha estat així .
52003005	Per això no vaig poder esperar més i vaig enviar Timoteu perquè em portés notícies de la vostra fe , no fos cas que el temptador us hagués temptat i tot el nostre esforç hagués resultat inútil .
52003006	Ara Timoteu ha tornat de visitar-vos i ens ha portat bones noves referents a la vostra fe i al vostre amor . Ens ha fet saber que sempre guardeu un bon record de nosaltres i que teniu tantes ganes de veure’ns com nosaltres en tenim de veure-us a vosaltres .
52003007	Per tot això , germans , gràcies a la vostra fe hem rebut un gran consol enmig de les contrarietats i tribulacions ,
52003008	i ara ens sentim reviure veient que us manteniu ferms en el Senyor .
52003009	Quina acció de gràcies podríem elevar al nostre Déu per tota l’alegria que de vosaltres hem rebut davant d’ell ?
52003010	Nit i dia preguem amb insistència perquè ens concedeixi de tornar-vos a veure i completar el que encara manca a la vostra fe .
52003011	Que Déu mateix , el nostre Pare , i Jesús , nostre Senyor , ens encaminin fins a vosaltres .
52003012	Que el Senyor faci créixer fins a vessar l’amor que us teniu els uns als altres i a tothom , i que és semblant al que nosaltres us professem .
52003013	Que ell enforteixi els vostres cors i els mantingui sants i irreprensibles davant de Déu , el nostre Pare , el dia que Jesús , nostre Senyor , vindrà amb tots els seus sants . Amén .
52004001	Finalment , germans , volem fer-vos una exhortació i un prec en Jesús , el Senyor . Vosaltres vau rebre el nostre ensenyament sobre com heu de comportar-vos per a agradar a Déu . És cert que ja ho feu , però us demanem que avanceu encara més .
52004002	Ja sabeu quines instruccions us vam donar de part de Jesús , el Senyor .
52004003	Aquesta és la voluntat de Déu : que visqueu santament . Absteniu-vos de comportaments libidinosos ;
52004004	que cadascú sàpiga dominar el seu propi cos amb santedat i amb respecte ,
52004005	sense deixar-se endur per la passió del desig com fan els pagans que no coneixen Déu .
52004006	Que ningú no perjudiqui els altres germans ni s’aprofiti d’ells en aquesta qüestió , perquè el Senyor demanarà comptes de tot això , com ja us hem dit i repetit .
52004007	En efecte , Déu ens ha cridat a viure santament i no de manera impura .
52004008	Per tant , el qui rebutja el nostre ensenyament no rebutja un home , sinó Déu mateix , que us dóna el seu Esperit Sant .
52004009	No cal que us escriguem sobre l’a-mor fratern , ja que vosaltres mateixos heu après de Déu a estimar-vos els uns als altres ,
52004010	i això és el que feu amb tots els germans d’arreu de Macedònia . Però us exhortem , germans , a avançar encara més :
52004011	tingueu com un honor de viure en pau , ocupar-vos cadascú de la seva feina i treballar amb les pròpies mans , tal com us vam manar .
52004012	Així el vostre comportament serà ben vist dels qui no creuen i no caldrà que depengueu de ningú .
52004013	Germans , no volem que ignoreu què serà dels qui han mort , perquè no us entristiu com fan els altres , els qui no tenen esperança .
52004014	Tal com creiem que Jesús morí i ressuscità , també creiem que gràcies a Jesús Déu s’endurà amb ell els qui han mort .
52004015	D’acord amb l’ensenyament del Senyor , us diem que els qui de nosaltres quedem amb vida el dia de la seva vinguda , no passarem pas al davant dels qui hauran mort ;
52004016	perquè a un senyal de comandament , al crit d’un arcàngel i al so de la trompeta de Déu , el Senyor mateix baixarà del cel , i els qui han mort en Crist ressuscitaran primer .
52004017	Llavors els qui de nosaltres quedem amb vida serem enduts juntament amb ells en els núvols , i anirem a l’encontre del Senyor dalt als aires . I així estarem amb ell per sempre .
52004018	Consoleu-vos , doncs , els uns als altres amb aquestes paraules .
52005001	Germans , no cal que us escriguem sobre els temps i els moments de la vinguda del Senyor :
52005002	vosaltres mateixos sabeu prou bé que el dia del Senyor arribarà igual que un lladre en plena nit .
52005003	Quan la gent es digui que tot està tranquil i en pau , aleshores , de sobte , els caurà al damunt la devastació , com els dolors a la dona embarassada , i no se’n podran escapar .
52005004	Però a vosaltres , germans , que no esteu en la foscor , aquell dia no us podrà sorprendre com un lladre .
52005005	Tots sou fills de la llum i del dia : no pertanyem a la nit ni a la foscor .
52005006	Per això , no hem de dormir , com fan els altres , sinó vetllar i viure sòbriament .
52005007	Perquè els qui dormen , dormen de nit , i els qui s’embriaguen , s’embriaguen de nit .
52005008	Nosaltres , en canvi , que som del dia , siguem sobris , ja que anem revestits amb la cuirassa de la fe i de l’amor i amb el casc de l’esperança de la salvació .
52005009	Déu no ens ha destinat a sofrir la seva indignació , sinó a obtenir la salvació per mitjà de nostre Senyor Jesucrist ,
52005010	que va morir per nosaltres , perquè visquem juntament amb ell , tant si la seva vinguda ens troba vetllant entre els vius com si ens troba dormint entre els morts .
52005011	Per això , encoratgeu-vos i edifiqueu-vos els uns als altres , tal com ja feu .
52005012	Us demanem , germans , que tingueu consideració dels qui treballen entre vosaltres , que us presideixen en el Senyor i us instrueixen ;
52005013	tracteu-los amb el més gran amor , tal com es mereix la seva tasca . Viviu en pau entre vosaltres .
52005014	Us hi encoratgem , germans : amonesteu els desvagats , animeu els temorencs , feu-vos càrrec dels febles , tingueu paciència amb tots .
52005015	Mireu que ningú no torni a un altre mal per mal , sinó procureu de fer sempre el bé als germans i a tothom .
52005016	Viviu sempre contents ,
52005017	pregueu contínuament ,
52005018	doneu gràcies en tota ocasió . Això és el que Déu vol de vosaltres en Jesucrist .
52005019	No sufoqueu l’Esperit ,
52005020	no menyspreeu els dons de profecia .
52005021	Examineu-ho tot i quedeu-vos amb el que és bo .
52005022	Allunyeu-vos de tota mena de mal .
52005023	Que el mateix Déu de la pau us santifiqui plenament i conservi totalment irreprensibles el vostre esperit , la vostra ànima i el vostre cos per al dia de la vinguda de nostre Senyor Jesucrist .
52005024	El qui us crida és fidel , i ell mateix ho durà a terme .
52005025	Germans , pregueu també per nosaltres .
52005026	Saludeu tots els germans amb el bes de pau .
52005027	Us demano pel Senyor que aquesta carta sigui llegida a tots els germans .
52005028	Que la gràcia de nostre Senyor Jesucrist sigui amb vosaltres .
53001001	Pau , Siles i Timoteu , a l’església dels tessalonicencs , que viu en Déu , el nostre Pare , i en Jesucrist , el Senyor .
53001002	Us desitgem la gràcia i la pau de part de Déu , el nostre Pare , i de Jesucrist , el Senyor .
53001003	Sempre hem de donar gràcies a Déu per vosaltres , germans . És just que ho fem , perquè la vostra fe va creixent i l’amor que us teniu augmenta en tots i cadascú .
53001004	Davant les altres esglésies de Déu , ens sentim orgullosos de vosaltres per la perseverança i la fe amb què suporteu totes les persecucions i tribulacions .
53001005	Això és senyal del just judici de Déu , per tal que sigueu trobats dignes del Regne de Déu pel qual ara sofriu .
53001006	Perquè és just que Déu faci passar tribulacions als qui ara us atribolen ,
53001007	i que vosaltres , els qui esteu atribolats , trobeu el repòs juntament amb nosaltres , el dia que Jesús , el Senyor , es manifestarà . Vindrà des del cel , acompanyat dels seus àngels poderosos
53001008	i enmig d’una flama de foc , per demanar comptes als qui no coneixen Déu i no obeeixen l’evangeli de Jesús , nostre Senyor .
53001009	El seu càstig serà la perdició eterna , allunyats de la presència del Senyor i de la seva gloriosa majestat .
53001010	Ell vindrà aquell dia per ser glorificat enmig dels seus sants i per ser honorat enmig de tots els qui hauran cregut . Perquè també vosaltres heu cregut el nostre testimoniatge !
53001011	Per tot això , sempre preguem per vosaltres , perquè el nostre Déu us faci dignes de la vocació que heu rebut ; que amb el seu poder dugui a terme la vostra voluntat d’obrar el bé i faci activa la vostra fe .
53001012	Així el nom de Jesús , nostre Senyor , serà glorificat en vosaltres , i vosaltres en ell , per la gràcia del nostre Déu i de Jesucrist , el Senyor .
53002001	Pel que fa a la vinguda de nostre Senyor Jesucrist i al moment en què ens reunirem amb ell , us preguem , germans ,
53002002	que no perdeu massa aviat el seny ni us alarmeu , encara que una suposada revelació de l’Esperit o bé un ensenyament o una carta que han passat per nostres hagin anunciat que el dia del Senyor és imminent .
53002003	No us deixeu enganyar per res ni per ningú , perquè primer ha de venir l’apostasia i ha d’aparèixer l’Home malvat , el Fill de la perdició ,
53002004	el qui s’oposa i s’enfronta a tot allò que és tingut per diví o per sagrat : aquest anirà a asseure’s al santuari de Déu i es proclamarà Déu ell mateix .
53002005	¿ No recordeu que quan jo era entre vosaltres ja us deia tot això ?
53002006	Ja sabeu que , de moment , hi ha alguna cosa que el reté , perquè no es manifesti abans del seu temps .
53002007	El misteri del mal ja ha entrat en acció , i n’hi haurà prou que s’aparti del mig el qui ara el reté .
53002008	Tan sols llavors , apareixerà el Malvat . Però Jesús , el Senyor , el farà morir amb l’alè de la seva boca , l’aniquilarà amb l’es-clat de la seva vinguda .
53002009	El Malvat apareixerà gràcies al poder de Satanàs , i la seva vinguda anirà acompanyada de tota mena d’obres poderoses , de senyals i prodigis enganyosos ,
53002010	i de tota mena de seduccions malignes . Tot això caurà sobre els qui van a la perdició , perquè no han acollit l’amor a la veritat que els hauria salvat .
53002011	Per aquest motiu , Déu els enviarà un poder que els extraviarà i els farà creure la mentida .
53002012	Així seran condemnats tots els qui no han cregut la veritat i s’han complagut a fer el mal .
53002013	Germans estimats del Senyor , sempre hem de donar gràcies a Déu per vosaltres , ja que ell us ha escollit com a primícies perquè obtingueu la salvació per l’Esperit que santifica i per la fe en la veritat .
53002014	Déu , per mitjà de l’evangeli que us vam anunciar , us ha cridat a posseir la glòria de nostre Senyor Jesucrist .
53002015	Per tant , germans , manteniu-vos ferms i guardeu els ensenyaments que us hem donat de paraula i per carta .
53002016	I que el mateix Jesucrist , Senyor nostre , i Déu , el nostre Pare , que ens ha estimat i ens ha concedit per la seva gràcia un consol etern i una bona esperança ,
53002017	confortin els vostres cors i us enforteixin en tota mena d’obres i paraules bones .
53003001	Finalment , germans , pregueu per nosaltres , perquè la paraula del Senyor es difongui i sigui glorificada , tal com ho és enmig vostre ,
53003002	i perquè siguem alliberats dels homes malignes i dolents : no tothom arriba a creure .
53003003	El Senyor és fidel . Ell us enfortirà i us guardarà del Maligne .
53003004	De fet , us tenim tota la confiança en el Senyor , ja que sabem que tot el que us manem , ho feu i ho fareu .
53003005	Que el Senyor encamini els vostres cors cap a l’amor a Déu i cap a la perseverança que ens ve del Crist .
53003006	Germans , en nom de nostre Senyor Jesucrist , us manem que us aparteu de qualsevol germà que visqui desvagat i no segueixi la tradició que va rebre de nosaltres .
53003007	Tots sabeu què heu de fer per a imitar el nostre exemple . Entre vosaltres no vivíem desvagats
53003008	ni demanàvem que ens alimentéssiu de franc , sinó que amb penes i fatigues treballàvem nit i dia per no ser una càrrega a ningú .
53003009	I no perquè no tinguéssim dret a ser mantinguts , sinó perquè volíem donar-vos un exemple a imitar .
53003010	De fet , quan érem entre vosaltres us repetíem aquesta norma : « Qui no vulgui treballar , que no mengi . »
53003011	És que sentim a dir que alguns de vosaltres viuen desvagats , sense treballar i ficant-se on no els demanen .
53003012	A tots aquests , els manem i els recomanem en Jesucrist , el Senyor , que treballin en pau per guanyar-se el pa que mengen .
53003013	I vosaltres , germans , no us canseu de fer el bé .
53003014	Si algú no obeeix la norma que us donem en aquesta carta , assenyaleu-lo amb el dit i no hi tingueu més tractes ; així quedarà avergonyit .
53003015	Tanmateix , no el tingueu per un enemic ; amonesteu-lo només com un germà .
53003016	Que el mateix Senyor de la pau us doni la seva pau en tot moment i de tota manera . El Senyor sigui amb tots vosaltres .
53003017	Aquesta salutació l’escric jo mateix , Pau . Signo així totes les cartes . Aquesta és la meva lletra .
53003018	Que la gràcia de nostre Senyor Jesucrist sigui amb tots vosaltres .
54001001	Pau , apòstol de Jesucrist per decisió de Déu , el nostre salvador , i de Jesucrist , que és la nostra esperança ,
54001002	a Timoteu , veritable fill en la fe . Et desitjo la gràcia , la misericòrdia i la pau de part de Déu Pare i de Jesucrist , Senyor nostre .
54001003	Quan vaig anar-me’n cap a Macedònia , et vaig demanar que et quedessis a Efes , perquè exhortessis alguns a no ensenyar doctrines incorrectes ,
54001004	i a no dedicar-se a faules i a genealogies inacabables que fomenten discussions en comptes de servir el pla salvador de Déu que es manifesta en la fe .
54001005	Tota la teva exhortació ha de conduir a l’amor que neix d’un cor net , d’una consciència recta i d’una fe sincera .
54001006	Alguns han abandonat aquests principis i s’han desviat cap a xerrameques sense sentit .
54001007	Volen ser doctors de la Llei , però no saben ni el que diuen ni el que afirmen amb tanta certesa .
54001008	Sabem que la Llei és bona si es fa servir com a Llei .
54001009	És a dir , si es comprèn que no va destinada als justos , sinó als injustos i als rebels , als impius i als pecadors , als profanadors i als sacrílegs , als qui maten pare o mare , als assasins ,
54001010	als libidinosos , als qui tenen relacions sexuals amb altres homes , als qui trafiquen amb esclaus , als mentiders , als perjurs i a qualsevol altre que s’oposi a la sana doctrina .
54001011	Aquesta doctrina , que m’ha estat confiada , és el gloriós evangeli del Déu benaurat .
54001012	Dono gràcies a aquell qui m’ha fet fort , Jesucrist , Senyor nostre , ja que s’ha fiat de mi i ha volgut donar-me aquest ministeri ,
54001013	tot i que que primer jo blasfemava contra ell , el perseguia i l’injuriava . Però Déu es va apiadar de mi perquè obrava amb ignorància , ja que encara no tenia fe .
54001014	I la gràcia de nostre Senyor ha estat molt abundosa , juntament amb la fe i l’amor que hi ha en Jesucrist .
54001015	Això que ara et diré és digne de fe i mereix tota confiança : Jesucrist va venir al món a salvar els pecadors , dels quals jo sóc el primer .
54001016	Però Déu s’apiadà de mi perquè Jesucrist demostrés primerament en mi tota la seva paciència , convertint-me en un exemple dels qui creurien en ell i tindrien així vida eterna .
54001017	Al rei dels segles , Déu únic , immortal i invisible , honor i glòria pels segles dels segles . Amén .
54001018	Timoteu , fill meu , aquesta és la recomanació que t’adreço d’acord amb les paraules profètiques que van ser pronunciades sobre teu : sostingut per aquestes paraules , lliura el bon combat ,
54001019	amb fe i amb consciència recta . Alguns , que s’havien apartat de la consciència , han naufragat en la fe .
54001020	Entre ells hi ha Himeneu i Alexandre , a qui vaig posar en mans de Satanàs perquè aprenguessin a no blasfemar .
54002001	Primer de tot , recomano que feu pregàries , oracions , súpliques i accions de gràcies per tots els homes ,
54002002	pels reis i per tots els qui ocupen un lloc elevat , perquè puguem portar una vida tranquilla i serena , tota donada a la pietat i a l’honestedat .
54002003	Això és bo i agradable a Déu , salvador nostre ,
54002004	que vol que tots els homes se salvin i arribin al coneixement de la veritat .
54002005	Hi ha un sol Déu ; hi ha també un sol mitjancer entre Déu i els homes , l’home Jesucrist ,
54002006	que es donà a si mateix en rescat per tothom : aquest és el testimoni donat en els temps fixats per Déu .
54002007	I dic la veritat i no menteixo : jo n’he estat fet herald i apòstol , mestre dels pobles en la fe i en la veritat .
54002008	Desitjo , doncs , que els homes preguin pertot arreu i que alcin unes mans pures , evitant violències i discussions .
54002009	Igualment , desitjo que les dones es presentin amb decència , que s’arreglin amb modèstia i discreció , no amb pentinats complicats , ni amb joies d’or o perles o vestits luxosos ,
54002010	sinó amb bones obres , com escau a dones que s’han compromès a adorar Déu .
54002011	A l’hora de la instrucció , les dones casades s’han de mantenir en silenci i submises .
54002012	No els permeto que es dediquin a ensenyar i així dominin els seus marits , sinó que han d’estar en silenci .
54002013	Perquè primer va ser format Adam i després Eva .
54002014	I no fou enganyat Adam , sinó la seva dona , la qual , enganyada , va caure en la transgressió .
54002015	Tanmateix , la dona serà salvada gràcies a la maternitat , a condició que perseveri amb tota discreció en la fe , la santedat i l’amor .
54003001	Això que ara et dic és digne de fe : si algú aspira a ser el pastor d’una església , desitja una noble tasca .
54003002	El pastor d’una església ha de ser irreprensible , marit d’una sola muller , sobri , assenyat , educat , acollidor , dotat per a ensenyar ,
54003003	no donat al vi , ni violent , sinó de bon tracte , enemic de les baralles i del diner ;
54003004	ha de saber portar bé la pròpia casa i fer-se obeir i respectar pels fills .
54003005	Perquè si algú no sap portar la pròpia casa , com podria tenir cura d’una església de Déu ?
54003006	El pastor d’una església no ha de ser un que tot just s’ha convertit , no fos cas que la supèrbia l’encegués i caigués en la mateixa condemna del diable .
54003007	Cal també que tingui una bona anomenada entre els qui no creuen , per no caure en el deshonor ni en els paranys del diable .
54003008	Igualment els diaques han de ser dignes , homes de paraula , no donats a beure molt de vi , ni a negocis bruts ;
54003009	han de guardar el misteri de la fe amb una consciència neta .
54003010	Abans de fer-los diaques , la seva vida ha de ser examinada , i si són trobats irreprensibles , llavors podran exercir el seu ministeri .
54003011	Si són dones , han de ser també dignes , no murmuradores , sinó sòbries i de tota confiança .
54003012	Els diaques han de ser marits d’una sola muller , han de saber portar bé els fills i la pròpia casa .
54003013	Perquè els qui exerceixen bé el seu ministeri de diaques es guanyen la consideració de tothom i arriben a posseir la confiança que ve de la fe en Jesucrist .
54003014	T’escric tot això amb l’esperança que aviat vindré a veure’t ;
54003015	però si trigava , vull que sàpigues com t’has de comportar a la casa de Déu , que és l’Església del Déu viu , columna i fonament de la veritat .
54003016	Sense cap mena de dubte , és gran el misteri de la pietat que es refereix a Jesucrist : Ell , manifestat en el cos , acreditat per l’Esperit ; aparegut als àngels , proclamat entre els pobles ; cregut en el món , endut a la glòria .
54004001	L’Esperit diu clarament que , en els darrers temps , alguns s’apartaran de la fe i faran cas d’esperits seductors i doctrines diabòliques .
54004002	Aquests actuaran amb la hipocresia dels mentiders , amb la pròpia consciència marcada amb ferro roent :
54004003	prohibiran de contraure matrimoni i de menjar certs aliments , que Déu ha creat perquè els fidels , els qui han conegut la veritat , els prenguin tot donant gràcies .
54004004	Tot el que Déu ha creat és bo , i no s’ha de rebutjar res si es menja donant gràcies :
54004005	ho santifiquen la paraula de Déu i la pregària .
54004006	Si proposes aquestes coses als germans , seràs un bon servidor de Jesucrist , nodrit amb les paraules de la fe i de la bona doctrina que has seguit fidelment .
54004007	Evita les faules irreverents , que són contes de la vora del foc . Exercita’t en la pietat ,
54004008	perquè l’exercici corporal serveix de poca cosa , mentre que la pietat és útil per a tot , ja que conté la promesa de la vida , tant de la present com de la futura .
54004009	Això que ara et dic és digne de fe i mereix tota confiança :
54004010	si lluitem i treballem , és perquè tenim posada l’esperança en el Déu viu , que és el salvador de tots els homes , sobretot dels qui són creients .
54004011	Això és el que has de predicar i ensenyar .
54004012	Que ningú no t’hagi de menysprear perquè ets jove ; al contrari , sigues per als fidels un model en el parlar , en la conducta , en l’amor , en la fe , en la integritat .
54004013	Mentre esperes que jo vingui , dedica’t a llegir en públic l’Escriptura , a exhortar i a instruir .
54004014	No negligeixis el do que Déu et va concedir en virtut de les paraules profètiques i de la imposició de mans feta pel collegi dels qui presideixen la comunitat .
54004015	Posa-hi tot l’interès , mostra-t’hi sollícit ; que tothom vegi com progresses .
54004016	Vetlla sobre tu mateix i sobre la doctrina que ensenyes : persevera-hi . Fent-ho així , et salvaràs a tu mateix i salvaràs els qui t’escolten .
54005001	No renyis un home d’edat ; exhorta’l com si fos el teu pare . Tracta els joves com a germans ,
54005002	les dones grans com a mares , les joves com a germanes , amb tota integritat .
54005003	Honora les viudes , les que realment estan soles .
54005004	Si una viuda té fills o néts , ells són els primers que han d’aprendre a comportar-se piadosament amb la pròpia família i satisfer el deute que tenen amb qui els ha donat la vida . Això és agradable a Déu .
54005005	La viuda que realment ha quedat sola , té posada l’esperança en Déu i persevera nit i dia en les pregàries i oracions .
54005006	En canvi , la que només pensa en els plaers , encara que visqui , és morta .
54005007	Adverteix , doncs , a tots que siguin irreprensibles ;
54005008	perquè el qui no es preocupa de la pròpia família , sobretot dels qui conviuen amb ell , demostra que ha renegat de la fe i és pitjor que un descregut .
54005009	Solament pot ser inscrita al grup de les viudes una dona de més de seixanta anys , que hagi tingut un sol marit
54005010	i que sigui coneguda per les seves bones obres : que hagi pujat bé els fills , practicat l’hospitalitat i rentat els peus als membres del poble sant en senyal d’acolliment , que hagi socorregut els qui passen tribulacions i que hagi procurat de fer sempre el bé .
54005011	En canvi , no admetis les viudes joves , perquè quan la passió les aparta del Crist , volen tornar-se a casar
54005012	i es fan culpables d’haver trencat el seu compromís anterior .
54005013	A més a més , com que no tenen res a fer , aprenen a anar de casa en casa i així no tan sols es tornen ocioses , sinó també xerraires i tafaneres , i parlen del que no haurien de parlar .
54005014	Per això prefereixo que les viudes joves es casin , tinguin fills , portin la casa i no donin a l’enemic ocasió de calumniar-nos ;
54005015	perquè algunes ja s’han desencaminat i han anat darrere de Satanàs .
54005016	Si alguna creient té viudes a la família , que les assisteixi : així la comunitat en quedarà descarregada i podrà sostenir les viudes que realment estan soles .
54005017	Els qui presideixen la comunitat i exerceixen bé aquesta tasca mereixen de ser doblement honorats , sobretot els qui es dediquen a la predicació i a l’ensenyament .
54005018	Diu , en efecte , l’Escriptura : No posis morrió al bou mentre trilla . I també : El qui treballa , bé es mereix el seu jornal .
54005019	No admetis cap acusació contra un dels qui presideixen la comunitat si no ve avalada per dos o tres testimonis ;
54005020	però als qui es mantinguin en pecat reprèn-los davant de tothom , perquè també els altres en tinguin un escarment .
54005021	Et conjuro davant de Déu , de Jesucrist i dels àngels escollits , que guardis aquestes normes , sense deixar-te portar per prejudicis ni favoritismes .
54005022	No vagis massa de pressa a imposar les mans a ningú , perquè podries fer-te còmplice dels pecats d’un altre , i tu t’has de mantenir net .
54005023	No beguis més tan sols aigua , pren una mica de vi . Això et farà bé a l’estòmac i t’ajudarà en les teves freqüents indisposicions .
54005024	Els pecats d’alguns estan a la vista , fins i tot abans que els jutgin , però d’altres es descobreixen després .
54005025	Igualment , les bones obres estan a la vista , i les que no hi estan , tampoc no podran quedar amagades .
54006001	Els qui estan sotmesos al jou de l’esclavitud han de considerar que els seus amos es mereixen tot el respecte , per tal que el nom de Déu i la doctrina no rebin cap injúria .
54006002	Els qui tenen amos creients , que no els faltin al respecte , amb el pretext que són germans ; ben al contrari , que els serveixin encara millor , ja que els qui reben els seus bons serveis són germans fidels i estimats . Això és el que has d’ensenyar i recomanar .
54006003	Els qui ensenyen doctrines incorrectes en comptes d’adherir-se a les sanes paraules de nostre Senyor Jesucrist i a la doctrina manifestada en la pietat ,
54006004	estan encegats per l’orgull i no entenen res . Aquests pateixen del mal de les discussions i les disputes . D’aquí neixen enveges , discòrdies , injúries , sospites malignes ,
54006005	altercats de gent que té l’enteniment corromput , allunyada de la veritat i que es mira la pietat com un negoci .
54006006	I és cert que la pietat és un gran negoci , si un s’acontenta amb el que té !
54006007	Perquè no dúiem res quan vam arribar al món , i no ens en podrem endur res .
54006008	Mentre tinguem , doncs , menjar i vestit , donem-nos per satisfets .
54006009	Els qui volen enriquir-se cauen en temptacions i paranys , i en moltes passions insensates i pernicioses , que enfonsen els homes en la ruïna i la perdició .
54006010	Perquè l’amor al diner és l’arrel de tots els mals . Per haver-s’hi agafat , alguns s’han desviat de la fe i s’han clavat al cor molts sofriments .
54006011	Però tu , home de Déu , defuig tot això . Cerca el bé , la pietat , la fe , l’amor , la paciència , la dolcesa .
54006012	Lliura el noble combat de la fe i assoleix la vida eterna a què has estat cridat , tal com vas reconèixer en la noble professió de fe que vas fer en presència de molts testimonis .
54006013	Davant de Déu , que dóna vida a tota cosa , i davant de Jesucrist , que en presència de Ponç Pilat va fer la seva noble confessió , et recomano
54006014	que guardis irreprensible i sense taca el manament rebut , fins a la manifestació de nostre Senyor Jesucrist .
54006015	Aquesta manifestació serà revelada en els temps fixats pel qui és el benaurat i l’únic sobirà , el Rei dels reis i el Senyor dels senyors ,
54006016	l’únic que posseeix la immortalitat i habita en una llum inaccessible , aquell que cap home no ha vist mai ni és capaç de veure . A ell l’honor i el poder per sempre . Amén .
54006017	Recomana als rics d’aquest món que no siguin altius i que no confiïn en riqueses fugisseres , sinó en Déu , que ens proveeix de tot amb abundància perquè en fruïm .
54006018	Digues-los que facin el bé , que s’enriqueixin de bones obres , que donin generosament , que sàpiguen compartir .
54006019	Així aniran acumulant un tresor per al futur , un fonament magnífic i segur , i podran assolir la vida veritable .
54006020	Timoteu , guarda el dipòsit de la fe , defuig les xerrameques impies i les contradiccions d’allò que , falsalment , porta el nom de « coneixement » .
54006021	Alguns que el professaven han acabat perdent el sentit de la fe . Que la gràcia sigui amb vosaltres .
55001001	Pau , apòstol de Jesucrist per voler de Déu , enviat a anunciar la promesa de la vida que hi ha en Jesucrist ,
55001002	a Timoteu , fill estimat . Et desitjo la gràcia , la misericòrdia i la pau de part de Déu Pare i de Jesucrist , Senyor nostre .
55001003	Dono gràcies a Déu , a qui reto culte amb consciència neta com els meus avantpassats , i et recordo constantment , nit i dia , en les meves oracions .
55001004	Tinc presents les teves llàgrimes i desitjo vivament de veure’t i omplir-me d’aquest goig .
55001005	Faig memòria de la teva fe sincera , que ja va habitar en la teva àvia Lois i en la teva mare Eunice . Tu la tens igual , n’estic segur .
55001006	Per això et recomano que procuris de revifar el do de Déu que has rebut per la imposició de les meves mans .
55001007	Déu no ens ha donat un esperit de covardia , sinó un esperit de fortalesa , d’amor i de seny .
55001008	Per tant , no t’avergonyeixis de donar testimoni de nostre Senyor ni t’avergonyeixis de mi , presoner per causa d’ell . Suporta juntament amb mi els sofriments a favor de l’evangeli , amb la fortalesa que ve de Déu .
55001009	Ell ens ha salvat i ens ha cridat amb una vocació santa , no en virtut de les nostres bones obres , sinó per la seva pròpia decisió i per la gràcia que abans dels segles ens havia concedit en Jesucrist .
55001010	Aquesta gràcia , ara ha estat revelada amb la manifestació de Jesucrist , el nostre salvador , que ha destituït la mort i , per mitjà de l’evangeli , ha fet resplendir la vida i la immortalitat .
55001011	Jo he estat constituït herald , apòstol i mestre d’aquest evangeli .
55001012	És per això que suporto aquests sofriments , i no me n’avergonyeixo . Sé en qui he cregut , i estic segur que és prou poderós per a guardar fins a l’últim dia el dipòsit de la fe que m’ha estat confiat .
55001013	Tingues com a norma la sana doctrina que has escoltat dels meus llavis i observa-la amb la fe i l’amor que hi ha en Jesucrist .
55001014	Guarda el valuós dipòsit de la fe , amb l’ajut de l’Esperit Sant que habita en nosaltres .
55001015	Ja saps que m’han abandonat tots els de l’Àsia , entre els quals Fígel i Hermògenes .
55001016	Però que el Senyor concedeixi la seva misericòrdia als de la casa d’Onesífor , que m’ha confortat sovint i no s’ha avergonyit de les meves cadenes ;
55001017	ben al contrari , quan va arribar a Roma em va buscar amb tot l’interès fins a trobar-me .
55001018	Que el Senyor li concedeixi de trobar misericòrdia prop d’ell el darrer dia . Els serveis que Onesífor em va prestar a Efes , tu els coneixes millor que ningú .
55002001	A tu , doncs , fill meu , que et faci fort la gràcia que hi ha en Jesucrist Jesucrist .
55002002	Allò que has escoltat dels meus llavis en presència de molts testimonis , confia-ho a homes fidels que siguin capaços d’ensenyar-ho també a d’altres .
55002003	Suporta amb mi els sofriments com un bon soldat de Jesucrist .
55002004	Ningú que s’allista en l’exèrcit , si és que vol complir amb qui l’ha reclutat , no s’embolica en els afers de la vida civil .
55002005	Igualment , l’atleta no és premiat amb la corona si no ha competit segons les regles .
55002006	També el camperol que ha treballat la terra ha de ser el primer a rebre la seva part dels fruits .
55002007	Entén bé el que et vull dir : confio que el Senyor t’ho farà comprendre tot .
55002008	Recorda’t de Jesucrist , ressuscitat d’entre els morts , sorgit del llinatge de David . Aquest és l’evangeli que jo anuncio ,
55002009	i per ell haig de sofrir fins al punt de trobar-me encadenat com si fos un malfactor . Però la paraula de Déu no està pas encadenada !
55002010	Per això , jo ho suporto tot pel bé dels elegits , perquè ells també obtinguin la salvació que ens és donada en Jesucrist juntament amb la glòria eterna .
55002011	Això que dic és digne de fe : Si morim amb ell , també viurem amb ell .
55002012	Si som constants en les proves , també regnarem amb ell . Si el neguem , ell també ens negarà .
55002013	Però encara que siguem infidels , ell es manté fidel , ja que no pot negar-se ell mateix .
55002014	Recorda’ls tot això , conjurant-los davant de Déu que no s’embranquin en discussions sobre paraules , que només serveixen per a fer mal als qui escolten .
55002015	Esforça’t per presentar-te davant de Déu com un home que mereix la seva aprovació , com un treballador que no té de què avergonyir-se , perquè exposa correctament la paraula de la veritat .
55002016	Evita les xerrameques impies , que condueixen a una impietat cada vegada més gran ,
55002017	ja que així la doctrina d’alguns troba l’ocasió d’estendre’s com la gangrena . Aquest és el cas d’Himeneu i Filet ,
55002018	que han perdut el sentit de la veritat dient que la resurrecció ja s’ha realitzat , i perverteixen la fe d’alguns .
55002019	Tanmateix , Déu ha posat un sòlid fonament que es manté ferm i que porta gravades aquestes paraules : El Senyor coneix els qui són seus . I també : Que s’allunyin del mal tots els qui invoquen el nom del Senyor .
55002020	En una casa gran no hi ha tan sols objectes de plata i or , sinó també de fusta i terrissa : els uns tenen un ús noble , i els altres , un ús ordinari .
55002021	Per tant , els qui es purifiquin d’aquelles doctrines seran vasos nobles , santificats , útils al Senyor i disposats a tota obra bona .
55002022	Defuig les passions de joventut ; deleix-te pel bé , la fe , l’amor i la pau , juntament amb els qui invoquen el Senyor amb un cor net .
55002023	Evita les discussions estúpides , pròpies de gent ignorant ; ja saps que acaben en baralles ,
55002024	i un servent del Senyor no s’ha de barallar , sinó que ha de ser amable amb tothom , capaç d’ensenyar i de ser pacient ,
55002025	apte per a corregir amb dolcesa aquells qui el contradiuen . Qui sap si Déu els concedirà que es converteixin , reconeixeran la veritat
55002026	i tornaran al bon seny , alliberats dels paranys del diable , que els retenia captius i sotmesos al seu voler !
55003001	Ja saps que en els darrers dies vindran temps difícils .
55003002	Hi haurà homes dominats per l’amor a si mateixos , amics del diner , vanitosos , orgullosos , difamadors , rebels als pares , desagraïts , profanadors ,
55003003	homes sense cor , venjatius , calumniadors , intemperants , cruels , enemics del bé ,
55003004	traïdors , impulsius , encegats , amics del plaer més que de Déu .
55003005	Aquests homes mantindran les aparences de la pietat , però rebutjaran la força que posseeix . Aparta’t de gent així !
55003006	Són d’aquesta mena els qui es fiquen per les cases i es fan seves dones dèbils carregades de pecats , arrossegades per tota mena de passions ,
55003007	que sempre estan aprenent , però que mai no són capaces d’arribar al coneixement de la veritat .
55003008	Tal com Jannes i Jambres es van oposar a Moisès , aquests també s’oposen a la veritat . Són homes amb l’enteniment corromput i amb una fe reprovable .
55003009	Però no faran gaires més progressos , perquè la seva follia serà coneguda de tothom , com ho va ser la d’aquells dos .
55003010	Tu , però , m’has seguit pas a pas en l’ensenyament , la manera de viure , els propòsits , la fe , la paciència , l’amor , la constància ,
55003011	les persecucions , els sofriments , com els que vaig passar a Antioquia , a Iconi , a Listra . Quines persecu-cions no vaig haver de suportar ! Però de totes , el Senyor me’n va treure .
55003012	Tots els qui vulguin viure piadosament en Jesucrist seran perseguits .
55003013	Per la seva banda , els homes dolents i impostors aniran de mal en pitjor , alhora enganyant i enganyant-se .
55003014	Tu persevera en el que has après i has acceptat fermament , sabent de qui ho has après .
55003015	Des de ben petit coneixes les Sagrades Escriptures , que tenen el poder de donar-te la saviesa que duu a la salvació gràcies a la fe en Jesucrist .
55003016	Tota l’Escriptura és inspirada per Déu i útil per a ensenyar , refutar , corregir i educar en el bé ,
55003017	perquè el qui és home de Déu arribi a la maduresa i estigui equipat per a tota obra bona .
55004001	Davant de Déu i de Jesucrist , que ha de judicar els vius i els morts , et conjuro , per la seva manifestació i pel seu Regne :
55004002	proclama la Paraula , insisteix quan és oportú i quan és inoportú , reprèn , interpella , exhorta , com un que té molta paciència i sap ensenyar .
55004003	Perquè vindrà un temps que alguns no suportaran la sana doctrina . Seguint els propis desigs i buscant qui els afalagui les orelles , s’envoltaran d’un munt de mestres ,
55004004	es negaren a escoltar més la veritat i es desviaran cap a les faules .
55004005	Tu , però , sigues sobri en tot , suporta els sofriments , fes obra d’evangelitzador , compleix bé el teu ministeri .
55004006	Pel que fa a mi , ja estic a punt d’oferir la meva vida com una libació ; ha arribat l’hora de la meva partença .
55004007	He lliurat un bon combat , he acabat la cursa , he conservat la fe .
55004008	I des d’ara tinc reservada la corona de la justícia que el darrer dia em donarà el Senyor , jutge just ; i no tan sols a mi , sinó a tots els qui hauran esperat amb amor la seva manifestació .
55004009	Afanya’t a venir a trobar-me aviat .
55004010	Per amor d’aquest món , Demes m’ha abandonat i se n’ha anat a Tessalònica . Crescent se n’ha anat a Galàcia , i Titus , a Dalmàcia .
55004011	Lluc és l’únic que s’ha quedat amb mi . Pren Marc i porta’l amb tu , que m’és útil en el ministeri .
55004012	He enviat Tíquic a Efes .
55004013	Quan vinguis , porta’m el mantell que em vaig deixar a Tròada , a casa de Carp ; porta’m també els llibres , sobretot els de pergamí .
55004014	Alexandre , el calderer , m’ha fet molt de mal ; el Senyor li pagarà el que mereixen les seves obres .
55004015	Tu també guarda-te’n , perquè s’ha oposat fortament a la nostra predicació .
55004016	En la meva primera defensa davant el tribunal , ningú no em va fer costat , tots em van abandonar . Que no els sigui tingut en compte !
55004017	Però el Senyor estigué vora meu i em va donar forces perquè acabés de predicar el missatge i poguessin escoltar-lo tots els pagans . Ell m’ha alliberat de la gola del lleó !
55004018	El Senyor m’alliberarà de totes les insídies i em salvarà per dur-me al seu Regne celestial . A ell la glòria pels segles dels segles . Amén .
55004019	Saluda Prisca i Àquila i els de la casa d’Onesífor .
55004020	Erast s’ha quedat a Corint ; a Tròfim el vaig deixar malalt a Milet .
55004021	Afanya’t a venir abans de l’hivern . Et saluden Eubul , Púdens , Linus , Clàudia i tots els germans .
55004022	Que el Senyor sigui amb el teu esperit . Que la gràcia sigui amb vosaltres .
56001001	Pau , servent de Déu , apòstol de Jesu-crist , enviat per a conduir els elegits de Déu a la fe i al coneixement de la veritat manifestada en la pietat ,
56001002	en virtut de l’esperança de la vida eterna , promesa des d’abans dels segles per Déu , que no menteix .
56001003	En els temps fixats , ell ha fet conèixer la seva paraula per la predicació que m’ha estat confiada ; així ho ha disposat Déu , salvador nostre .
56001004	A tu , Titus , fill veritable en la fe que tenim en comú , et desitjo la gràcia i la pau de part de Déu Pare i de Jesucrist , el nostre salvador .
56001005	Et vaig deixar a Creta perquè acabessis d’organitzar el que faltava i designessis els qui han de presidir la comunitat en cada ciutat , segons les instruccions que et vaig donar .
56001006	Els qui presideixen la comunitat han de ser irreprensibles i marits d’una sola muller ; els seus fills han de ser creients , i no els han de poder acusar de dissoluts o rebels .
56001007	Cal , en efecte , que el pastor d’una església sigui irreprensible , ja que és administrador de la casa de Déu : no ha de ser presumptuós , ni irascible , ni donat al vi , ni violent , ni amic de negocis bruts ;
56001008	ben al contrari , ha de ser acollidor , amic del bé , assenyat , just , íntegre , amo de si mateix ,
56001009	fermament adherit a la doctrina autèntica que és conforme a l’ensenyament rebut . Així serà capaç d’exhortar amb una doctrina sana i de refutar els qui la contradiuen .
56001010	Perquè n’hi ha molts que són rebels , xerraires i mentiders , sobretot entre els d’origen jueu .
56001011	A aquests cal tapar-los la boca ; perverteixen famílies senceres , ensenyant per un guany mesquí allò que no convé .
56001012	Un cretenc , el seu propi profeta , ha dit : « Cretencs , sempre mentiders , males bèsties , ventres plens que no treballen . »
56001013	Aquest testimoni és ben veritat . Per tant , reprèn-los severament , perquè mantinguin sana la seva fe
56001014	en comptes de fer cas de faules jueves i de prescripcions humanes que giren l’esquena a la veritat .
56001015	Tot és pur per als qui són purs . En canvi , per als qui estan tacats i no creuen , res no és pur : tenen tacats l’enteniment i la consciència .
56001016	Proclamen que coneixen Déu , però el neguen amb les obres , ja que són reprovables i rebels , incapaços de fer cap obra bona .
56002001	Tu , però , ensenya el que està d’acord amb la sana doctrina .
56002002	Digues als ancians que siguin sobris , respectables , assenyats , forts en la fe , en l’amor i en la constància .
56002003	A les dones d’edat , digues-los que es comportin com escau a persones venerables : que no siguin murmuradores ni donades a beure massa vi ; que ensenyin a fer el bé
56002004	i sàpiguen encaminar les més joves a estimar el marit i els fills ,
56002005	a ser assenyades , castes , diligents en la feina de casa , bones , submises al propi marit . Així la paraula de Déu no rebrà cap injúria de ningú .
56002006	Recomana igualment als joves que tinguin seny .
56002007	Sigues en tot un model de bones obres : de doctrina íntegra , de dignitat ,
56002008	de paraula sana i incontrovertible . Així els qui són contraris no podran dir res de mal contra nosaltres i quedaran avergonyits .
56002009	Que els esclaus se sotmetin en tot als seus amos , mirant de complaure’ls i evitant de contradir-los
56002010	i d’estafar-los ; que demostrin contínuament la seva fidelitat . Així faran honor en tot a la doctrina de Déu , el nostre salvador .
56002011	Déu ha manifestat la seva gràcia , que és font de salvació per a tothom
56002012	i que ens ensenya a abandonar la impietat i els desigs mundans per viure en aquest món una vida de sobrietat , de justícia i de pietat ,
56002013	mentre esperem que es compleixi la benaurada esperança , que es manifesti la glòria del gran Déu i salvador nostre Jesucrist .
56002014	Ell s’ha entregat a si mateix per nosaltres , per rescatar-nos de tota maldat i purificar-nos , perquè siguem el seu poble , la seva heretat preferida , apassionat per fer el bé .
56002015	Predica aquestes coses , exhorta i reprèn amb tota autoritat . Que ningú no et pugui menysprear .
56003001	Recorda a tots que s’han de sotmetre als governants i a les autoritats i als governants i que els han d’obeir , que han d’estar sempre disposats a fer el bé .
56003002	Que no insultin ningú ni es fiquin en baralles , que siguin gent de bon tracte i donin proves de la més gran dolcesa amb tothom .
56003003	En altre temps , també nosaltres érem insensats , desobedients , gent esgarriada , esclaus de tota mena de passions i de plaers , actuàvem amb malícia i enveja , ens fèiem odiosos i ens odiàvem els uns als altres .
56003004	Però ara Déu , salvador nostre , ha manifestat la seva bondat i el seu amor als homes .
56003005	Ell ens ha salvat no per les bones obres que podíem haver fet , sinó en virtut del seu amor , mitjançant el bany regenerador i el poder renovador de l’Esperit Sant
56003006	que ell ha vessat abundosament sobre nosaltres per Jesucrist , el nostre salvador .
56003007	Així , fets justos per la seva gràcia , som , en esperança , hereus de la vida eterna .
56003008	Això que ara et dic és digne de fe , i vull que ho remarquis amb fermesa , perquè els qui han cregut en Déu s’esforcin a ser els primers en la pràctica de les bones obres . Això és bo i útil a tothom .
56003009	Evita , en canvi , les discussions estúpides sobre genealogies , i les disputes i polèmiques entorn de la Llei : totes són inútils i absurdes .
56003010	Al qui és sectari , després d’una primera i d’una segona amonestació , expulsa’l .
56003011	Ja saps que un home així va del tot desencaminat i peca : ell mateix es condemna .
56003012	Quan t’hauré enviat Àrtemes o Tíquic , afanya’t a venir a trobar-me a Nicòpolis , perquè he decidit de passar-hi l’hivern .
56003013	Prepara amb cura el viatge de Zenes , l’advocat , i d’Apolló : preocupa’t que no els falti res .
56003014	Que també els nostres aprenguin a ser els primers en la pràctica de les bones obres i a ajudar els qui ho necessiten . Així no es quedaran sense fruit .
56003015	Et saluden tots els qui són amb mi . Saluda els nostres amics en la fe . Que la gràcia sigui amb tots vosaltres .
57001001	Pau , presoner per causa de Jesucrist , i el germà Timoteu , a Filèmon , el nostre estimat collaborador ,
57001002	a la germana Àpfia , a Arquip , company nostre en el combat , i a l’església que es reuneix a casa teva .
57001003	Us desitgem la gràcia i la pau de part de Déu , el nostre Pare , i de Jesucrist , el Senyor .
57001004	Dono gràcies al meu Déu i sempre faig memòria de tu en les meves pregàries ,
57001005	ja que sento parlar de l’amor i de la fe que tens per Jesús , el Senyor , i a favor de tot el poble sant .
57001006	Demano que la generositat de la teva fe sigui prou eficaç perquè donis a conèixer tot el bé que podem fer pel Crist .
57001007	Germà , he tingut una gran alegria i un gran consol quan he sabut que el teu amor ha alleujat els cors dels sants fidels .
57001008	Per això , encara que tindria en el Crist tota la llibertat de manar-te el que has de fer ,
57001009	prefereixo demanar-t’ho en nom de l’amor . Jo , Pau , ancià com sóc , i ara , a més , presoner per causa de Jesucrist ,
57001010	et faig una súplica a favor d’Onèsim , el meu fill , que he engendrat en la fe estant a la presó .
57001011	En altre temps ell et va ser inútil , però ara ens és ben útil a tu i a mi .
57001012	Te’l torno a enviar , com si t’enviés el meu propi cor .
57001013	M’hauria agradat de retenir-lo al meu costat , perquè em servís en lloc teu mentre sóc a la presó per causa de l’evangeli ,
57001014	però no he volgut fer res sense el teu consentiment : no desitjaria que fessis aquest favor per força , sinó de bon grat .
57001015	Qui sap si Onèsim es va separar un moment de tu perquè ara el recobris per sempre !
57001016	I no ja com un esclau , sinó molt més que un esclau : com un germà estimat . Ho és moltíssim per a mi , i molt més ho ha de ser per a tu , tant humanament com en el Senyor .
57001017	Per tant , si em tens per company en la fe , rep-lo com si fos jo mateix .
57001018	I si t’ha perjudicat o et deu alguna cosa , carrega-ho al meu compte .
57001019	Jo , Pau , t’escric ara amb la meva pròpia mà : t’ho pagaré jo mateix , tot i que podria recordar-te el deute que tens amb mi , i que és la teva mateixa persona .
57001020	Sí , germà , fes que en el Senyor pugui rebre de tu aquest benefici . Per amor de Crist , dóna al meu cor aquest descans !
57001021	T’escric confiant en la teva obediència , segur que faràs encara més del que et demano .
57001022	D’altra banda , prepara’m allotjament , perquè espero que les vostres oracions obtindran que us sigui retornat .
57001023	Et saluden Èpafres , company meu de presó en Jesucrist ,
57001024	Marc , Aristarc , Demes i Lluc , els meus collaboradors .
57001025	Que la gràcia de Jesucrist , el Senyor , sigui amb el vostre esperit .
58001001	En moltes ocasions i de moltes maneres , Déu antigament havia parlat als pares per boca dels profetes ;
58001002	però ara , en aquests dies , que són els definitius , ens ha parlat a nosaltres en la persona del Fill , per mitjà del qual ja havia creat el món i a qui ha constituït hereu de tot .
58001003	Ell és esplendor de la glòria de Déu i empremta del seu mateix ésser , ell sosté l’univers amb el poder de la seva paraula i ara , acabada l’obra de purificació dels pecats , s’ha assegut a les altures , a la dreta de la majestat divina ;
58001004	i ocupa un lloc tan superior als àngels que posseeix en herència un nom molt més excellent que el d’ells .
58001005	Perquè , a quin dels àngels Déu ha dit mai : Tu ets el meu Fill ; avui jo t’he engendrat ? I encara : Jo li seré pare , i ell serà per a mi un fill ?
58001006	D’altra banda , quan fa entrar al món el seu primogènit , diu : Que l’adorin tots els àngels de Déu .
58001007	Dels àngels diu només : Ell fa dels seus àngels esperits ; dels seus ministres , flames de foc .
58001008	En canvi , del Fill diu : El teu tron , oh Déu , es manté pels segles , i el ceptre just és el ceptre del teu Regne .
58001009	Has estimat la justícia i has detestat la maldat ; per això el teu Déu t’ha preferit als teus companys i t’ha ungit , oh Déu , amb olis i perfums de festa .
58001010	I encara : Tu , Senyor , al principi vas assentar la terra , i el cel és obra de les teves mans ;
58001011	ells passaran , però tu perduraràs . Tots s’envelliran com un vestit ,
58001012	els plegaràs com un mantell , com qui es canvia de roba . Però tu ets sempre el mateix i els teus anys no tindran fi .
58001013	De quin dels àngels Déu ha dit mai : Seu a la meva dreta , mentre faig dels enemics l’escambell dels teus peus ?
58001014	Els àngels només són esperits que exerceixen un ministeri , enviats per a fer un servei als qui han d’heretar la salvació .
58002001	Per això cal que ens prenguem més seriosament els ensenyaments rebuts , si no volem anar a la deriva .
58002002	Perquè la Llei , promulgada per mitjà d’àngels , obligava tant , que els qui la transgredien i desobeïen eren castigats merescudament .
58002003	Nosaltres , doncs , com ens podrem escapar del càstig si negligim una salvació tan gran ? Aquesta salvació , anunciada primerament pel Senyor mateix , ens ha estat després confirmada pels qui la van escoltar :
58002004	Déu l’avala amb senyals i prodigis , amb tota mena de miracles , i amb dons de l’Esperit Sant , que distribueix com vol .
58002005	Perquè no és pas als àngels que Déu ha sotmès el món renovat de què ara parlem .
58002006	En les Escriptures , algú en dóna testimoni dient : Què és l’home , perquè te’n recordis ? Què és un mortal , perquè el tinguis present ?
58002007	L’has posat un moment per sota dels àngels , l’has coronat de glòria i dignitat ,
58002008	tot ho has sotmès sota els seus peus . Per tant , si Déu ho ha sotmès tot a ell , vol dir que no ha deixat res fora del seu domini . De fet , encara no veiem que tot li estigui sotmès ,
58002009	però contemplem com Jesús , posat un moment per sota dels àngels , ha estat ara coronat de glòria i dignitat , per mitjà de la passió i de la mort . Així Déu ens ha fet la gràcia que ell morís per tothom .
58002010	Déu , que ho ha creat tot i ho ha destinat tot a ell mateix , volia portar molts fills a la glòria , i va decidir que el capdavanter de la salvació arribés a la plenitud per mitjà dels sofriments .
58002011	Tant el qui santifica com els qui són santificats tenen un mateix origen ; per aquesta raó , ell no s’avergonyeix d’anomenar-los germans ,
58002012	i diu : Anunciaré el teu nom als meus germans , enmig de l’assemblea et lloaré .
58002013	I encara : En ell tinc posada la meva confiança . I també : Aquí ens teniu , a mi i els fills que Déu m’ha donat .
58002014	Així , doncs , ja que els fills tenen en comú la mateixa condició humana , també Jesús va compartir aquesta condició per destituir amb la seva mort el diable , que tenia el domini de la mort ,
58002015	i per alliberar els qui , per por de la mort , estaven condemnats a ser esclaus tota la vida .
58002016	Ell , de fet , no ha vingut a tenir cura dels àngels , sinó dels descendents d’Abraham .
58002017	Per això calia que es fes en tot semblant als germans i així fos davant de Déu un gran sacerdot compassiu i digne de confiança que expiés els pecats del poble .
58002018	I havent passat ell mateix la prova del sofriment , ara pot ajudar els qui són provats .
58003001	Vosaltres , doncs , germans , poble sant que compartiu una vocació celestial , fixeu la vostra mirada en Jesús , enviat de Déu i gran sacerdot de la fe que professem .
58003002	Ell té tota la confiança d’aquell qui el va designar , tal com Moisès era digne de confiança en tota la casa de Déu .
58003003	Però Jesús és molt més digne de glòria que Moisès , ja que el qui construeix una casa és sempre més honorat que la casa mateixa .
58003004	Efectivament , tota casa té el seu constructor , però el constructor de tot és Déu .
58003005	I Moisès era digne de confiança en tota la casa de Déu tan sols com a servent , amb la missió de donar testimoni d’allò que es revelaria després .
58003006	Però Crist és digne de confiança com a Fill , i ha estat posat al capdavant de la seva casa . I aquesta casa som nosaltres , a condició que mantinguem el coratge de gloriar-nos d’allò que esperem .
58003007	Per això , com diu l’Esperit Sant : Avui , quan escolteu la seva veu ,
58003008	no enduriu els cors com en el temps de la rebellió , el dia de la prova en el desert ,
58003009	quan van posar-me a prova els vostres pares , quan em temptaren ; i van anar veient les meves obres
58003010	durant quaranta anys . Per això em vaig disgustar amb aquella generació i vaig dir : « Sempre tenen el cor esgarriat , desconeixen els meus camins . »
58003011	Llavors , indignat , vaig jurar : « No entraran al meu lloc de repòs . »
58003012	Germans , mireu que cap de vosaltres no tingui un cor dolent i sense fe , que l’aparti del Déu viu .
58003013	Més aviat , mentre duri la proclamació d’aquell « avui » , exhorteu-vos els uns als altres dia rere dia perquè la seducció del pecat no endureixi ningú .
58003014	Hem estat associats al Crist , però cal que mantinguem ferma fins a la fi la confiança que teníem al principi .
58003015	Tal com ha estat dit : Avui , quan escolteu la seva veu , no enduriu els cors com en el temps de la rebellió .
58003016	I qui són els qui després d’escoltar es van rebellar ? Tots els qui havien sortit d’Egipte guiats per Moisès .
58003017	I amb qui va estar disgustat durant quaranta anys ? Amb aquells qui van pecar i deixaren els seus cossos pel desert .
58003018	I a qui va jurar que no entrarien al seu lloc de repòs ? A aquells qui van desobeir .
58003019	Veiem , doncs , que no hi pogueren entrar per la seva manca de fe .
58004001	La promesa d’entrar al lloc de repòs es manté ; però no visquem refiats , no fos cas que algú de vosaltres es trobés que ha perdut l’ocasió d’entrar-hi .
58004002	En efecte , nosaltres hem rebut l’anunci de l’evangeli igual com ells , però a ells la Paraula que escoltaven no els va servir de res , perquè no es van adherir per la fe a allò que escoltaven .
58004003	Tan sols els qui hem cregut entrem al lloc de repòs , segons allò que ha estat dit : Llavors , indignat , vaig jurar : « No entraran al meu lloc de repòs . » I és cert que Déu havia realitzat les seves obres des del moment de la creació del món ,
58004004	ja que , parlant del dia setè , l’Escriptura diu : Déu , el setè dia , reposà de totes les seves obres .
58004005	Però en aquell text torna a dir : No entraran al meu lloc de repòs .
58004006	És clar , doncs , que alguns tenen reservat d’entrar-hi . Però , ja que els primers a rebre l’anunci de l’evangeli no hi van entrar per la seva desobediència ,
58004007	Déu torna a fixar un dia , aquell « avui » , quan , molt de temps més tard , diu per boca de David allò que hem citat : Avui , quan escolteu la seva veu , no enduriu els cors .
58004008	De fet , si Josuè els hagués deixat en el lloc de repòs , ja no hi hauria motius per a parlar d’un altre dia .
58004009	Això vol dir que encara hi ha reservat un lloc de descans per al poble de Déu .
58004010	Només aquell qui ha entrat al seu lloc de repòs descansa ara ja de les seves obres , tal com Déu descansa de les seves .
58004011	Per tant , afanyem-nos a entrar en aquell lloc de repòs , perquè ningú no caigui arrossegat pel mateix exemple de desobediència .
58004012	La paraula de Déu és viva i eficaç . És més penetrant que una espasa de dos talls : arriba a destriar l’ànima i l’esperit , les articulacions i el moll dels ossos ; discerneix les intencions i els pensaments del cor .
58004013	En tot el món creat no hi ha res que Déu no vegi clarament : tot és nu i descobert davant els ulls d’aquell a qui hem de donar comptes .
58004014	Així , doncs , mantinguem ferma la fe que professem , ja que en Jesús , el Fill de Déu , tenim el gran sacerdot que ha travessat els cels .
58004015	No tenim pas un gran sacerdot incapaç de compadir-se de les nostres febleses : ell , de manera semblant a nosaltres , ha estat provat en tot , encara que sense pecar .
58004016	Per tant , acostem-nos confiadament al tron de la gràcia de Déu , perquè es compadeixi de nosaltres i ens concedeixi , quan sigui l’hora , la gràcia i l’ajuda que necessitem .
58005001	Tot gran sacerdot , pres d’entre els homes , està destinat a oficiar a favor dels homes davant de Déu , oferint dons i sacrificis pels pecats .
58005002	I és capaç de ser indulgent amb els qui pequen per ignorància o per error , ja que ell mateix experimenta per totes bandes la feblesa .
58005003	Per això ha d’oferir sacrificis pels seus propis pecats igual que pels pecats del poble .
58005004	I ningú no es pot apropiar l’honor de ser gran sacerdot : és Déu qui el crida , tal com va cridar Aaron .
58005005	Tampoc el Crist no es va atribuir a ell mateix la glòria de ser gran sacerdot , sinó que l’ha rebuda del qui li va dir : Tu ets el meu Fill ; avui jo t’he engendrat .
58005006	I també diu en un altre lloc : Ets sacerdot per sempre segons l’ordre de Melquisedec .
58005007	El Crist durant la seva vida mortal s’adreçà a Déu , que el podia salvar de la mort , pregant-lo i suplicant-lo amb grans clams i llàgrimes . I Déu l’escoltà per la seva submissió .
58005008	Així , tot i que era el Fill , aprengué en els sofriments què és obeir ,
58005009	i , arribat a la plenitud , s’ha convertit en font de salvació eterna per a tots els qui l’obeeixen .
58005010	Déu l’ha proclamat gran sacerdot segons l’ordre de Melquisedec .
58005011	Encara tenim molt a dir sobre això , i l’explicació es presenta difícil , ja que us heu tornat indolents a l’hora d’escoltar .
58005012	Després de tant de temps , ja hauríeu de ser mestres i , en canvi , encara necessiteu que us tornin a ensenyar les primeres nocions de la revelació de Déu ; heu arribat fins al punt que necessiteu llet en comptes d’aliment sòlid .
58005013	I els qui s’alimenten de llet són incapaços de conèixer allò que és just , ja que només són uns infants .
58005014	L’aliment sòlid , en canvi , és propi de gent adulta , que , gràcies a l’experiència , tenen els sentits avesats a distingir el bé del mal .
58006001	Per això , deixem la primera instrucció sobre el Crist i avancem cap al que és propi de gent adulta . Ara no hem de repetir pas els temes fonamentals : la conversió de les obres mortes , la fe en Déu ,
58006002	l’ensenyament sobre el baptisme , la imposició de les mans , la resurrecció dels morts i el judici etern .
58006003	Avancem , doncs , amb l’ajuda de Déu .
58006004	N’hi ha que un dia van rebre la llum , van tastar el do celestial , van participar en l’efusió de l’Esperit Sant
58006005	i van assaborir la bona paraula de Déu i els prodigis del món renovat ,
58006006	però després han caigut i abandonen la fe . És impossible que aquests es renovin amb una segona conversió , ja que tornen a crucificar el Fill de Déu i l’exposen a la ignomínia .
58006007	Quan una terra beu la pluja que la rega sovint i dóna plantes bones als qui la conreen , vol dir que té part en la benedicció de Déu ;
58006008	en canvi , la terra que dóna cards i espines és tinguda per inútil i gairebé per maleïda , i acabarà consumida pel foc .
58006009	Estimats , encara que parlem així , estem convençuts que vosaltres us trobeu en les millors disposicions , ben a prop de la salvació .
58006010	Déu no és injust i per això no oblidarà tot el que heu fet , és a dir , l’amor que heu mostrat per causa del seu nom , posant-vos al servei del poble sant , en el passat i en el present .
58006011	Tan sols desitgem que cada un de vosaltres demostri el mateix afany per mantenir plenament l’esperança fins a la fi .
58006012	No voldríem que us tornéssiu indolents , sinó que imitéssiu aquells qui amb fe i amb constància han heretat les promeses .
58006013	Quan Déu va fer la seva promesa a Abraham , no podent jurar per ningú de més gran , va jurar per ell mateix
58006014	dient : T’ompliré de benediccions i et donaré una nombrosa descendència .
58006015	Abraham esperà sense defallir i va obtenir que es realitzés la promesa .
58006016	Els homes , quan juren , ho fan per algú més gran que ells : el jurament posa fi a les discussions i serveix de garantia .
58006017	Déu , doncs , garantí amb un jurament la seva promesa , perquè volia mostrar clarament als qui havien d’heretar-la que la seva decisió era irrevocable .
58006018	Així Déu va fer dues accions irrevocables , la promesa i el jurament , que ell de cap manera no pot desmentir . Gràcies a elles ens sentim fortament encoratjats els qui ho hem deixat tot per aferrarnos a l’esperança que ell ens ofereix .
58006019	Aquesta esperança , que posseïm com a àncora segura i ferma de la nostra vida , ha penetrat més enllà de la cortina del lloc santíssim .
58006020	Allà , com a precursor nostre , ha entrat Jesús , esdevingut gran sacerdot per sempre segons l’ordre de Melquisedec .
58007001	Aquest Melquisedec , rei de Salem , sacerdot del Déu altíssim , anà a trobar Abraham , que tornava del combat victoriós contra els reis , i el va beneir ;
58007002	i Abraham li va donar la desena part de tot el botí . Melquisedec , si traduïm el seu nom , era « rei de justícia » ; i era també rei de Salem , és a dir , « rei de pau » .
58007003	L’Escriptura no diu que tingués pare , ni mare , ni genealogia ; no parla tam-poc ni del començament ni del terme de la seva vida . Així , fet semblant al Fill de Déu , resta sacerdot per sempre .
58007004	Contempleu la grandesa d’aquest personatge , a qui Abraham , que era el patriarca , va donar el delme de la millor part del botí .
58007005	De fet , els descendents de Leví que reben el sacerdoci tenen manat per llei de recollir el delme del poble , és a dir , dels seus germans , si bé aquests també han sortit , com ells , de les entranyes d’Abraham .
58007006	En canvi , Melquisedec , que no figura en les genealogies levítiques , va recollir el delme d’Abraham i el va beneir , a ell que tenia les promeses ;
58007007	i no es pot negar que l’inferior és beneït pel qui és superior .
58007008	D’altra banda , en el cas dels descendents de Leví , els qui reben el delme són homes mortals , mentre que , de Melquisedec , l’Escriptura fa constar que viu .
58007009	Més encara : per dir-ho així , en la persona d’Abraham , també Leví , que recull els delmes , va pagar el delme ,
58007010	perquè el dia que Melquisedec anà a trobar Abraham , el patriarca encara duia Leví a les entranyes .
58007011	La legislació del poble d’Israel es basava en el sacerdoci levític . Però si aquest hagués portat a la plenitud , per què calia encara establir un altre sacerdot segons l’ordre de Melquisedec , com diu l’Escriptura , en comptes de designar-ne un segons l’ordre d’Aaron ?
58007012	De fet , un canvi de sacerdoci comporta necessàriament un canvi de llei .
58007013	Jesús , a qui es refereixen aquelles paraules de l’Escriptura , era d’una altra tribu , i cap dels seus membres no ha servit mai l’altar .
58007014	És sabut , efectivament , que nostre Senyor ha sortit de la tribu de Judà , a la qual Moisès no atribuí cap funció sacerdotal .
58007015	Tot això és encara més clar si tenim present que aquest altre gran sacerdot ha estat establert a imatge de Melquisedec
58007016	i que ha arribat al sacerdoci no en virtut d’una llei de descendència humana sinó pel poder d’una vida indestructible .
58007017	Així ho afirma el testimoni de l’Escriptura : Ets sacerdot per sempre segons l’ordre Melquisedec .
58007018	En conseqüència , d’una banda , queda abolida la legislació anterior per deficient i inútil ,
58007019	ja que la Llei no ha portat res a la plenitud ; d’altra banda , és introduïda una esperança millor per la qual ens acostem a Déu .
58007020	Tot això no s’ha pas realitzat sense jurament . Perquè , mentre que aquells sacerdots eren instituïts sense cap jurament ,
58007021	Jesús ho ha estat amb el jurament d’aquell qui li va dir : El Senyor no es desdiu del que jurà : Ets sacerdot per sempre .
58007022	Per tant , ara Jesús garanteix una aliança millor .
58007023	A més , els qui eren instituïts sacerdots van ser molts , perquè la mort els impedia de continuar en les seves funcions ;
58007024	però Jesús , que viu per sempre , no traspassa a ningú el seu sacerdoci .
58007025	Per això té el poder de salvar definitivament els qui per ell s’acosten a Déu , ja que viu per sempre intercedint a favor d’ells .
58007026	Aquest és realment el gran sacerdot que ens calia : sant i innocent , sense taca ni complicitat amb els pecadors , enaltit més amunt dels cels .
58007027	Ell no necessita , com els altres grans sacerdots , oferir sacrificis cada dia , primer pels propis pecats , després pels pecats del poble : això ho va fer una vegada per sempre , oferint-se ell mateix .
58007028	La Llei destina a ser grans sacerdots uns homes plens de febleses , però la paraula del jurament que substitueix la Llei fa gran sacerdot el Fill , que ha arribat a la plenitud per sempre .
58008001	El punt central de la nostra exposició és que tenim un gran sacerdot que s’ha assegut en el cel , a la dreta del tron de la majestat divina ;
58008002	ell és el ministre que oficia en el santuari , en el veritable tabernacle , aquell que no van erigir els homes , sinó Déu mateix .
58008003	Tot gran sacerdot està destinat a oferir dons i sacrificis ; per això també calia que aquest gran sacerdot tingués alguna cosa per oferir .
58008004	De fet , si ell estigués a la terra , ni tan sols seria sacerdot , perquè aquí ja hi ha els qui presenten les ofrenes prescrites per la Llei .
58008005	Ara bé , aquests sacerdots celebren un culte que és tan sols imitació i ombra de les realitats celestials . Així ho trobem en l’oracle diví manifestat a Moisès quan anava a construir el tabernacle , i que diu : Mira bé i fes-ho tot igual al model que et mostro aquí a la muntanya .
58008006	En canvi , al nostre gran sacerdot li correspon d’oficiar en un culte més excellent , ja que és mitjancer d’una aliança molt millor , fonamentada en promeses incomparablement millors .
58008007	Si la primera aliança hagués estat irreprensible , no hauria calgut establir-ne per una segona .
58008008	En efecte , el Senyor diu en to de reprensió : Vénen dies , ho dic jo , el Senyor , que pactaré una aliança nova amb el casal d’Israel i amb el casal de Judà .
58008009	No serà com l’aliança que vaig pactar amb els seus pares el dia que els vaig agafar per la mà per fer-los sortir del país d’Egipte ; ells no es van mantenir en la meva aliança , i jo em vaig desentendre d’ells . Ho dic jo , el Senyor .
58008010	Aquesta és l’aliança que jo pactaré amb el casal d’Israel després d’aquells dies , diu el Senyor : Posaré les meves lleis en el seu interior , les escriuré en el seu cor . Llavors jo seré el seu Déu i ells seran el meu poble .
58008011	Ja no caldrà que ningú instrueixi el seu veí ni el seu germà dient : « Coneix qui és el Senyor » , perquè tots em coneixeran , des del més petit fins al més gran .
58008012	Perdonaré les seves culpes , no em recordaré més dels seus pecats .
58008013	Des del moment que Déu parla d’una aliança nova , declara vella la primera ; i tot allò que es torna vell i antic aviat desapareix .
58009001	Certament la primera aliança tenia un ritual per al culte i un santuari terrenal .
58009002	El tabernacle que es va construir tenia una primera estança , anomenada « el lloc sant » , on hi havia el canelobre , la taula i els pans d’ofrena .
58009003	Passada la segona cortina , hi havia l’altra estança del tabernacle , anomenada « el lloc santíssim » ,
58009004	que contenia un altar d’or , per a cremar-hi l’encens , i l’arca de l’aliança , tota recoberta d’or . Dins l’arca hi havia una gerra d’or plena de mannà , la vara d’Aaron que havia florit i les taules de l’aliança .
58009005	Damunt l’arca hi havia els querubins que assenyalaven la presència gloriosa de Déu i que amb les ales feien ombra sobre la coberta del perdó . Però ara no és el moment de parlar-ne en detall .
58009006	Disposat tot tal com hem dit , els sacerdots entren sempre que cal a la primera estança del tabernacle per dur-hi a terme les funcions del culte ,
58009007	però a la segona tan sols hi entra el gran sacerdot una vegada l’any , i no deixa mai d’oferir la sang pels seus propis pecats i pels pecats del poble .
58009008	Amb això l’Esperit Sant ha volgut fer comprendre que , mentre subsisteix el primer tabernacle , encara no s’ha manifestat el camí d’accés al santuari .
58009009	El primer tabernacle és , doncs , un símbol referit al temps present ; allí s’ofereixen dons i sacrificis incapaços de portar a la plenitud la consciència dels qui tributen aquell culte .
58009010	Els seus ritus terrenals , basats en menjars , begudes i purificacions diverses , han estat imposats fins al moment de la renovació .
58009011	Però Crist ha vingut com a gran sacerdot dels béns que ara comencen i ha entrat al santuari a través del tabernacle més gran i més perfecte , no fet per mans d’home , ja que no pertany al món creat .
58009012	Hi ha entrat una vegada per sempre , sense servir-se de la sang de bocs i de vedells , sinó valent-se de la seva pròpia sang ; així ens ha redimit per sempre més .
58009013	La sang dels bocs i dels vedells i la cendra de la vedella , aspergida sobre els qui són impurs , els santifica i purifica corporalment .
58009014	Però la sang de Crist , que per l’Esperit etern s’ha ofert ell mateix a Déu com a víctima sense cap defecte , amb molta més raó purificarà la nostra consciència de les obres mortes , i podrem donar culte al Déu viu .
58009015	Així , doncs , el Crist és mitjancer d’una nova aliança , perquè ha mort en rescat dels pecats comesos sota la primera ; així els qui són cridats reben l’herència eterna que els havia estat promesa .
58009016	En efecte , perquè un testament entri en vigor , ha de constar la mort del testador ;
58009017	un testament sols és efectiu si el testador ha mort , ja que , mentre viu , el testament no val .
58009018	Per això , ni tan sols la primera aliança va ser inaugurada sense vessament de sang .
58009019	Quan Moisès hagué promulgat a tot el poble cada un dels manaments de la Llei , prengué la sang dels vedells i dels bocs , juntament amb aigua , i aspergí amb llana escarlata i amb hisop tant el llibre com tot el poble ,
58009020	dient : Això és la sang de l’aliança que Déu ha prescrit per a vosaltres ;
58009021	igualment , aspergí amb aquella sang el tabernacle i tots els objectes del culte .
58009022	Segons la Llei , gairebé tot s’ha de purificar amb sang , i sense vessament de sang no hi ha perdó .
58009023	Per tant , si allò que és imitació de les realitats celestials s’ha de purificar d’aquesta manera , és clar que les mateixes realitats celestials exigeixen sacrificis més excellents que aquells .
58009024	Crist no ha entrat en un santuari fet per mans d’home , que és còpia del santuari veritable , sinó que ha entrat dins el cel , i ara es presenta davant de Déu intercedint per nosaltres .
58009025	El gran sacerdot entra cada any al santuari amb una sang que no és la seva . Crist , en canvi , no s’ha d’oferir moltes vegades ;
58009026	si fos així , hauria hagut de sofrir la passió una vegada i una altra des de la creació del món . Ara , però , a la fi dels temps , s’ha manifestat una vegada per sempre , per abolir el pecat mitjançant el seu sacrifici .
58009027	Als homes ens toca de morir una sola vegada , i després de la mort ve el judici ;
58009028	semblantment , Crist , que es va oferir una sola vegada i prengué damunt seu els pecats de tots , apareixerà per segona vegada , no ja per raó dels pecats , sinó per salvar els qui viuen esperant-lo .
58010001	La Llei de Moisès conté tan sols una ombra dels béns que havien de venir i no la realitat mateixa . Per això és del tot incapaç de portar a la plenitud els qui participen cada any en els mateixos sacrificis oferts una vegada i una altra .
58010002	De fet , si els qui tributen aquest culte haguessin estat purificats d’una vegada per sempre i ja no haguessin tingut consciència de ser pecadors , haurien deixat d’oferir aquells sacrificis .
58010003	Però els sacrificis els tornen a recordar cada any que són pecadors .
58010004	En efecte , és impossible que la sang dels vedells i dels bocs esborri els pecats .
58010005	Per això , quan entra al món , Crist diu : No has volgut sacrificis ni oblacions , però m’has format un cos ;
58010006	no t’has complagut en holocaustos ni en sacrificis pel pecat .
58010007	Per això t’he dit : Aquí em tens . En el llibre hi ha escrit de mi que vull fer , Déu meu , la teva voluntat .
58010008	Primer diu : De sacrificis i oblacions i holocaustos i sacrificis pel pecat , no n’has volgut ni t’hi has complagut ; encara que totes aquestes ofrenes són precisament les que prescriu la Llei de Moisès .
58010009	Però després afegeix : Aquí em tens ; vull fer la teva voluntat . Suprimeix , doncs , el que deia primer i ho substitueix pel que diu després .
58010010	I precisament perquè ell ha complert la voluntat de Déu , nosaltres hem estat santificats mitjançant l’ofrena del cos de Jesucrist , feta una vegada per sempre .
58010011	Tot sacerdot oficia diàriament i ofereix moltes vegades els mateixos sacrificis , que són completament incapaços d’esborrar els pecats .
58010012	Però Jesucrist , després d’oferir un únic sacrifici pels pecats , s’ha assegut per sempre a la dreta de Déu ,
58010013	i mentrestant espera que els enemics siguin posats com a escambell dels seus peus .
58010014	Amb una sola oblació , ha portat per sempre a la plenitud els qui ara són santificats .
58010015	Fins i tot l’Esperit Sant ens en dóna testimoni . Primer diu :
58010016	Aquesta és l’aliança que jo pactaré amb ells després d’aquells dies . Ho diu el Senyor : Posaré les meves lleis en el seu cor , les escriuré en el seu interior .
58010017	I afegeix : No em recordaré més dels seus pecats ni de les seves culpes .
58010018	Quan el perdó ha estat concedit , ja no cal cap ofrena pel pecat .
58010019	Per tant , germans , tenim plena llibertat d’entrar al santuari gràcies a la sang de Jesús ;
58010020	ell ha inaugurat per a nosaltres un camí nou i viu , que passa a través de la cortina del lloc santíssim , és a dir , a través de la seva humanitat .
58010021	En ell tenim un gran sacerdot posat al capdavant de la casa de Déu .
58010022	Acostem-nos-hi amb cor sincer i fe plena , ja que el nostre cos ha estat rentat amb aigua que purifica , i els nostres cors , netejats de tota consciència de culpa .
58010023	Mantinguem indefectible l’esperança que professem : Déu compleix fidelment les seves promeses .
58010024	Vetllem els uns pels altres per animar-nos a l’amor fratern i a les bones obres .
58010025	No deixem d’assistir a les reunions comunitàries , com alguns han pres per costum ; més aviat exhortem-nos els uns als altres . I més ara , que veieu que s’acosta el darrer dia .
58010026	Perquè , si després d’haver rebut el ple coneixement de la veritat pequem voluntàriament , ja no ens queda cap sacrifici que expiï els pecats ,
58010027	sinó tan sols l’espera terrible del judici i el foc ardent que consumirà els adversaris .
58010028	Quan algú viola la Llei de Moisès , ha de ser condemnat a mort sense pietat , per la paraula de dos o tres testimonis ;
58010029	penseu , doncs , de quin gravíssim càstig es farà mereixedor el qui haurà trepitjat el Fill de Déu , haurà profanat la sang de l’aliança que l’havia santificat i haurà ultratjat l’Esperit de la gràcia .
58010030	Prou coneixem el qui ha dit : A mi em toca de passar comptes : jo donaré la paga . I encara : El Senyor judicarà el seu poble .
58010031	És terrible caure en mans del Déu viu !
58010032	Recordeu-vos d’aquells primers temps , quan tot just havíeu rebut la llum i ja vau sostenir un combat fort i dolorós ;
58010033	els uns us convertíreu en espectacle per a la gent quan sofríreu oprobis i persecucions , els altres us vau fer solidaris dels qui eren tractats així .
58010034	Vau compartir els sofriments dels presos i vau acceptar amb goig que us espoliessin dels vostres béns , sabent que posseïu altres béns millors , que duren per sempre .
58010035	Per tant , no perdeu la vostra valentia , ja que per ella rebreu una gran recompensa .
58010036	Us cal molta constància per a complir la voluntat de Déu i obtenir així el que ell ha promès .
58010037	Perquè d’aquí a un moment , tan sols un moment , vindrà el qui ha de venir , no tardarà .
58010038	El meu just viurà per la fe , però si es fa enrere no m’hi complauré .
58010039	Nosaltres no som dels qui es fan enrere i es perden , sinó dels qui creuen i se salven .
58011001	La fe és posseir anticipadament allò que esperem , és conèixer realitats que no veiem .
58011002	Els antics , per la fe , s’han fet mereixedors d’un gran testimoni .
58011003	Gràcies a la fe , comprenem que tot l’univers va ser creat per la paraula de Déu i que , per tant , allò que veiem prové d’allò que no es visible .
58011004	Gràcies a la fe , Abel va oferir a Déu un sacrifici millor que el de Caín . Per aquesta fe , Abel va rebre el testimoni que era just , ja que Déu va acceptar els dons que li oferia . Ell va morir , però la seva fe encara parla .
58011005	Gràcies a la fe , Henoc va ser endut de la terra perquè no veiés la mort , i ningú no el va trobar , perquè Déu se l’havia endut . Abans que se l’endugués , es posà de manifest que era agradable a Déu .
58011006	Ara bé , sense la fe és impossible de ser-li agradable , perquè el qui s’acosta a Déu ha de creure que existeix i que recompensa els qui el cerquen .
58011007	Gràcies a la fe , Noè , advertit per l’oracle diví d’allò que encara no veia , pres d’un sant temor , va construir l’arca per salvar la seva família . Així va condemnar el món i va heretar la justícia pròpia dels qui creuen .
58011008	Gràcies a la fe , Abraham , cridat per Déu , va obeir i se n’anà cap al lloc que havia de rebre en herència . Abraham sortí sense saber on anava .
58011009	Gràcies a la fe , va residir com a estranger a la terra promesa , vivint en tendes amb Isaac i Jacob , hereus com ell de la mateixa promesa .
58011010	És que esperava aquella ciutat ben fonamentada que té Déu mateix com a arquitecte i constructor .
58011011	Gràcies a la fe , també Sara , que era estèril , va obtenir la capacitat de fundar un llinatge , tot i que li havia passat l’edat ; és que va posar la confiança en el qui havia fet la promesa .
58011012	Per això , d’un sol home , Abraham , que ja era a les portes de la mort , en nasqué una descendència tan nombrosa com les estrelles del cel i com els grans de sorra de la vora de la mar .
58011013	Tots aquests moriren en la fe , sense haver obtingut allò que Déu els prometia , sinó veient-ho i saludant-ho de lluny , i reconeixent que eren estrangers i forasters a la terra .
58011014	Els qui parlen així mostren clarament que busquen una pàtria .
58011015	I no es refereixen a la pàtria d’on havien sortit , perquè sempre haurien tingut l’ocasió de tornar-hi .
58011016	Aspiren , per tant , a trobar-ne una de millor , la pàtria celestial . Per això Déu no s’avergonyeix d’anomenar-se el seu Déu , ja que els ha preparat una ciutat .
58011017	Gràcies a la fe , Abraham , posat a prova , va oferir Isaac ; i era el seu fill únic que oferia , tot i que havia rebut les promeses
58011018	i li havia estat dit : La descendència que portarà el teu nom serà la d’Isaac .
58011019	Per això Abraham confiava que Déu seria prou poderós per a fer ressuscitar d’entre els morts , i així va recobrar el seu fill , com prefigurant la resurrecció .
58011020	També gràcies a la fe , Isaac va beneir Jacob i Esaú , anunciant allò que havia de venir .
58011021	Gràcies a la fe , Jacob , a punt de morir , va beneir cada un dels fills de Josep i va adorar Déu recolzat sobre el seu bastó .
58011022	Gràcies a la fe , Josep , pròxim a la seva fi , es referí anticipadament a la sortida dels israelites d’Egipte i disposà el trasllat dels seus ossos .
58011023	Gràcies a la fe , Moisès , tot just nascut , va ser amagat durant tres mesos pels seus pares perquè havien vist com n’era , de bonic , aquell infant i no van tenir por de l’edicte reial .
58011024	Gràcies a la fe , Moisès , quan ja era gran , va renunciar a ser anomenat fill de la filla del faraó .
58011025	Preferí de ser maltractat amb el poble de Déu que fruir per un cert temps d’una vida de pecat .
58011026	Per a ell , que tenia la mirada posada en la recompensa futura , sofrir els oprobis del Crist era un tresor més gran que tots els tresors d’Egipte .
58011027	Gràcies a la fe , va abandonar Egipte sense témer la ira del rei i , com que veia el qui és invisible , es mantingué ferm i constant .
58011028	Gràcies a la fe , va immolar l’anyell pasqual i féu l’aspersió amb la sang , perquè l’exterminador no toqués els primogènits d’Israel .
58011029	Gràcies a la fe , els israelites van travessar el Mar Roig com si fos terra eixuta , mentre que els egipcis , que també ho intentaren , foren engolits .
58011030	Gràcies a la fe , van caure les muralles de Jericó , després que els israelites haguessin fet voltes a la ciutat durant set dies .
58011031	Gràcies a la fe , Rahab , la prostituta , que havia acollit en pau els exploradors , no va morir amb els qui refusaren de creure .
58011032	Per què continuar ? Em mancaria el temps per a parlar-vos en detall de Gedeó , de Barac , de Samsó , de Jeftè , de David , de Samuel i dels profetes .
58011033	Aquests , per la fe , sotmeteren reialmes , administraren justícia , veieren promeses que es complien clogueren boques de lleons ,
58011034	apagaren focs poderosos , s’escaparen de l’espasa , es posaren bons després de malalties , foren valents en el combat , repelliren exèrcits d’estrangers .
58011035	Hi hagué dones que recobraren ressuscitats els morts de casa seva . Alguns es deixaren esquarterar , sense acceptar les propostes de llibertat , per obtenir la resurrecció a una vida millor .
58011036	D’altres van sofrir escarnis i assots i encara cadenes i presons ;
58011037	foren apedregats , serrats , morts amb l’espasa ; anaren d’ací d’allà coberts de pells d’ovella i de cabra , privats de tot , perseguits , maltractats ,
58011038	errants per deserts i muntanyes , per les coves i els forats de la terra . I és que el món no era digne d’acollir-los .
58011039	Tots aquests , per la fe , es van fer mereixedors d’un gran testimoni , però no van obtenir la promesa ,
58011040	perquè Déu , que ens tenia prevista una sort millor , no volia que arribessin a la plenitud sense nosaltres .
58012001	Així , doncs , també nosaltres , envoltats d’un núvol tan gran de testimonis , traguem-nos tot impediment , i el pecat que tan fàcilment ens subjecta , i llancem-nos a córrer sense defallir en la prova que ens és proposada .
58012002	Tinguem la mirada fixa en Jesús , el capdavanter de la fe i el qui la porta a la plenitud . Ell , per arribar al goig que li era proposat , va suportar el suplici de la creu , sense fer cas de la vergonya que havia de passar , i està assegut a la dreta del tron de Déu .
58012003	Tingueu present aquell qui va suportar un atac tan dur contra la seva persona de part dels pecadors ; així no us deixareu abatre , cansats i sense forces .
58012004	En la vostra lluita contra el pecat , encara no heu hagut de resistir fins al punt de vessar la sang ,
58012005	i per això heu oblidat les paraules d’encoratjament que Déu us adreça com a fills : Fill meu , no refusis la correcció del Senyor , no et cansis quan ell et reprèn ,
58012006	perquè el Senyor corregeix els qui estima , castiga els fills que ell acull .
58012007	Vosaltres sofriu , doncs , per tal de rebre una correcció : Déu us tracta com a fills . Perquè , quin fill hi ha a qui el seu pare no corregeixi ?
58012008	Si a tots els toca la seva part de correcció però vosaltres us quedeu sense , vol dir que sou bastards i no pas fills legítims !
58012009	Els nostres pares terrenals ens corregien , i no per això deixàvem de respectar-los . Molt més , doncs , ens hem de sotmetre al Pare que ens dóna l’esperit perquè visquem .
58012010	Ells ens corregien per poc temps i com els semblava bé ; ell , en canvi , ens corregeix mirant el que ens convé per fer-nos participar en la seva santedat .
58012011	La correcció , de moment , no sembla que porti alegria , sinó tristesa ; però , més tard , els qui han passat per aquest entrenament en cullen el fruit pacífic d’una vida justa .
58012012	Per això , enfortiu les mans que defalleixen i els genolls vacillants ,
58012013	i aplaneu la ruta per on passen els vostres peus . Així el qui va coix no hi prendrà mal i , més aviat , es posarà bo .
58012014	Mireu de viure en pau amb tothom . Busqueu la santedat , ja que sense santedat ningú no veurà el Senyor .
58012015	Vetlleu perquè ningú de vosaltres no quedi privat de la gràcia de Déu : que no broti cap arrel amargant que porti malestar , i la majoria en resulti infectada .
58012016	Vetlleu perquè no hi hagi cap libidinós o sacríleg , com Esaú , que per un plat de menjar es va vendre els drets de primogènit .
58012017	I ja sabeu que després , quan volgué heretar la benedicció , en va quedar exclòs i no tingué cap possibilitat de canviar , tot i haver-ho suplicat amb llàgrimes .
58012018	Vosaltres no us heu acostat en aquella muntanya palpable del Sinaí , que era tota ella foc ardent , foscor , tenebres i tempesta ,
58012019	toc de corn i veu que parlava . Els mateixos que sentiren aquella veu van refusar d’escoltar cap més paraula .
58012020	No podien suportar aquella ordre terminant : Fins i tot una bèstia , si toca la muntanya , haurà de morir apedregada .
58012021	Tan terrible era aquell espectacle , que Moisès exclamà : Estic esglaiat i tremolós .
58012022	Però vosaltres us heu acostat a la muntanya de Sió , a la ciutat del Déu viu , la Jerusalem celestial , a miríades d’àngels , a l’aplec festiu ,
58012023	a l’assemblea dels primogènits que tenen el nom inscrit en el cel ; us heu acostat a Déu , jutge de tots , als esperits dels justos que ja han arribat a la plenitud ,
58012024	a Jesús , mitjancer d’una aliança nova , i a la seva sang purificadora , que parla més favorablement que la d’Abel .
58012025	Mireu de no refusar el qui ens parla ! Aquells el van refusar quan promulgava els seus oracles divins aquí a la terra i no se’n pogueren escapar . Molt menys , doncs , ens n’escaparem nosaltres si el rebutgem quan ens parla des del cel .
58012026	En aquella ocasió , la seva veu feia tremolar la terra , però ara ell ha fet aquesta promesa : Una vegada més , faré tremolar no solament la terra , sinó també el cel .
58012027	L’expressió una vegada més anuncia la transformació del món creat , que és inestable , per tal que subsisteixin les realitats incommovibles .
58012028	Per això , ja que rebem la possessió d’un Regne incommovible , no deixem perdre aquesta gràcia i donem així a Déu un culte que li sigui agradable , amb temor i submissió .
58012029	Perquè el nostre Déu és un foc que devora .
58013001	Persevereu en l’amor fratern
58013002	No us oblideu de practicar l’hospitalitat ; gràcies a ella , alguns , sense saber-ho , van acollir àngels .
58013003	Recordeu-vos dels presos com si fóssiu presos amb ells ; recordeu-vos igualment dels qui són maltractats , pensant que també vosaltres teniu un cos .
58013004	Que tothom honori el matrimoni i guardi immaculada la vida conjugal : Déu judicarà els libidinosos i els adúlters .
58013005	Que l’amor al diner no inspiri la vostra conducta ; acontenteu-vos amb el que teniu , ja que Déu mateix ha dit : No et deixaré , no t’abandonaré .
58013006	Així podrem dir amb tota confiança : El Senyor m’ajuda , res no em fa por ; els homes , què em poden fer ?
58013007	Feu memòria dels vostres dirigents , que us van anunciar la paraula de Déu ; considereu el resultat de la seva vida i imiteu la seva fe .
58013008	Jesucrist és el mateix ahir i avui i pels segles .
58013009	No us deixeu arrossegar per doctrines complicades i estranyes : el cor ha de trobar la força en la gràcia de Déu i no en observances de menjars que no fan cap profit als qui les practiquen .
58013010	Nosaltres tenim un altar i , del sacrifici que s’hi ofereix , no tenen dret a menjar-ne els qui oficien en el tabernacle .
58013011	En efecte , el dia que el gran sacerdot porta la sang dels animals a l’interior del santuari per expiar el pecat , els cossos d’aquelles víctimes són completament cremats fora del campament .
58013012	Per això també Jesús , per santificar el poble amb la seva sang , va patir fora de la porta de la ciutat .
58013013	Sortim , doncs , a trobar-lo fora del campament , carregats amb el seu oprobi .
58013014	Perquè no tenim aquí la ciutat que durarà per sempre , sinó que busquem la que encara ha de venir .
58013015	Per Jesucrist , oferim contínuament a Déu un sacrifici d’acció de gràcies , és a dir , el fruit d’uns llavis que lloen el seu nom .
58013016	No us oblideu de fer el bé i de compartir allò que teniu : aquests són els sacrificis que agraden a Déu .
58013017	Obeïu els vostres dirigents i mostreu-vos-hi dòcils ; ells vetllen constantment per la vostra ànima i n’hauran de donar compte . Mireu que puguin fer-ho amb goig i no pas lamentant-se ; això no us seria profitós .
58013018	Pregueu per nosaltres : estem convençuts que la nostra consciència és recta , i en tota ocasió volem comportar-nos com cal .
58013019	Sobretot , us demano que pregueu perquè pugui retornar a vosaltres ben aviat .
58013020	Que el Déu de la pau , que ha fet pujar d’entre els morts Jesús , Senyor nostre , el gran pastor de les ovelles , gràcies a la sang d’una aliança eterna ,
58013021	us perfeccioni amb tota mena de béns perquè pugueu complir la seva voluntat ; i que ell mateix faci en nosaltres allò que li és plaent per mitjà de Jesucrist , al qual sigui donada la glòria pels segles dels segles . Amén .
58013022	Us prego , germans , que acolliu aquestes paraules d’exhortació . De fet , l’escrit que us trameto és breu .
58013023	Us faig saber que el nostre germà Timoteu ha estat posat en llibertat . Si arriba aviat , us vindré a veure juntament amb ell .
58013024	Saludeu tots els vostres dirigents i tot el poble sant . Us saluden els d’Itàlia .
58013025	Que la gràcia sigui amb tots vosaltres .
59001001	Jaume , servent de Déu i de Jesucrist , el Senyor , saluda les dotze tribus que viuen arreu del món , a la diàspora .
59001002	Germans meus , tingueu-vos per molt feliços siguin quines siguin les proves que passeu ,
59001003	sabent que la vostra fe provada engendra paciència .
59001004	Però , la paciència , l’heu de mantenir plenament fins a la fi ; així sereu perfectes i íntegres i no us faltarà res .
59001005	Si a algun de vosaltres li manca saviesa , que la demani a Déu , i Déu , que dóna generosament a tothom , sense retreure res , la hi concedirà .
59001006	Però que demani amb fe , sense dubtar , perquè el qui dubta és com una ona del mar , remoguda i sacsejada pel vent .
59001007	Una persona així , que no es pensi pas que el Senyor donarà res
59001008	a qui té el cor dividit , inconstant en tot el que emprèn .
59001009	Que el germà de posició humil es gloriï d’haver estat enaltit ,
59001010	i que el ric es gloriï perquè l’han humiliat . El ric passarà com la flor dels prats .
59001011	Quan surt el sol , amb la seva xardor crema l’herba , la flor cau i es marceix la seva bellesa ; així es marciran el ric i els seus negocis .
59001012	Feliç l’home que es manté ferm en les proves ! Un cop les haurà superades , rebrà la corona de la vida , que el Senyor ha promès als qui l’estimen .
59001013	Que ningú , quan és provat , no digui : « És Déu qui em tempta . » Perquè Déu no pot tenir temptacions de fer el mal , i ell no tempta ningú .
59001014	Cadascú és temptat pels propis desigs , que l’atreuen i el sedueixen .
59001015	Després , aquests desigs , un cop fecundats , engendren el pecat , i el pecat , quan és consumat , infanta la mort .
59001016	No us enganyeu , germans meus estimats .
59001017	Tot el que rebem de bo , tot do perfecte , ve de dalt , baixa del Pare de les llums . En ell no hi ha canvi ni ombra de variació .
59001018	Ell ha decidit engendrar-nos amb la paraula de la veritat , perquè fóssim com les primícies de tot el que ha creat .
59001019	Prou que ho sabeu , germans estimats : que tothom sigui prompte a escoltar però lent a parlar i a irritar-se .
59001020	Perquè l’home que està irritat no obra segons la justícia de Déu .
59001021	Per tant , abandoneu tot comportament indecorós i tota mena de mal , i acolliu amb dolcesa la Paraula plantada en vosaltres , que té el poder de salvar-vos .
59001022	Poseu en pràctica la Paraula i no us limiteu a escoltar-la , que us enganyaríeu a vosaltres mateixos .
59001023	Perquè el qui escolta la Paraula i no la posa en pràctica s’assembla a un home que contempla la seva pròpia cara en un mirall :
59001024	es mira , se’n va i a l’instant s’oblida de la cara que feia .
59001025	En canvi , el qui s’emmiralla en la llei perfecta , la llei de la llibertat , i hi persevera — no pas escoltant-la i després oblidant-la , sinó posant-la en pràctica — , aquest serà feliç de practicar-la .
59001026	Si algú es té per religiós , però no domina la llengua i enganya el seu cor , la seva religió és buida .
59001027	La religió pura i sense taca als ulls de Déu , el nostre Pare , consisteix en això : ajudar els orfes i les viudes en les seves necessitats i guardar-se net de la malícia del món .
59002001	Germans meus , no comprometeu la fe que teniu en nostre Senyor Jesucrist gloriós fent distinció de persones .
59002002	Suposem que , mentre la vostra comunitat està reunida , entra un home amb un vestit magnífic i amb anells d’or , i entra també un pobre amb un vestit miserable .
59002003	Si us fixeu en el qui porta el vestit magnífic i li dieu : « Seu aquí , en el lloc d’honor » , i al pobre li dieu : « Tu queda’t dret , o seu aquí , als meus peus » ,
59002004	¿ no esteu fent diferències entre vosaltres ? ¿ No sou uns jutges que es guien per criteris injustos ?
59002005	Escolteu , germans meus estimats : ¿ No és Déu qui ha escollit els pobres d’aquest món per fer-los rics en la fe i hereus del Regne que ell ha promès als qui l’estimen ?
59002006	Però vosaltres deshonoreu els pobres ! ¿ No són els rics els qui us oprimeixen i us porten als tribunals ?
59002007	¿ No són ells els qui injurien aquell bell nom que ha estat invocat sobre vosaltres ?
59002008	Si compliu el manament regi de l’Escriptura : Estima els altres com a tu mateix , obreu bé .
59002009	Però si feu distinció de persones cometeu un pecat , i la Llei us acusa , ja que la transgrediu .
59002010	De fet , si algú guarda tota la Llei però deixa d’observar-la en un sol punt , es fa culpable davant la Llei sencera ;
59002011	perquè Déu , que va dir : No cometis adulteri , també va dir : No matis . Per tant , si no comets adulteri però mates , et converteixes en transgressor de la Llei .
59002012	Heu de parlar i obrar pensant que sereu judicats per una llei de llibertat .
59002013	Perquè , en el judici , no hi haurà misericòrdia per a aquells qui no hauran tingut misericòrdia ; però els misericordiosos poden riure’s del judici !
59002014	De què servirà , germans meus , que algú digui que té fe si no ho demostra amb les obres ? ¿ Pot salvar-lo , potser , aquesta fe ?
59002015	Si un germà o una germana no tenen vestits i els falta l’aliment de cada dia ,
59002016	i algú de vosaltres els diu : « Aneu-vos-en en pau , abrigueu-vos bé i alimenteu-vos » , però no els dóna allò que el seu cos necessita , de què serviran aquestes paraules ?
59002017	Així passa també amb la fe : si no es demostra amb les obres , la fe tota sola és morta .
59002018	Potser algú replicarà : « Tu tens fe i jo tinc obres ; mostra’m , sense les obres , que tens fe , i jo , amb les obres , et mostraré la meva fe .
59002019	¿ Tu creus que hi ha un sol Déu ? Fas bé ; però també els dimonis ho creuen , i fins i tot se n’esgarrifen ! »
59002020	Home insensat , ¿ vols comprendre d’una vegada que la fe sense les obres és estèril ?
59002021	Abraham , el nostre pare , ¿ no va ser reconegut just per les obres , quan oferí el seu fill Isaac sobre l’altar ?
59002022	Pots veure , doncs , que la fe cooperava amb les seves obres , i que les obres van dur a plenitud la seva fe .
59002023	Així es va complir allò que diu l’Escriptura : Abraham va creure en Déu , i Déu li ho comptà com a justícia ; per això fou anomenat amic de Déu .
59002024	Adoneu-vos , per tant , que l’home és just per les obres , i no tan sols per la fe .
59002025	¿ No fou igualment per les obres que Rahab , la prostituta , va ser reconeguda justa , quan va acollir els missatgers i els féu escapar per un altre camí ?
59002026	Així com el cos , sense l’esperit , és mort , també la fe sense les obres és morta .
59003001	Germans meus , no us poseu tots a fer de mestres . Tingueu per cert que nosaltres , els mestres , serem judicats amb més rigor ,
59003002	ja que tots ensopeguem sovint . I si algú , parlant , no ensopega mai , vol dir que és un home perfecte , capaç de dominar tot el seu cos .
59003003	Quan posem la brida a la boca dels cavalls perquè ens obeeixin , podem governar tot el seu cos .
59003004	Fixeu-vos també en les naus : encara que siguin grans i les empenyin vents forts , amb un petit timó el pilot les governa cap on vol .
59003005	Igualment la llengua , que és un membre ben petit del cos , es gloria de grans coses . Mireu com un foc de no res encén un bosc molt gran .
59003006	I la llengua és un foc , tot un món de malícia ; és un més dels membres del cos , però fa impur tot el cos ; inflama la roda de la vida i al final és inflamada per l’infern .
59003007	Els homes han domat i domen tota mena de bèsties salvatges i d’ocells , de rèptils i d’animals marins ,
59003008	però no hi ha home capaç de domar la llengua : és un mal que no reposa , va plena de verí mortal .
59003009	Amb la llengua beneïm el Senyor , el nostre Pare , i amb la llengua maleïm els homes , fets a imatge de Déu .
59003010	D’una mateixa boca surten benedicció i maledicció . Germans meus , no convé pas que sigui així .
59003011	¿ Poden rajar pel mateix forat de la font aigua dolça i aigua amarga ?
59003012	¿ És que una figuera , germans meus , pot fer olives , o una parra , figues ? L’aigua dolça no pot pas sortir d’una font salada .
59003013	¿ Qui de vosaltres es té per savi i expert ? Que demostri amb un bon comportament que la saviesa omple de dolcesa les seves obres !
59003014	Però si teniu el cor ple de gelosies amargues i de rivalitats , deixeu de gloriar-vos i de mentir , ja que així perjudiqueu la veritat .
59003015	Aquesta saviesa no ve de dalt , sinó de la terra , de les passions , dels dimonis .
59003016	Perquè on hi ha gelosies i rivalitats hi ha desordre i tota mena de males accions .
59003017	En canvi , la saviesa que ve de dalt , primer de tot és pura ; després , pacífica , amable , dòcil , plena de misericòrdia i de bons fruits , sense parcialitat ni hipocresia .
59003018	El fruit de la justícia és sembrat en esperit de pau pels qui treballen per la pau .
59004001	D’on vénen les lluites i les baralles que hi ha entre vosaltres ? ¿ No vénen dels desigs de plaer que fan la guerra en els membres del vostre cos ?
59004002	Desitgeu coses que no posseïu ; arribeu a matar per allò que anheleu , però no ho podeu aconseguir ; lluiteu i us baralleu . Ara bé , si no posseïu , és perquè no demaneu com cal ;
59004003	demaneu i no rebeu perquè ho feu amb malícia , amb la intenció de malgastar-ho tot en els plaers .
59004004	Adúlters ! ¿ No sabeu que l’amistat amb el món és enemistat amb Déu ? El qui vol ser amic del món es torna enemic de Déu .
59004005	¿ Us penseu que l’Escriptura diu perquè sí allò de : « Déu anhela gelosament l’esperit que ha fet habitar en nosaltres » ?
59004006	Però ell encara dóna una gràcia més gran . Per això diu : Déu resisteix als orgullosos , però concedeix als humils la seva gràcia .
59004007	Per tant , sotmeteu-vos a Déu . Resistiu al diable , i el diable fugirà lluny de vosaltres .
59004008	Acosteu-vos a Déu , i Déu s’acostarà a vosaltres . Renteu-vos les mans , pecadors ; purifiqueu els vostres cors , gent de cor dividit !
59004009	Sentiu la vostra misèria , poseu-vos de dol i ploreu ; que el vostre riure es converteixi en plany , i la vostra alegria , en tristesa .
59004010	Humilieu-vos davant el Senyor , i ell us enaltirà .
59004011	Germans , no malparleu els uns dels altres . El qui malparla d’un germà o el judica , malparla de la Llei i judica la Llei . I si tu judiques la Llei , en comptes de ser-ne complidor te’n fas jutge .
59004012	Ara bé , de legislador i de jutge n’hi ha un de sol : el qui pot salvar o pot fer perdre . Però tu , qui ets per a judicar els altres ?
59004013	Ara n’hi ha que dieu : « Avui o demà anirem a tal ciutat , hi passarem tot un any , posarem un negoci i ens farem rics . »
59004014	Però si no sabeu ni tan sols com serà demà la vostra vida ! Sou un fumerol que es deixa veure un moment i tot seguit desapareix .
59004015	En comptes de dir : « Si Déu vol , continuarem vivint i farem tal cosa o tal altra » ,
59004016	no pareu de gloriar-vos amb arrogància . És dolent , gloriar-se d’aquesta manera !
59004017	Així , doncs , el qui sap com fer el bé i no el fa , és culpable d’haver pecat .
59005001	I vosaltres , els rics , ploreu i gemegueu per les desgràcies que us cauran al damunt !
59005002	Les vostres riqueses són podrides , s’han arnat els vostres vestits .
59005003	El vostre or i la vostra plata s’han rovellat , i el seu rovell farà de testimoni contra vosaltres , i us menjarà la carn com un foc . És això el que heu acumulat per a la fi dels temps !
59005004	El sou que heu defraudat als treballadors que us segaven els camps clama al cel ; i el clam dels segadors ha arribat fins a les orelles del Senyor de l’univers .
59005005	Heu viscut aquí a la terra una vida de plaers i de disbauxa , us heu anat engreixant per al dia de la matança .
59005006	Heu condemnat el just , l’heu assassinat , i ell no us ha oposat resistència .
59005007	Tingueu paciència , germans , fins que vingui el Senyor . Mireu com el camperol espera el fruit preciós de la terra , prenent paciència fins que li arriben les pluges de tardor i de primavera .
59005008	Igualment vosaltres , tingueu paciència , enfortiu els vostres cors , que la vinguda del Senyor és a prop .
59005009	Germans , no us queixeu els uns dels altres , perquè no hàgiu de ser judicats ; penseu que el jutge ja és a les portes .
59005010	Com a model de paciència en els sofriments , preneu els profetes que van parlar en nom del Senyor .
59005011	Mireu com proclamem feliços els qui es van mantenir ferms . Heu sentit parlar de la paciència de Job , i ja sabeu quin final li va concedir el Senyor , perquè el Senyor és misericordiós i benigne .
59005012	Sobretot , germans meus , no jureu , ni pel cel , ni per la terra , ni amb cap altra mena de jurament . Digueu sí , quan és sí ; no , quan és no . Així no caureu sota cap mena de judici .
59005013	Si algú de vosaltres sofreix , que pregui . Si està content , que canti lloances a Déu .
59005014	Si entre vosaltres hi ha algú que està malalt , que faci cridar els qui presideixen la comunitat perquè l’ungeixin amb oli en nom del Senyor i preguin per ell .
59005015	Aquesta pregària , feta amb fe , salvarà el malalt : el Senyor el posarà bo i li perdonarà els pecats que hagi pogut cometre .
59005016	Confesseu els uns als altres els vostres pecats , i pregueu els uns pels altres , perquè sigueu guarits . La pregària insistent d’un just és molt poderosa :
59005017	Elies , que era un home com nosaltres , va pregar amb insistència perquè no plogués , i no va ploure damunt la terra durant tres anys i sis mesos .
59005018	I quan després tornà a pregar , el cel va donar la pluja , i la terra va produir el seu fruit .
59005019	Germans meus , si algú de vosaltres s’esgarriava lluny de la veritat i un altre el feia retornar ,
59005020	sapigueu que el qui faci tornar un pecador del camí esgarriat , el salvarà de la mort i cobrirà una multitud de pecats .
60001001	Pere , apòstol de Jesucrist , als escollits de Déu que viuen com a forasters a la diàspora : al Pont , a Galàcia , a Capadòcia , a l’Àsia i a Bitínia , escollits
60001002	des de sempre per decisió de Déu Pare i santificats per l’Esperit , destinats a obeir Jesucrist i a ser aspergits amb la seva sang . Us desitjo que rebeu ben abundoses la gràcia i la pau .
60001003	Beneït sigui el Déu i Pare de nostre Senyor Jesucrist , que pel seu gran amor ens ha engendrat de nou gràcies a la resurrecció de Jesucrist d’entre els morts . Ell us ha destinat a una esperança viva
60001004	i a una heretat incorruptible , indestructible , immarcescible , reservada dalt al cel per a vosaltres ,
60001005	que ara , en virtut de la fe , sou defensats pel poder de Déu ; i també us ha destinat a la salvació , preparada per a revelar-se a la fi dels temps .
60001006	Tot això us dóna una gran alegria , ni que ara necessàriament us hagin d’entristir per poc temps proves de tota mena ;
60001007	perquè si l’or , que es fa malbé , és provat al foc , la vostra fe , molt més preciosa que l’or , també ha de ser provada , i així es farà mereixedora de lloança , glòria i honor el dia que Jesucrist es revelarà .
60001008	Vosaltres l’estimeu encara que no l’heu vist , i ara , sense veure’l , creieu en ell . I teniu una alegria tan gloriosa que no hi ha paraules per a expressar-la ,
60001009	ja que heu assolit el terme de la fe : la vostra salvació .
60001010	Sobre aquesta salvació , ja van indagar i investigar els profetes que anunciaren la gràcia destinada a vosaltres .
60001011	Els profetes van esbrinar a quin temps i a quines circumstàncies es referia l’Esperit de Crist present en ells , quan els feia predir els sofriments de Crist i la glòria que vindria després .
60001012	Els fou revelat que el missatge del qual eren servidors no era per a ells , sinó per a vosaltres ; ara us l’han anunciat els qui us han predicat l’evangeli , guiats per l’Esperit Sant enviat des del cel : aquest és el missatge que els àngels es deleixen per contemplar .
60001013	Per això , estant a punt amb el cos cenyit , manteniu-vos sobris , i espereu fermament la gràcia que rebreu el dia que Jesucrist es revelarà .
60001014	Com a fills obedients , no us emmotlleu a les antigues passions de quan vivíeu en la ignorància ,
60001015	sinó feu-vos com aquell qui és sant i us ha cridat . També vosaltres sigueu sants en tota la vostra manera de viure ,
60001016	tal com diu l’Escriptura : Sigueu sants , perquè jo sóc sant .
60001017	A ell , que no fa distinció de persones i que judica cadascú segons les seves obres , vosaltres l’invoqueu com a Pare . Viviu , doncs , reverenciant-lo tot el temps que passeu com a estrangers en aquest món .
60001018	Sabeu que heu estat recatats de la manera absurda de viure que havíeu heretat dels vostres pares , no amb res de corruptible , com la plata o l’or ,
60001019	sinó amb la sang preciosa de Crist , anyell sense tara ni defecte .
60001020	Des d’abans de crear el món , Déu ja l’havia predestinat , i ara , a la fi dels temps , l’ha manifestat a favor vostre :
60001021	per ell , vosaltres creieu en Déu , que l’ha ressuscitat d’entre els morts i li ha donat la glòria . Per això teniu posades en Déu la fe i l’esperança .
60001022	Vosaltres us heu purificat obeint la veritat i ara podeu practicar un amor fratern sense hipocresia . Estimeu-vos els uns als altres intensament i amb un cor net ,
60001023	ja que heu estat engendrats de nou , no d’una llavor corruptible , sinó d’una que és incorruptible : la paraula de Déu viva i eterna .
60001024	Perquè els homes són tots herba , i tota la seva glòria és com la flor dels camps . L’herba s’asseca i la flor cau ,
60001025	però la paraula del Senyor dura per sempre . I aquesta paraula és l’evangeli que us ha estat anunciat .
60002001	Així , doncs , ja que heu renunciat a tota maldat , a tot engany i a tota mena d’hipocresies , enveges i maledicències ,
60002002	com infants tot just nats , deliu-vos per la llet pura de la Paraula , que us farà créixer i us durà a la salvació .
60002003	Vosaltres ja heu tastat que n’és , de bo , el Senyor .
60002004	Acosteu-vos a ell , que és la pedra viva , rebutjada pels homes , però escollida i preciosa als ulls de Déu .
60002005	També vosaltres , com pedres vives , sou edificats com a temple de l’Esperit perquè formeu una santa comunitat sacerdotal que ofereixi víctimes espirituals agradables a Déu per Jesucrist .
60002006	Per això es diu en l’Escriptura : Poso a Sió un que és pedra angular , escollida , preciosa ; els qui creuen en ell no quedaran confosos .
60002007	Per tant , vosaltres , els qui creieu , teniu un gran honor . En canvi , per als qui no creuen , la pedra rebutjada pels constructors , ara és la pedra principal ,
60002008	i és pedra d’ensopec i roc que fa caure ; hi ensopeguen els qui refusen de creure en la Paraula : a això estaven destinats .
60002009	Però vosaltres sou llinatge escollit , casa reial , comunitat sacerdotal , nació santa , poble que Déu s’ha reservat , perquè proclameu les gestes d’aquell qui us ha cridat de les tenebres a la seva llum admirable .
60002010	Vosaltres que en altre temps no éreu poble , ara sou poble de Déu ; no éreu compadits , però ara ell s’ha compadit de vosaltres .
60002011	Estimats , us exhorto , com a estrangers i forasters que sou , a apartar-vos dels desigs terrenals que combaten contra vosaltres .
60002012	Que la vostra manera de viure enmig dels pagans sigui del tot correcta . Així , els qui ara us calumnien acusant-vos de malfactors es fixaran en les vostres bones obres i glorificaran Déu el dia que vingui a visitar-nos .
60002013	Sotmeteu-vos , per amor del Senyor , a tota institució humana : a l’emperador com a sobirà ,
60002014	i als governadors com a enviats d’ell per a castigar els malfactors i fer l’elogi dels qui es porten bé .
60002015	Perquè és voler de Déu que , obrant el bé , feu callar la gent insensata i la seva ignorància ;
60002016	sou lliures , però no utilitzeu la llibertat com un vel per a encobrir la dolenteria : comporteu-vos com a servents de Déu .
60002017	Respecteu tothom , estimeu la comunitat , reverencieu Déu , respecteu l’emperador .
60002018	Esclaus , estigueu sotmesos als amos amb tot el respecte , no solament als bons i afables , sinó també als qui són durs .
60002019	Perquè és un do suportar penes sofertes injustament quan es fa per amor a Déu .
60002020	En efecte , què té de gloriós aguantar un càstig corporal si heu comès una falta ? En canvi , si després d’obrar bé heu de sofrir i ho suporteu amb paciència , això és agradable als ulls de Déu .
60002021	— Aquesta és la vocació que heu rebut , ja que també Crist va patir per vosaltres : així us deixava un exemple perquè seguiu les seves petjades .
60002022	Ell no va cometre pecat ni tingué mai als llavis la perfídia .
60002023	Quan l’insultaven , no tornava l’insult ; quan el turmentaven , no responia amb amenaces , sinó que confiava la seva causa al qui judica amb justícia .
60002024	Ell mateix va portar els nostres pecats en el seu cos sobre el patíbul , perquè , morts al pecat , visquéssim com a justos ; amb les seves ferides us curava .
60002025	Tots anàveu esgarriats com ovelles disperses , però ara heu tornat al pastor i guardià de les vostres animes .
60003001	Igualment , vosaltres , mullers , estigueu sotmeses als vostres marits . Així , fins i tot si alguns refusen de creure en la Paraula , seran guanyats , sense paraules , per les seves mullers ,
60003002	quan es fixin en el vostre comportament respectuós i cast .
60003003	No busqueu d’adornar-vos per fora amb pentinats complicats , joies d’or i vestits rebuscats ;
60003004	cerqueu més aviat aquella disposició amagada en el cor que és l’ornament incorruptible d’un esperit dolç i serè . Això sí que té valor als ulls de Déu .
60003005	Així s’adornaven en altre temps les dones santes , que confiaven en Déu i vivien sotmeses als seus marits ,
60003006	com Sara , que obeïa Abraham i l’anomenava senyor . Vosaltres sou ara filles seves , en la mesura que obreu el bé i res no us espanta .
60003007	També vosaltres , marits , sapigueu conviure amb les vostres mullers tenint en compte que la seva naturalesa és més delicada ; tracteu-les amb respecte , perquè són hereves amb vosaltres de la gràcia de la vida . Així res no destorbarà les vostres pregàries .
60003008	Finalment , viviu tots units , tingueu els mateixos sentiments , estimeu els germans , sigueu misericordiosos i humils ;
60003009	no torneu mal per mal , ni injúria per injúria ; ben al contrari , beneïu , ja que Déu us ha cridat a rebre en herència una benedicció .
60003010	Diu l’Escriptura : El qui vol estimar la vida i veure dies feliços , que guardi la llengua del mal , que no diguin res de fals els seus llavis .
60003011	Que es decanti del mal i faci el bé , que busqui la pau i procuri aconseguir-la .
60003012	Perquè els ulls del Senyor vetllen pels justos , està atent a la seva pregària , però es gira contra els qui fan el mal .
60003013	Si esteu apassionats per fer el bé , qui us podrà fer cap mal ?
60003014	Més encara , si heu de sofrir pel fet de ser justos , feliços de vosaltres ! No heu de témer l’altra gent ni heu de tremolar davant d’ells .
60003015	Reconegueu en els vostres cors el Crist com a Senyor ; estigueu sempre a punt per a donar una resposta a tothom qui us demani raó de la vostra esperança .
60003016	Però feu-ho suaument i amb respecte , mantenint la rectitud de consciència ; així quedaran confosos els qui ara us calumnien , els qui us difamen per la vostra recta manera de viure en Crist .
60003017	Perquè val més sofrir , si aquest és el voler de Déu , per haver fet el bé que no pas per haver fet el mal .
60003018	També Crist patí per raó dels pecats una vegada per sempre . Ell , el just , va patir pels injustos , per conduir-vos a Déu ; el seu cos va ser mort , però l’Esperit el féu viure .
60003019	Llavors anà a dur la seva proclama als esperits empresonats ,
60003020	aquells que havien refusat de creure en altre temps , quan s’allargava la paciència de Déu , en els dies que Noè construïa l’arca . En aquella arca , uns pocs , és a dir , vuit persones , se salvaren gràcies a l’aigua .
60003021	I l’aigua prefigurava el baptisme que ara us salva i que no és una neteja de la brutícia del cos , sinó un compromís amb Déu de viure amb rectitud de consciència , gràcies a la resurrecció de Jesucrist .
60003022	Ell se’n va anar al cel i és a la dreta de Déu . A ell estan sotmesos àngels , autoritats i poders .
60004001	Així , doncs , ja que Crist ha sofert en el cos , armeu-vos també vosaltres d’aquest convenciment : el qui ha sofert en el seu cos ha trencat amb el pecat
60004002	i vol viure el temps que encara ha de passar en el cos , no d’acord amb les passions humanes , sinó fent la voluntat de Déu .
60004003	Ja heu passat prou temps seguint el voler dels pagans i vivint enmig de llibertinatges , passions , embriagueses , orgies , borratxeres i idolatries abominables .
60004004	Ara ells troben estrany que no correu al seu costat cap a disbauxes sense fre , i no paren d’injuriar-vos .
60004005	Però ja donaran comptes al qui està a punt de venir per a judicar els vius i els morts .
60004006	Perquè també als morts ha estat anunciat l’evangeli , a fi que , condemnats com a homes a la mort corporal , visquin segons Déu gràcies a l’Esperit .
60004007	S’acosta la fi de totes les coses . Sigueu , doncs , assenyats i sobris , i així podreu pregar .
60004008	Per damunt de tot , tingueu un amor intens entre vosaltres , perquè l’amor cobreix una multitud de pecats .
60004009	Practiqueu mútuament l’hospitalitat sense queixar-vos .
60004010	Poseu-vos els uns al servei dels altres , cadascú segons els dons que ha rebut , com a bons administradors de la múltiple i variada gràcia de Déu .
60004011	Si algú parla , que sigui per comunicar paraules de Déu ; si algú presta un servei , que sigui amb les forces que Déu concedeix . Així Déu serà glorificat en tot per Jesucrist . D’ell són la glòria i el poder pels segles dels segles . Amén .
60004012	Estimats , no us estranyeu que s’hagi encès contra vosaltres la fornal de la prova , com si us passés res d’extraordinari .
60004013	Ben al contrari , alegreu-vos de poder compartir els sofriments del Crist , i així el dia que es revelarà la seva glòria estareu plens de joia i alegria .
60004014	I si ara rebeu insults perquè porteu el nom de Crist , feliços de vosaltres ! L’Esperit de la glòria , que és l’Esperit de Déu , reposa damunt vostre .
60004015	Que ningú de vosaltres no hagi de sofrir per homicida , lladre o malfactor , o per posar-se en els afers d’altri .
60004016	Però si algú ha de sofrir pel fet de ser cristià , que no se n’avergonyeixi , sinó que glorifiqui Déu perquè porta aquest nom .
60004017	Ja arriba el temps del judici , i començarà pels qui són de la família de Déu ; ara bé , si comença per nosaltres , quina serà la fi dels qui refusen de creure en l’evangeli de Déu ?
60004018	Si el just amb prou feines se salva , què serà de l’impiu i pecador ?
60004019	Per tant , que tots els qui sofreixen d’acord amb la voluntat de Déu continuïn fent el bé i posin la seva ànima en mans del Creador , que és fidel .
60005001	Als ancians que presideixen la comunitat i que són entre vosaltres , jo , que sóc ancià amb ells i testimoni dels sofriments de Crist , i que amb ells he de compartir la glòria que està a punt de revelar-se , els faig aquesta recomanació :
60005002	pastureu el ramat de Déu que teniu confiat ; vetlleu per ell no pas per obligació , sinó de bon grat , per amor a Déu ; no amb afany de lucre , sinó generosament ;
60005003	no com qui regeix despòticament una hisenda , sinó fent-vos models del ramat .
60005004	Així , quan apareixerà el cap dels pastors , rebreu la corona immarcescible de la glòria .
60005005	I vosaltres , joves , sotmeteu-vos als ancians . Revestiu-vos tots d’humilitat els uns envers els altres , perquè Déu resisteix als orgullosos , però concedeix als humils la seva gràcia .
60005006	Per tant , humilieu-vos i sotmeteu-vos a la mà poderosa de Déu , i ell us enaltirà en el temps que té fixat .
60005007	Descarregueu en ell totes les vostres preocupacions , ja que ell mateix té cura de vosaltres .
60005008	Sigueu sobris , vetlleu ! El vostre adversari , el diable , rugint com un lleó , ronda cercant qui engolir .
60005009	Resistiu-li ferms en la fe , sabent que la comunitat de germans estesa arreu del món ha de suportar els mateixos sofriments .
60005010	I , després que haureu sofert per poc temps , el Déu de tota gràcia , que en Jesucrist us ha cridat a la seva glòria eterna , us refarà les forces , us enfortirà , us refermarà i us donarà un fonament segur .
60005011	D’ell és el poder per sempre . Amén .
60005012	Valent-me de Silvà , que conside-ro un germà fidel , us he escrit breument per exhortar-vos i donar testimoni que aquesta és la veritable gràcia de Déu , en la qual us heu de mantenir .
60005013	Us saluda la comunitat , escollida com vosaltres , que és a Babilònia , i us saluda també Marc , el meu fill .
60005014	Saludeu-vos els uns als altres amb el bes de pau fratern . Pau a tots vosaltres , a tots els qui esteu en Crist .
61001001	Simeó Pere , servent i apòstol de Jesucrist , a aquells qui per la justícia del nostre Déu i salvador Jesucrist han rebut una fe tan preciosa com la nostra .
61001002	Us desitjo que rebeu ben abundoses la gràcia i la pau per mitjà del coneixement de Déu i de Jesús , nostre Senyor .
61001003	El poder diví ens ha donat tot el que és necessari per a la vida i la pietat , fent-nos conèixer aquell qui ens ha cridat amb la seva glòria i amb tota la seva força .
61001004	Per elles ens han estat concedides les promeses més grans i precioses ; gràcies a aquestes promeses podreu fugir de la corrupció que hi ha en el món , provocada per les passions , i sereu partícips de la naturalesa divina .
61001005	Per això mateix , heu de treballar amb tot l’esforç perquè la vostra fe vagi acompanyada de la virtut ; la virtut , del coneixement ;
61001006	el coneixement , del domini d’un mateix ; el domini , de la constància ; la constància , de la pietat ;
61001007	la pietat , de l’amor fratern ; l’amor fratern , de la caritat .
61001008	Perquè , si posseïu tot això en abundància , no quedareu inactius ni sense fruit pel que fa al coneixement de nostre Senyor Jesucrist .
61001009	El qui no posseeix tot això no hi veu , és un cec que va a les palpentes , i s’oblida que ha estat purificat dels seus pecats d’altre temps .
61001010	Per tant , germans , esforceu-vos més encara per refermar en vosaltres la crida i l’elecció que heu rebut ; si ho feu així , mai no caureu ,
61001011	i us serà concedida generosament l’entrada al Regne etern del nostre Senyor i salvador Jesucrist .
61001012	Jo us recordaré sempre aquestes coses , encara que ja les sabeu i us manteniu ferms en la veritat que posseïu .
61001013	Penso que és just , mentre encara visc en aquesta tenda corporal , que us vagi desvetllant amb advertències ;
61001014	sé que molt aviat hauré de deixar la meva tenda , tal com em va revelar nostre Senyor Jesucrist ,
61001015	i vull esforçar-me perquè després de la meva partença tingueu en tot moment la possibilitat de fer memòria de tot això .
61001016	Us vam fer conèixer la vinguda poderosa de nostre Senyor Jesucrist , no pas basant-nos en faules hàbilment teixides , sinó després d’haver contemplat la seva grandesa amb els nostres propis ulls .
61001017	En efecte , ell va rebre de Déu Pare honor i glòria , i la glòria majestuosa va fer sorgir damunt d’ell una veu que parlava així : « Aquest és el meu Fill , el meu estimat , en qui jo m’he complagut . »
61001018	Aquesta veu que venia del cel , nosaltres la vam sentir quan érem amb ell a la muntanya santa .
61001019	A més , tenim el sòlid fonament de les paraules dels profetes ; i feu bé d’escoltar-les amb atenció , ja que són una llum que resplendeix en un lloc tenebrós , fins que apuntarà el dia , i l’estel del matí s’alçarà en els vostres cors .
61001020	Però heu de saber , abans de tot , que no hi ha cap profecia de l’Escriptura que cadascú pugui interpretar com li sembli .
61001021	En efecte , no hi ha hagut mai cap profecia que sorgís d’un voler humà ; més aviat alguns homes , enduts per l’Esperit Sant , han parlat de part de Déu .
61002001	Així com entre el poble d’Israel hi hagué falsos profetes , també entre vosaltres hi haurà falsos mestres , que introduiran doctrines de perdició ; aquests homes , negant el Senyor que els ha rescatat , s’atrauran una perdició que no trigarà .
61002002	Molts els seguiran en el llibertinatge , i per culpa d’ells el camí de la veritat serà objecte d’injúries .
61002003	Per amor al diner us explotaran valent-se de paraules enganyoses . Però ja fa temps que tenen preparada la condemna ; no dorm la seva perdició .
61002004	Perquè Déu no va perdonar els àngels que havien pecat , sinó que els enfonsà en els abismes tenebrosos de l’infern , on els té reservats per al dia del judici .
61002005	Tampoc no va perdonar el món antic : féu baixar el diluvi sobre aquell món d’impius i només en preservà vuit persones , la vuitena de les quals fou Noè , que proclamava la jus-tícia .
61002006	Igualment , va condemnar a la destrucció i reduí a cendres les ciutats de Sodoma i Gomorra , posant-les com a exemple per als impius dels temps que vindrien .
61002007	En canvi , va alliberar Lot , el just , aclaparat pel comportament llibertí d’uns homes sense llei ;
61002008	aquell just residia enmig d’ells , i les males accions que veia i sentia torturaven dia rere dia la seva ànima recta .
61002009	I és que el Senyor allibera de la temptació els piadosos , però té reservats els injustos per a castigar-los el dia del judici ,
61002010	sobretot els qui amb desigs impurs van darrere la carn i menyspreen la sobirania del Senyor . Aquests tals són atrevits , arrogants , i sense cap temor injurien els éssers gloriosos ,
61002011	quan ni tan sols els àngels , superiors en força i en poder , no pronuncien davant el Senyor una sentència injuriosa contra ells .
61002012	Aquests , però , com animals irracionals nascuts per a ser caçats i podrir-se , injurien allò que desconeixen ; per això acabaran podrint-se com els animals ,
61002013	recolliran la paga del mal que han fet . El seu plaer són les disbauxes en ple dia . Impurs i viciosos , es rabegen en els seus enganys quan banquetegen amb vosaltres .
61002014	Tenen els ulls afamats d’adulteri i insaciables de pecat . Sedueixen els indecisos , el seu cor està avesat a l’avarícia , són dignes de maledicció .
61002015	Abandonant el camí recte , s’han desviat i han seguit el camí de Balaam , fill de Bòsor , que volgué guanyar diners fent el mal ;
61002016	però va trobar qui el va reprendre per la seva transgressió : una somera , incapaç de parlar , féu servir paraules humanes i va aturar aquell deliri del profeta .
61002017	Aquesta gent són fonts sense aigua , núvols empesos pel temporal , i tenen reservada la foscor de les tenebres .
61002018	Les seves paraules inflades de buidor , acompanyades de passions carnals i llibertines , sedueixen els qui tot just s’han escapat d’entre els qui viuen en l’error .
61002019	Els prometen llibertat , ells que són esclaus de la corrupció . L’home es torna sempre esclau d’allò que l’ha vençut .
61002020	En efecte , els qui s’han escapat de la impuresa del món gràcies al coneixement del nostre Senyor i salvador Jesucrist , si després s’hi enreden novament i es deixen vèncer , acaben pitjor que abans .
61002021	Els hauria valgut més de no conèixer el camí de la justícia , que no pas de conèixer-lo i després fer-se enrere del manament sant que els havia estat transmès .
61002022	Els ha succeït allò tan encertat del proverbi : El gos retorna al seu vòmit ; i també : « La truja , quan s’ha rentat , es rebolca en el fang . »
61003001	Estimats , aquesta és la segona carta que us escric . En totes dues us recordo el que ja sabeu , amb el propòsit de desvetllar en vosaltres una manera de pensar sincera :
61003002	no oblideu les coses que van predir els sants profetes ni el manament del Senyor i salvador que us van transmetre els vostres apòstols .
61003003	Abans de tot , heu de saber que els darrers dies apareixeran impostors carregats d’enganys que viuran seguint les pròpies passions ,
61003004	i aniran dient : « Què se n’ha fet , de la promesa de la seva vinguda ? Els pares han mort i tot continua igual que al començament de la creació ! »
61003005	Afirmant això , ignoren que des d’antic existia el cel , i també la terra , sorgida de l’aigua i sostinguda per l’aigua gràcies a la paraula de Déu ,
61003006	i que per això el món d’aleshores va desaparèixer negat en l’aigua del diluvi .
61003007	Doncs bé , la mateixa Paraula té reservats per al foc el cel i la terra d’ara , els guarda per al dia del judici , quan arribarà la perdició de tots els impius .
61003008	Estimats , hi ha una cosa que no heu d’ignorar : per al Senyor , un dia és com mil anys , i mil anys , com un dia .
61003009	No és que el Senyor retardi el compliment de la promesa , com alguns suposen que fa ; més aviat és pacient amb vosaltres , perquè no vol que ningú es perdi , sinó que tothom arribi a la conversió .
61003010	Però el dia del Senyor vindrà , i arribarà com un lladre . Aquell dia el cel desapareixerà amb un gran estrèpit , els elements del món , abrandats , es dissoldran , i la terra quedarà al descobert amb totes les obres que s’hi han fet .
61003011	Sabent , doncs , que tot això s’ha de dissoldre , penseu amb quina santedat i amb quina pietat us heu de comportar .
61003012	Espereu la vinguda del dia de Déu i feu tot el possible perquè arribi aviat . Aquell dia el cel , inflamat , es dissoldrà , i els elements del món , abrandats , es fondran .
61003013	Però nosaltres , tal com ell ens ha promès , esperem un cel nou i una terra nova , on regnarà la justícia .
61003014	Per tant , estimats , mentre espereu això , esforceu-vos perquè ell us trobi en pau , immaculats i irreprensibles ,
61003015	i penseu que la paciència de nostre Senyor us dóna l’oportunitat de salvar-vos . Això mateix us ho va escriure Pau , el nostre germà estimat , amb la saviesa que havia rebut .
61003016	Així ho explica en totes les cartes on parla d’aquestes coses . En elles hi ha punts difícils d’entendre , que la gent ignorant i voluble tergiversa , com fa també amb la resta de les Escriptures , per a la seva pròpia perdició .
61003017	Vosaltres , doncs , estimats , ara ja esteu previnguts : vigileu de no deixar-vos arrossegar per l’error d’uns homes sense llei , i no perdeu la vostra fermesa .
61003018	Creixeu en la gràcia i en el coneixement del nostre Senyor i salvador Jesucrist . A ell sigui donada la glòria , ara i fins al dia de l’eternitat . Amén .
62001001	Us anunciem allò que existia des del principi , allò que hem sentit , que hem vist amb els nostres ulls , que hem contemplat , que hem tocat amb les nostres mans . Us parlem de la Paraula de la vida ,
62001002	ja que la vida s’ha manifestat : nosaltres l’hem vista i en donem testimoni , i us anunciem el qui és la vida eterna , el qui estava amb el Pare i se’ns ha manifestat .
62001003	A vosaltres , doncs , us anunciem allò que hem vist i sentit , perquè també vosaltres estigueu en comunió amb nosaltres , que tenim comunió amb el Pare i amb el seu Fill Jesucrist .
62001004	I escrivim tot això perquè la nostra joia sigui completa .
62001005	El missatge que hem sentit de Jesucrist i que us anunciem és aquest : Déu és llum , i en ell no hi ha foscor de cap mena .
62001006	Si afirmàvem que estem en comunió amb ell , però de fet caminàvem en la fosca , mentiríem i no viuríem d’acord amb la veritat .
62001007	Però si caminem en la llum , tal com ell està en la llum , estem en comunió els uns amb els altres , i la sang de Jesús , el seu Fill , ens purifica de tot pecat .
62001008	Si afirmàvem que no tenim pecat , ens enganyaríem a nosaltres mateixos , i la veritat no estaria en nosaltres .
62001009	Però si reconeixem els nostres pecats , ell , que és fidel i just , ens perdonarà els pecats i ens purificarà de tot mal .
62001010	Si afirmàvem que no hem pecat , el tindríem per mentider , i la seva paraula no estaria en nosaltres .
62002001	Fills meus , us escric això perquè no pequeu . Però si algú peca , tenim prop del Pare un defensor , Jesucrist , que és just .
62002002	Ell és la víctima que expia els nostres pecats , i no tan sols els nostres , sinó els del món sencer .
62002003	Sabem que coneixem Déu si guardem els seus manaments .
62002004	El qui afirma : « Jo el conec » , però de fet no guarda els seus manaments , és un mentider , i la veritat no està en ell .
62002005	Però en el qui guarda la seva paraula , l’amor que ve de Déu ha arribat realment a la plenitud . D’aquesta manera sabem que estem en ell .
62002006	El qui afirma que està en ell ha de viure tal com Jesús vivia .
62002007	Estimats , el manament que us escric no és nou , sinó antic , i vosaltres el teniu des del principi . Aquest manament antic és la paraula que vau escoltar .
62002008	Però , d’altra banda , el manament que us escric és nou , — i això és cert tant en Jesucrist com en vosaltres — , perquè la foscor es retira i ja resplendeix la llum veritable .
62002009	El qui afirma que està en la llum , però odia el seu germà , encara està en la foscor .
62002010	El qui estima el seu germà , està en la llum , i res no el fa ensopegar .
62002011	El qui odia el seu germà , està en la foscor i camina en la foscor , i no sap on va , perquè la foscor li ha encegat els ulls .
62002012	Fills meus , us escric a vosaltres : Us han estat perdonats els pecats gràcies al nom de Jesucrist .
62002013	Pares , us escric a vosaltres : Heu conegut aquell qui existeix des del principi . Joves , us escric a vosaltres : Heu vençut el Maligne .
62002014	Fills , us escric a vosaltres : Heu conegut el Pare . Pares , us escric a vosaltres : Heu conegut aquell qui existeix des del principi . Joves , us escric a vosaltres : Sou forts . La paraula de Déu està en vosaltres i heu vençut el Maligne .
62002015	No estimeu el món ni res del que hi pertany . Si algú estimava el món , no tindria dintre d’ell l’amor del Pare .
62002016	Perquè allò que pertany al món són les passions carnals , els desigs dels ulls , l’orgull de posseir . Tot això no ve del Pare , sinó del món .
62002017	El món i els seus desigs passen , però els qui fan la voluntat de Déu viuen per sempre .
62002018	Fills meus , som a l’hora darrera . Havíeu sentit a dir que arribaria l’Anticrist ; doncs bé , ara han aparegut molts anticrists . Per això sabem que som a l’hora darrera .
62002019	Han sortit d’entre nosaltres , però de fet no són dels nostres . Si ho haguessin estat , s’haurien quedat amb nosaltres . Però calia que es veiés que cap d’ells no és dels nostres .
62002020	Vosaltres , en canvi , heu estat ungits amb l’Esperit que heu rebut del qui és sant i tots teniu el coneixement .
62002021	No us escric per dir-vos que desconeixeu la veritat , sinó per dir-vos que la coneixeu i que cap mentida no prové de la veritat .
62002022	Qui és , doncs , el mentider ? ¿ No és el qui nega que Jesús és el Messies ? Aquest és l’Anticrist , que nega tant el Pare com el Fill .
62002023	Tothom qui nega el Fill no té tampoc el Pare ; tothom qui confessa el Fill té igualment el Pare .
62002024	Però vosaltres heu de mantenir allò que heu sentit des del principi . Si manteniu allò que heu sentit des del principi , també vosaltres us mantindreu tant en el Fill com en el Pare .
62002025	I aquesta és la promesa que ell ens ha fet : la vida eterna .
62002026	Us escric tot això a propòsit dels qui us volen enganyar .
62002027	Quant a vosaltres , sé que manteniu la unció que heu rebut d’ell i no necessiteu que ningú us instrueixi . La seva unció us ensenya totes les coses , diu la veritat i no menteix . Per tant , d’acord amb l’ensenyament que heu rebut , manteniu-vos en ell .
62002028	Ara , doncs , fills meus , manteniu-vos en ell , i així , quan aparegui , estarem plens de confiança i no ens haurem de retirar avergonyits del seu davant el dia de la seva vinguda .
62002029	Sabeu que ell és just i per això reconeixeu que tothom qui actua justament ha nascut d’ell .
62003001	Mireu quina prova d’amor ens ha donat el Pare : ser anomenats fills de Déu . I ho som ! Però el món no ens reconeix , perquè no l’ha reconegut a ell .
62003002	Estimats , ara som fills de Déu , però encara no s’ha manifestat allò que serem . Sabem que , quan es manifestarà , serem semblants a ell , perquè el veurem tal com és .
62003003	I tothom qui té aquesta esperança en ell es torna pur , tal com Jesucrist és pur .
62003004	Tothom qui peca , obra el mal , perquè pecar és una maldat .
62003005	I vosaltres sabeu que Jesucrist s’ha manifestat per llevar els pecats , ell que no té pecat .
62003006	Tothom qui està en ell deixa de pecar ; tots els qui continuen pecant , és que no l’han vist ni l’han conegut .
62003007	Fills meus , que ningú no us enganyi . El qui actua justament és just tal com Jesucrist és just .
62003008	Els qui pequen són del diable , perquè des del principi el diable no deixa de pecar . Per això s’ha manifestat el Fill de Déu : per desfer les obres del diable .
62003009	Els qui han nascut de Déu no pequen , perquè la llavor de Déu es manté dintre d’ells : no poden pecar , perquè han nascut de Déu .
62003010	Els fills de Déu i els fills del diable es coneixen per això : el qui no actua justament no és de Déu , i tampoc no ho és el qui no estima el seu germà .
62003011	El missatge que heu sentit des del principi és aquest : que ens estimem els uns als altres .
62003012	No feu com Caín , que era del Maligne i va matar el seu germà . I per què el va matar ? Perquè les seves obres eren dolentes i les del seu germà eren justes .
62003013	Germans , no us estranyeu si el món us odia :
62003014	nosaltres sabem que hem passat de la mort a la vida , perquè estimem els germans . Qui no estima , continua mort .
62003015	Tothom qui odia el seu germà és un assassí , i ja sabeu que cap assassí no té vida eterna dintre seu .
62003016	Hem conegut l’amor pel fet que Jesucrist ha donat la seva vida per nosaltres . Per això , també nosaltres hem de donar la vida pels germans .
62003017	Si algú que posseeix béns en aquest món veu el seu germà que passa necessitat i li tanca les entranyes , com pot habitar dintre d’ell l’amor de Déu ?
62003018	Fills meus , no estimem amb frases i paraules , sinó amb obres i de veritat .
62003019	D’aquesta manera coneixerem que som de la veritat i davant de Déu mantindrem en pau la nostra consciència .
62003020	Perquè , encara que la consciència ens acusi , Déu és més gran que la nostra consciència i ell ho sap tot .
62003021	Ara bé , estimats , si la consciència no ens acusa , podem estar plens de confiança davant de Déu
62003022	i rebrem d’ell tot el que li demanem , perquè guardem els seus manaments i fem allò que li plau .
62003023	I aquest és el seu manament : que creguem en el nom del seu Fill Jesucrist i ens estimem els uns als altres , tal com ell ens ha manat .
62003024	Els qui guarden els seus manaments estan en Déu , i Déu en ells . I coneixem que està en nosaltres per l’Esperit que ens ha donat .
62004001	Estimats , no us refieu de qualsevol que sembli inspirat ; més aviat poseu-lo a prova per veure si és de Déu , perquè corren pel món molts falsos profetes .
62004002	Reconeixereu l’Esperit de Déu d’aquesta manera : l’esperit que confessa que Jesucrist ha vingut realment en la carn , és de Déu ,
62004003	però l’esperit que nega Jesús , no és de Déu ; aquest és l’esperit de l’Anticrist . Heu sentit a dir que arribava , i ara ja és al món .
62004004	Vosaltres , fills meus , sou de Déu i heu vençut els falsos profetes , perquè el qui està en vosaltres és més poderós que el qui està en el món .
62004005	Ells són del món . Per això parlen d’acord amb el món , i el món se’ls escolta .
62004006	Nosaltres som de Déu : els qui coneixen Déu ens escolten , però els qui no són de Déu no ens volen escoltar . D’aquesta manera distingireu l’esperit de la veritat i l’esperit de l’error .
62004007	Estimats meus , estimem-nos els uns als altres , perquè l’amor ve de Déu ; tothom qui estima ha nascut de Déu i coneix Déu .
62004008	El qui no estima no coneix Déu , perquè Déu és amor .
62004009	L’amor de Déu s’ha manifestat enmig nostre quan ha enviat al món el seu Fill únic perquè visquem gràcies a ell .
62004010	L’amor consisteix en això : no som nosaltres qui ens hem avançat a estimar Déu ; ell ens ha estimat primer i ha enviat el seu Fill com a víctima que expia els nostres pecats .
62004011	Estimats meus , si Déu ens ha estimat així , també nosaltres ens hem d’estimar els uns als altres .
62004012	A Déu , ningú no l’ha vist mai ; però si ens estimem , ell està en nosaltres i , dins nostre , el seu amor ha arribat a la plenitud .
62004013	Coneixem que estem en ell i que ell està en nosaltres perquè ens ha donat el seu Esperit .
62004014	Nosaltres donem testimoni d’allò que hem contemplat : el Pare ha enviat el Fill com a salvador del món .
62004015	Per això tothom qui confessa que Jesús és el Fill de Déu , està en Déu , i Déu en ell .
62004016	Nosaltres hem conegut l’amor que Déu ens té i hi hem cregut . Déu és amor , i el qui està en l’amor està en Déu , i Déu està en ell .
62004017	A dins nostre , l’amor ha arribat a la plenitud , i per això mirem amb confiança el dia del judici , perquè , tot i que estem en aquest món , vivim tal com Jesucrist viu .
62004018	On hi ha amor no hi ha por , ja que l’amor , quan és complet , treu fora la por . La por i el càstig van junts ; per això el qui té por no és perfecte en l’amor .
62004019	Ja que Déu ens ha estimat primer , estimem també nosaltres .
62004020	Si algú afirmava : « Jo estimo Déu » , però detestava el seu germà , seria un mentider , perquè el qui no estima el seu germà , que veu , no pot estimar Déu , que no veu .
62004021	Aquest és el manament que hem rebut de Jesús : qui estima Déu , també ha d’estimar el seu germà .
62005001	Tothom qui creu que Jesús és el Messies , ha nascut de Déu , i qui estima Déu que l’ha engendrat , també estima aquells a qui Déu ha engendrat .
62005002	Sabem que estimem els fills de Déu quan estimem Déu i complim els seus manaments ,
62005003	ja que estimar Déu vol dir guardar els seus manaments . I els seus manaments no són feixucs ,
62005004	perquè tots els qui han nascut de Déu vencen el món . La victòria que ha vençut el món és la nostra fe .
62005005	Però , ¿ qui venç el món sinó el qui creu que Jesús és el Fill de Déu ?
62005006	Ell , Jesucrist , ha vingut valent-se de l’aigua i de la sang ; no de l’aigua solament , sinó de l’aigua i de la sang . I l’Esperit en dóna testimoni , ja que l’Esperit és la veritat .
62005007	Així , són tres els qui donen testimoni :
62005008	l’Esperit , l’aigua i la sang , i tots tres concorden .
62005009	I si acceptem el testimoni dels homes , pensem que el testimoni de Déu és més gran : Déu ha testificat a favor del seu Fill .
62005010	Els qui creuen en el Fill de Déu porten aquest testimoni dintre d’ells ; els qui no creuen Déu , el tenen per mentider , ja que no han cregut allò que Déu ha testificat a favor del seu Fill .
62005011	El testimoni és aquest : Déu ens ha donat la vida eterna , i aquesta vida està en el seu Fill .
62005012	Qui té el Fill posseeix la vida , però qui no té el Fill no la posseeix .
62005013	Us he escrit tot això a vosaltres , que creieu en el nom del Fill de Déu , perquè sapigueu que teniu vida eterna .
62005014	I aquesta és la confiança que mantenim davant de Déu : sempre que li demanem alguna cosa d’acord amb la seva voluntat , ell ens escolta .
62005015	Sabent , doncs , que ens escolta en tot el que li demanem , sabem també que ja posseïm allò que li hem demanat .
62005016	Si algú veu que el seu germà comet un pecat que no porta a la mort , que pregui , i Déu donarà vida al qui ha pecat ; parlo dels qui fan un pecat que no porta a la mort . Però hi ha un pecat que porta a la mort : no és pas aquest pecat que us dic de tenir present en la pregària .
62005017	Tota maldat és pecat , però no tot pecat porta a la mort .
62005018	Sabem que tots els qui han nascut de Déu no pequen , perquè els guarda l’Unigènit de Déu , i el Maligne no els pot tocar .
62005019	També sabem que nosaltres som de Déu , i que el món sencer està sotmès al Maligne .
62005020	Però també sabem que el Fill de Déu ha vingut i ens ha fet penetrar en el coneixement del Déu veritable , i nosaltres estem en el Déu veritable , ja que estem en el seu Fill Jesucrist . Ell és el Déu veritable i la vida eterna .
62005021	Fills meus , guardeu-vos dels ídols .
63001001	L’ancià a la Senyora , elegida , i als seus fills , a qui estimo en la veritat , jo mateix i tots els qui han arribat al coneixement de la veritat .
63001002	I ens mou a estimar-vos , la veritat que habita en nosaltres i que estarà amb nosaltres per sempre .
63001003	Amb nosaltres hi haurà gràcia , misericòrdia i pau , plenes de veritat i d’amor de part de Déu Pare i del seu Fill Jesucrist .
63001004	M’ha omplert de goig trobar alguns dels teus fills que viuen d’acord amb la veritat , seguint el manament que hem rebut del Pare .
63001005	Però ara , Senyora , t’ho demano : estimem-nos els uns als altres . El que t’escric no és cap manament nou : és el manament que tenim des del principi .
63001006	Estimar vol dir viure d’acord amb els manaments del Pare . Aquest és el manament que heu de seguir , tal com l’heu sentit des del principi .
63001007	Pel món corren molts impostors : no confessen que Jesucrist hagi vingut realment en la carn . Els qui diuen això són l’Impostor i l’Anticrist .
63001008	Estigueu alerta a no perdre el fruit del nostre treball , perquè un dia en pugueu rebre una plena recompensa .
63001009	Tothom qui va massa enllà i no es manté en la doctrina del Crist , no posseeix Déu . Però aquell qui s’hi manté , posseeix tant el Pare com el Fill .
63001010	Si algú us ve a trobar i no sosté aquesta doctrina , no l’acolliu a casa vostra ni li adreceu la salutació ,
63001011	perquè els qui el saludessin tindrien part en les seves males obres .
63001012	Tinc moltes coses per escriure-us , però ara no vull fer anar el paper i la tinta . Espero venir-vos a trobar i parlar personalment amb vosaltres , i així la nostra joia serà completa .
63001013	Et saluden els fills de la teva germana , l’elegida .
64001001	L’ancià a l’estimat Gaius , a qui estimo en la veritat .
64001002	Estimat , et desitjo que et trobis bé i que en tot tinguis prosperitat , tal com en té la teva ànima .
64001003	M’ha omplert de goig que vinguessin alguns germans i donessin testimoni de la teva veritat ; vull de la manera com vius segons la veritat .
64001004	No hi ha res que m’alegri tant com sentir dir que els meus fills viuen d’acord amb la veritat .
64001005	Estimat , demostres que ets fidel quan treballes pels germans , i més si són forasters .
64001006	Davant la comunitat , ells han donat testimoni del teu amor . Faràs bé de proveir-los per al viatge tal com escau a homes de Déu
64001007	que s’han posat en camí per causa del nom de Jesucrist i no accepten res dels pagans .
64001008	Nosaltres , doncs , hem de donar suport a homes com aquests i hem de cooperar així a la causa de la veritat .
64001009	He escrit a la comunitat , però Diòtrefes , que pretén d’ocupar-hi el primer lloc , no reconeix la nostra autoritat .
64001010	Per això , quan vingui , li retrauré tot el que fa criticant-nos de mala manera . I com si no en tingués prou , no acull els germans i impedeix que ho facin els qui hi estarien disposats , i fins i tot els expulsa de la comunitat .
64001011	Estimat , no imitis el mal , sinó el bé . Qui obra el bé , és de Déu , però qui obra el mal , mai no ha vist Déu .
64001012	Tothom dóna testimoni a favor de Demetri , i en dóna fins i tot la mateixa veritat . També nosaltres en donem , i tu saps que el nostre testimoni és digne de fe .
64001013	Tindria moltes coses per escriure’t , però no vull fer anar la tinta i la ploma .
64001014	Espero veure’t aviat i en parlarem personalment .
64001015	La pau sigui amb tu . Et saluden els amics . Tu també saluda els amics , un per un .
65001001	Judes , servent de Jesucrist i germà de Jaume , als cridats i estimats per Déu Pare , i reservats per a Jesucrist .
65001002	Us desitjo que rebeu ben abundosos la misericòrdia , la pau i l’amor .
65001003	Estimats , jo que tenia un gran desig d’escriure-us sobre la salvació que tots compartim , m’he vist obligat a fer-ho per exhortar-vos a combatre per la fe que ha estat transmesa al poble sant una vegada per sempre .
65001004	Perquè s’ha infiltrat entre nosaltres certa gent que de fa temps té escrita la sentència , homes impius que transformen la gràcia del nostre Déu en llibertinatge i neguen l’únic sobirà i Senyor nostre , Jesucrist .
65001005	A vosaltres , encara que ja ho coneixeu tot , us vull recordar que el Senyor , després d’haver salvat una vegada per sempre el poble d’Israel traient-lo de la terra d’Egipte , més tard va fer morir els qui no havien cregut .
65001006	Igualment , als àngels que no van guardar la pròpia dignitat sinó que van abandonar el lloc que els pertocava , els té reservats per al judici del gran dia , lligats eternament al fons de les tenebres .
65001007	Així també , Sodoma i Gomorra i les ciutats veïnes , que d’una manera semblant es lliuraven a comportaments libidinosos i mantenien relacions amb éssers d’una altra naturalesa , s’han convertit en un exemple , castigades amb el foc etern .
65001008	De la mateixa manera , ara aquests visionaris embruten el cos , menyspreen la sobirania del Senyor , injurien els éssers gloriosos .
65001009	Ni tan sols l’arcàngel Miquel , quan pledejava amb el diable discutint sobre el cos de Moisès , no es va atrevir a pronunciar contra ell una sentència injuriosa ; tan sols li va dir : « Que et castigui el Senyor ! »
65001010	Aquests , però , injurien allò que desconeixen , i es corrompen amb allò que només coneixen per instint , com els animals irracionals .
65001011	Ai d’ells ! S’han embrancat pel camí de Caín ; per diners , s’han enfonsat en l’error de Balaam ; han anat a la perdició amb la revolta de Corè .
65001012	Aquests són la taca dels vostres àpats fraterns : banquetegen sense fre i procuren només per ells . Són núvols sense aigua enduts pel vent , arbres de tardor que no donen fruit , morts dues vegades , arrencats de soca-rel ,
65001013	onades salvatges de la mar que llancen com escuma la pròpia vergonya , estels errants que tenen reservada per sempre la foscor de les tenebres .
65001014	Henoc , el setè després d’Adam , es referia a ells quan va profetitzar dient : « El Senyor ve amb els seus sants estols
65001015	per judicar tothom i condemnar tots els impius per totes les impietats que hauran comès i per totes les paraules insolents que aquests impius pecadors hauran proferit contra ell . »
65001016	Aquests són gent que es queixa i que protesta , que viu seguint les pròpies passions . Dels seus llavis surten paraules inflades , i adulen les persones per interès .
65001017	Però vosaltres , estimats , feu memòria d’allò que van predir els apòstols de nostre Senyor Jesucrist .
65001018	Ells us deien : « A la fi dels temps hi haurà impostors que viuran seguint els seus propis desigs impius . »
65001019	Aquests són els qui creen divisions , es guien per ells mateixos i no tenen l’Esperit .
65001020	Però vosaltres , estimats , edifiqueu-vos sobre el fonament de la vostra fe santa , pregueu moguts per l’Esperit Sant ,
65001021	manteniu-vos en l’amor de Déu , mentre espereu que la misericòrdia de nostre Senyor Jesucrist us porti a la vida eterna .
65001022	D’uns , els qui dubten , us n’heu d’apiadar ;
65001023	a d’altres , els heu de salvar arrencant-los del foc ; dels altres , tingueu-ne misericòrdia , però amb molta cautela , detestant fins i tot el seu vestit embrutat pels desigs carnals .
65001024	Al qui pot guardar-vos de caure en pecat i pot presentar-vos irreprensibles i plens de goig a la presència de la seva glòria ,
65001025	al Déu únic que ens salva per mitjà de Jesucrist , Senyor nostre , glòria , majestat , poder i autoritat abans de tots els temps , ara i per tots els segles . Amén .
66001001	Revelació de Jesucrist , que Déu li donà perquè fes conèixer als seus servents allò que aviat s’ha de complir . Jesucrist envià el seu àngel per comunicar-la a Joan , el seu servent ,
66001002	i Joan ha donat testimoni de tot el que ha vist , que és paraula de Déu i ha estat confirmat pel mateix Jesucrist .
66001003	Feliç el qui llegeix les paraules d’aquesta profecia i feliços els qui l’escolten i fan cas de tot el que hi ha escrit , perquè el temps s’acosta !
66001004	Joan , a les set esglésies que hi ha a la província de l’Àsia . Us desitjo la gràcia i la pau de part de Déu , el qui és , el qui era i el qui ve , de part dels set esperits que estan davant el seu tron ,
66001005	i de part de Jesucrist , el testimoni fidel , el primogènit dels qui retornen d’entre els morts , el sobirà dels reis de la terra . Ell ens estima i ens ha alliberat dels nostres pecats amb la seva sang ,
66001006	i ha fet de nosaltres una casa reial , uns sacerdots dedicats a Déu , el seu Pare . A ell sigui donada la glòria i el poder pels segles dels segles . Amén .
66001007	Mireu , ve enmig dels núvols , i tothom el veurà amb els propis ulls , fins aquells qui el van traspassar ; tots els pobles de la terra faran grans planys per ell . Sí ! Amén !
66001008	Jo sóc l’alfa i l’omega , diu el Senyor Déu , el qui és , el qui era i el qui ve , el Déu de l’univers .
66001009	Jo , Joan , germà i company vostre en la tribulació , la reialesa i la constància que compartim amb Jesús , em trobava a l’illa de Patmos per haver anunciat la paraula de Déu i per haver donat testimoni de Jesús .
66001010	El dia del Senyor , l’Esperit es va apoderar de mi i vaig sentir darrere meu una veu forta , com un toc de trompeta ,
66001011	que deia : — Escriu en un llibre això que veus i envia-ho a les set esglésies d’Efes , Esmirna , Pèrgam , Tiatira , Sardes , Filadèlfia i Laodicea .
66001012	Vaig girar-me per veure la veu que em parlava i vaig veure set lampadaris d’or
66001013	i , enmig dels lampadaris , algú que semblava un fill d’home , vestit amb una túnica llarga fins als peus i cenyit a l’alçada del pit amb un cenyidor d’or ;
66001014	tenia el cap i els cabells blancs com la llana més blanca i com la neu , i els seus ulls eren com una flama de foc ;
66001015	els seus peus semblaven bronze brunyit , refinat a la fornal , i la seva veu era com el bramul de les onades .
66001016	A la mà dreta hi tenia set estrelles , i de la boca li sortia una espasa esmolada de dos talls . El seu rostre era com el sol quan resplendeix amb tot el seu esclat .
66001017	En veure’l vaig caure als seus peus com mort , però ell va posar sobre meu la mà dreta i em digué : — No tinguis por . Jo sóc el primer i el darrer .
66001018	Sóc el qui viu : era mort , però ara visc pels segles dels segles i tinc les claus de la mort i del seu reialme .
66001019	Escriu , doncs , el que has vist , el que ara és i el que vindrà després .
66001020	» El misteri de les set estrelles que has vist a la meva mà dreta i els set lampadaris d’or és aquest : les set estrelles són els àngels de les set esglésies i els set lampadaris són les set esglésies .
66002001	» A l’àngel de l’església que hi ha a Efes , escriu-li : » “ Això diu el qui té a la mà dreta les set estrelles i es passeja enmig dels set lampadaris d’or :
66002002	» Conec les teves obres , el teu esforç i la teva constància . Sé que no pots suportar els dolents : has posat a prova els qui es diuen apòstols i no ho són , i els has trobat falsos .
66002003	Ets pacient i constant , i no has defallit quan has hagut de sofrir pel fet de portar el meu nom .
66002004	» Però tinc contra tu que no tens l’amor que tenies primer .
66002005	Recorda , doncs , d’on has caigut ; converteix-te i torna a obrar com abans . Si no et converteixes , vindré a trobar-te , i trauré el teu lampadari del seu lloc .
66002006	Tens , però , a favor teu que detestes la manera d’obrar dels nicolaïtes , que jo també detesto .
66002007	» Qui tingui orelles , que escolti què diu l’Esperit a les esglésies . Al qui surti vencedor , li concediré de menjar de l’arbre de la vida que hi ha en el paradís de Déu . ”
66002008	» A l’àngel de l’església que hi ha a Esmirna , escriu-li : » “ Això diu el primer i el darrer , el qui era mort i ha tornat a la vida :
66002009	» Conec la tribulació que passes i la teva pobresa , encara que , de fet , ets ric . Sé com t’injurien els qui es diuen jueus i no són res més que una sinagoga de Satanàs .
66002010	No tinguis cap por dels sofriments que t’esperen . El diable , per provar-vos , en llançarà alguns de vosaltres a la presó , i passareu per una tribulació que durarà deu dies . Sigues fidel fins a la mort i et donaré la corona de la vida .
66002011	» Qui tingui orelles , que escolti què diu l’Esperit a les esglésies . Al qui surti vencedor , la segona mort no li farà cap mal . ”
66002012	» A l’àngel de l’església que hi ha a Pèrgam , escriu-li : » “ Això diu el qui té l’espasa esmolada de dos talls :
66002013	» Conec el lloc on resideixes : Satanàs hi té el seu tron . Sé que et mantens fidel al meu nom . No vas renegar de la fe en mi , ni tan sols en els dies que Antipes , el meu testimoni fidel , va ser mort en aquesta ciutat on resideix Satanàs .
66002014	» Però tinc alguna cosa contra tu : dins teu n’hi ha que segueixen la doctrina de Balaam , aquell qui ensenyava Balac a fer caure els israelites en la trampa de menjar carn sacrificada als ídols iaixí prostituir-se .
66002015	De manera semblant , dins teu també hi ha qui segueix la doctrina dels nicolaïtes .
66002016	Per tant , converteix-te . Si no ho fas , vindré a trobar-te de seguida i lluitaré contra ells amb l’espasa de la meva boca .
66002017	» Qui tingui orelles , que escolti què diu l’Esperit a les esglésies . Al qui surti vencedor , li donaré el mannà amagat i una pedra blanca amb un nom nou inscrit que ningú no coneix , fora del qui el rep . ”
66002018	» A l’àngel de l’església que hi ha a Tiatira , escriu-li : » “ Això diu el Fill de Déu , el qui té els ulls com una flama de foc i els peus semblants a bronze brunyit :
66002019	» Conec les teves obres , el teu amor , la teva fe , el teu servei i la teva constància . Sé que ara les teves obres són més nombroses que abans .
66002020	» Però tinc contra tu que toleres Jezabel , aquella dona que es fa passar per profetessa : enganya els meus servents i els ensenya a prostituir-se menjant carn sacrificada als ídols .
66002021	Jo li he donat temps perquè es convertís , però no vol penedir-se del seu comportament libidinós .
66002022	Doncs mira , la llançaré al llit de la gran tribulació juntament amb els seus companys d’adulteri , si no es converteixen de la manera de viure que ella els ha ensenyat ;
66002023	i fins i tot faré morir els fills que ella ha tingut . Així totes les esglésies coneixeran que jo penetro el cor i els pensaments i us pago a cada un segons les vostres obres .
66002024	» En canvi , a vosaltres , a la resta dels qui sou a Tiatira , als qui no seguiu la doctrina d’aquella dona ni heu volgut conèixer el que ells anomenen les profunditats de Satanàs , jo us dic que no us imposaré cap més càrrega .
66002025	Ara bé , el que posseïu , guardeu-ho fidelment fins que jo torni .
66002026	» Al qui surti vencedor , al qui es mantingui fins a la fi en la pràctica de les meves obres , li donaré poder sobre els pobles ,
66002027	perquè els governi amb una vara de ferro com qui esmicola els gerros de terrissa .
66002028	Aquest és el poder que he rebut del meu Pare . Li donaré també l’estel del matí .
66002029	» Qui tingui orelles , que escolti què diu l’Esperit a les esglésies . ”
66003001	» A l’àngel de l’església que hi ha a Sardes , escriu-li : » “ Això diu el qui té els set esperits de Déu i les set estrelles : » Conec les teves obres . Sé que el teu nom significa que vius ; de fet , però , ets mort .
66003002	Estigues en vetlla i enforteix tot allò que és a punt de morir . Les teves obres no les he trobades perfectes als ulls del meu Déu .
66003003	Recorda , doncs , el que vas escoltar i acceptar . Fes-ne cas i converteix-te . Si no vetlles , vindré com un lladre , i no sabràs pas a quina hora et cauré al damunt .
66003004	» Però hi ha dintre teu , a Sardes , unes poques persones que no s’han tacat els vestits . Aquestes m’acompanyaran vestides de blanc , perquè en són dignes .
66003005	» El qui surti vencedor anirà , doncs , amb vestits blancs . No esborraré el seu nom del llibre de la vida , sinó que el reconeixeré davant el meu Pare i els seus àngels .
66003006	» Qui tingui orelles , que escolti què diu l’Esperit a les esglésies . ”
66003007	» A l’àngel de l’església que hi ha a Filadèlfia , escriu-li : » “ Això diu el Sant , el Veraç , el qui té la clau de David , el qui obre , i ningú no pot tancar , el qui tanca , i ningú no pot obrir :
66003008	» Conec les teves obres . Mira , he posat davant teu una porta oberta que ningú no pot tancar . No ets gaire fort , però has guardat la meva paraula i no has renegat del meu nom .
66003009	Posaré a les teves mans alguns de la sinagoga de Satanàs , dels qui es diuen jueus i no ho són , sinó que menteixen . Jo els faré venir a prosternar-se als teus peus i reconeixeran l’amor que et tinc .
66003010	Ja que has guardat amb constància la meva paraula , també jo et guardaré de l’hora de la prova que és a punt de caure damunt tota la terra i els seus habitants .
66003011	Vinc de seguida : el que posseeixes , guarda-ho fidelment , perquè ningú no et prengui la corona .
66003012	» Al qui surti vencedor , jo el faré columna en el temple del meu Déu , i ja no se’n mourà mai més . Gravaré en ell el nom del meu Déu i el nom de la ciutat del meu Déu , la nova Jerusalem que baixa del cel venint del meu Déu , i també el meu nom nou .
66003013	» Qui tingui orelles , que escolti què diu l’Esperit a les esglésies . ”
66003014	» A l’àngel de l’església que hi ha a Laodicea , escriu-li : » “ Això diu l’Amén , el testimoni fidel i veraç , el principi de tot el que Déu ha creat :
66003015	» Conec les teves obres i sé que no ets ni fred ni calent . Tant de bo que fossis fred o calent !
66003016	Però , ja que ets tebi , i no fred o calent , estic a punt de vomitarte .
66003017	Tu dius : “ Sóc ric , m’he enriquit i no em manca res ” , però no t’adones que ets el més miserable i digne de compassió , pobre , cec i nu .
66003018	Per això et recomano que em compris or refinat al foc , que t’enriqueixi ; vestits blancs , que et cobreixin i amaguin la teva nuesa vergonyosa , i pomada per a posar-te-la als ulls , que et torni la vista .
66003019	» Jo reprenc i corregeixo tots aquells que estimo . Sigues , doncs , zelós i converteix-te .
66003020	Mira , sóc a la porta i truco . Si algú escolta la meva veu i obre la porta , entraré a casa seva i soparé amb ell , i ell amb mi .
66003021	» Al qui surti vencedor , li concediré d’asseure’s amb mi en el meu tron , tal com jo , que he vençut , m’he assegut amb el meu Pare en el seu tron .
66003022	» Qui tingui orelles , que escolti què diu l’Esperit a les esglésies . ”
66004001	Després d’això , vaig veure una porta oberta en el cel , i vaig sentir aquella veu semblant al toc de trompeta que abans m’havia parlat . Em deia : — Puja aquí dalt i et faré conèixer allò que aviat , després d’aquestes coses , ha de succeir .
66004002	Immediatament , l’Esperit es va apoderar de mi , i vaig veure un tron posat en el cel . Al tron hi seia algú
66004003	que tenia amb un esclat semblant al jaspi i la cornalina , i el tron era nimbat per un cercle de llum que brillava com la maragda .
66004004	Al seu voltant hi havia vinti-quatre trons , on seien vint-i-quatre ancians , que portaven vestits blancs i corones d’or al cap .
66004005	Del tron sortien llampecs , veus i tronades . Davant el tron cremaven set torxes enceses , que són els set esperits de Déu ,
66004006	i per terra s’estenia com un mar de vidre semblant al glaç . En el tron , al seu voltant , hi havia quatre vivents plens d’ulls davant i darrere .
66004007	El primer vivent era semblant a un lleó ; el segon vivent era samblant a un toro ; el tercer vivent tenia aspecte d’home , i el quart vivent era semblant a una àguila en ple vol .
66004008	Cada un dels quatre vivents tenia sis ales , i estaven plens d’ulls que miraven tot al voltant i cap al tron . Nit i dia no paraven de repetir : « Sant , sant , sant és el Senyor , Déu de l’univers , el qui era , el qui és i el qui ve . »
66004009	I sempre que aquells vivents glorificaven i honoraven el qui seu al tron i viu pels segles dels segles i li donaven gràcies ,
66004010	els vint-i-quatre ancians es prosternaven davant el qui seu al tron , adorant el qui viu pels segles dels segles . Posaven les seves corones davant el tron i proclamaven :
66004011	— Ets digne , Senyor i Déu nostre , de rebre la glòria , l’honor i el poder , perquè has creat totes les coses : has volgut que existissin , i les has creades .
66005001	Després vaig veure a la mà dreta del qui seia al tron un document en forma de rotlle escrit per davant i per darrere i tancat amb set segells .
66005002	Vaig veure també un àngel poderós que cridava amb tota la força : — ¿ Qui és digne d’obrir el llibre i trencar-ne els segells ?
66005003	Però , ni al cel ni a la terra ni sota la terra , ningú no va ser capaç d’obrir el llibre i de veure què deia .
66005004	Jo , veient que no trobaven ningú que fos digne d’obrir-lo i de veure què deia , plorava desconsoladament .
66005005	Però un dels ancians em digué : — No ploris : ha triomfat el lleó de la tribu de Judà , el rebrot de David . Ell obrirà el llibre i els seus set segells .
66005006	Aleshores vaig veure al mig , en el tron , envoltat dels quatre vivents i dels vint-i-quatre ancians , un anyell dret , com degollat ; tenia set banyes i set ulls , que són els set esperits de Déu , enviats per tota la terra .
66005007	L’Anyell es va acostar al qui seia al tron i prengué de la seva mà dreta aquell llibre .
66005008	Així que el prengué , els quatre vivents i els vint-i-quatre ancians es van prosternar davant l’Anyell ; cada un tenia una cítara i una copa d’or , plena de perfums d’encens , que són les pregàries del poble sant .
66005009	I entonaven un càntic nou que deia : — Ets digne de prendre el llibre i d’obrir-ne els segells , perquè has estat degollat i has comprat per a Déu amb la teva sang gent de tota tribu , llengua , poble i nació ,
66005010	i n’has fet una casa reial i uns sacerdots dedicats al nostre Déu , que regnaran a la terra .
66005011	Llavors , en plena visió , vaig sentir les veus d’una multitud d’àngels que envoltaven el tron , i les veus dels vivents i dels ancians . Eren milers de milers i miríades de miríades ,
66005012	que exclamaven amb veu forta : — Digne és l’Anyell que ha estat degollat de rebre tot poder , riquesa , saviesa , força , honor , glòria i lloança .
66005013	Després vaig sentir totes les criatures que hi ha al cel , a la terra , sota la terra i al mar , totes les que hi ha en aquests llocs , que proclamaven : — Al qui seu al tron i a l’Anyell siguin donats la lloança , l’honor , la glòria i el poder pels segles dels segles .
66005014	Els quatre vivents responien : — Amén . I els ancians es van prosternar adorant .
66006001	Després vaig veure com l’Anyell obria el primer dels set segells i vaig sentir el primer dels quatre vivents que deia amb veu de tro : — Vine !
66006002	I vaig veure que hi havia un cavall blanc , i el seu genet duia un arc . Li van donar una corona i va sortir com a vencedor camí de la victòria .
66006003	Després , quan l’Anyell va obrir el segon segell , vaig sentir el segon dels vivents que cridava : — Vine !
66006004	Llavors va sortir un altre cavall , de color roig . Al seu genet , li donaren poder d’arrencar la pau de la terra i fer que els homes es matessin els uns als altres . I li van donar una gran espasa .
66006005	Després , quan l’Anyell va obrir el tercer segell , vaig sentir el tercer dels vivents que cridava : — Vine ! I vaig veure que hi havia un cavall negre , i el seu genet duia una balança a la mà .
66006006	Llavors vaig sentir enmig dels quatre vivents com una veu que deia : — Una mesura de blat , un denari ; tres mesures d’ordi , un denari ; però , l’oli i el vi , respecta’ls .
66006007	Després , quan l’Anyell va obrir el quart segell , vaig sentir la veu del quart vivent que cridava : — Vine !
66006008	I vaig veure que hi havia un cavall de color cendrós . El seu genet s’anomenava la Mort , i la seguia l’Hades , el seu reialme . Li van donar potestat sobre la quarta part de la terra , perquè matés amb l’espasa , la fam , la pesta i les bèsties de la terra .
66006009	Després , quan l’Anyell va obrir el cinquè segell , vaig veure sota l’altar les ànimes dels qui havien estat immolats per causa de la paraula de Déu i del testimoni que n’havien donat .
66006010	I cridaven amb veu forta : — Senyor , sant i veraç , quant de temps trigaràs a fer justícia i a demanar comptes de la nostra sang als habitants de la terra ?
66006011	Llavors van donar un vestit blanc a cada un , però els van dir que esperessin encara una mica de temps , fins que quedés complet el nombre dels seus germans , servents amb ells i que , com ells , havien de ser morts .
66006012	Després , quan l’Anyell va obrir el sisè segell , vaig veure que es produïa un gran terratrèmol . El sol s’enfosquí com un sac negre , la lluna es tornà tota com si fos sang ,
66006013	les estrelles del cel caigue-ren sobre la terra com cau de la figuera el fruit verd assotat per la ventada ;
66006014	el cel es va plegar com un pergamí que s’enrotlla , i es mogueren del seu lloc totes les muntanyes i les illes .
66006015	Els reis de la terra , els magnats , els generals , els rics , els poderosos , tots els esclaus i els homes lliures van amagar-se a les coves i a les roques de les muntanyes .
66006016	I deien a les muntanyes i a les roques : — Caieu damunt nostre i amagueu-nos de la mirada d’aquell qui seu al tron i de la indignació de l’Anyell .
66006017	Perquè el dia terrible de la seva indignació ja ha arribat , i ¿ qui serà capaç de resistir ?
66007001	Després d’això , vaig veure quatre àngels drets als quatre extrems de la terra , que retenien els quatre vents perquè cap d’ells no bufés sobre la terra ni sobre el mar ni sobre cap arbre .
66007002	Vaig veure també un altre àngel que pujava de sol ixent i portava el segell del Déu viu , i va cridar amb veu forta als quatre àngels que havien rebut poder de fer mal a la terra i al mar :
66007003	— No feu cap mal a la terra ni al mar ni als arbres , fins que no haurem marcat al front els servents del nostre Déu .
66007004	Llavors vaig sentir el nombre dels qui havien estat marcats : eren cent quaranta-quatre mil de totes les tribus d’Israel :
66007005	dotze mil de la tribu de Judà , dotze mil de la tribu de Rubèn , dotze mil de la tribu de Gad ,
66007006	dotze mil de la tribu d’Aser , dotze mil de la tribu de Neftalí , dotze mil de la tribu de Manassès ,
66007007	dotze mil de la tribu de Simeó , dotze mil de la tribu de Leví , dotze mil de la tribu d’Issacar ,
66007008	dotze mil de la tribu de Zabuló , dotze mil de la tribu de Josep , dotze mil de la tribu de Benjamí .
66007009	Després d’això , vaig veure que hi havia una multitud tan gran que ningú no l’hauria poguda comptar . Eren gent de totes les nacions , tribus , pobles i llengües . S’estaven drets davant el tron i davant l’Anyell , i portaven vestits blancs i palmes a les mans .
66007010	I proclamaven amb veu forta : — La salvació és del nostre Déu , que seu al tron , i de l’Anyell .
66007011	I tots els àngels que s’estaven drets al voltant del tron , dels ancians i dels quatre vivents es van prosternar davant el tron amb el front fins a terra i adoraven Déu
66007012	dient : — Amén . Lloança , glòria , saviesa , acció de gràcies , honor , poder i força al nostre Déu pels segles dels segles . Amén .
66007013	Aleshores un dels ancians va prendre la paraula i em preguntà : — Aquests que porten vestits blancs , qui són i d’on vénen ?
66007014	Jo li vaig respondre : — Senyor meu , tu ho saps . Ell em digué : — Aquests són els qui vénen de la gran tribulació . Han rentat els seus vestits amb la sang de l’Anyell i els han quedat blancs .
66007015	Per això estan davant el tron de Déu donant-li culte nit i dia dins el seu temple . El qui seu al tron plantarà damunt d’ells el seu tabernacle .
66007016	Mai més no passaran fam ni set , ni els farà mal el sol ni la xardor ,
66007017	perquè l’Anyell que és al mig del tron els pasturarà i els conduirà a les fonts d’aigua viva . I Déu eixugarà totes les llàgrimes dels seus ulls .
66008001	Quan l’Anyell va obrir el setè segell , es va fer silenci al cel durant una mitja hora .
66008002	Després vaig veure que els set àngels que estan drets davant de Déu rebien set trompetes .
66008003	Llavors va venir un altre àngel amb un encenser d’or i es va posar vora l’altar . Li donaren perfums d’encens a mans plenes , perquè els oferís , amb les pregàries de tot el poble sant , a l’altar d’or que hi ha davant el tron .
66008004	I el fum de l’encens , junt amb les pregàries del poble sant , va pujar de mans de l’àngel fins a la presència de Déu .
66008005	Després l’àngel va omplir l’encenser amb foc de l’altar i l’abocà a la terra , i van esclatar-hi tronades , veus , llamps i un terratrèmol .
66008006	Aleshores els set àngels que tenien les set trompetes van preparar-se per a tocar .
66008007	Va tocar el primer , i foren abocats a la terra una pedregada i un foc barrejats amb sang . La tercera part de la terra , la tercera part dels arbres i tota l’herba van quedar abrusats .
66008008	Va tocar el segon àngel , i fou abocada al mar una mena de gran muntanya , roent de foc . Una tercera part del mar es va tornar sang ;
66008009	la tercera part dels animals que hi viuen va morir i la tercera part de les naus va ser destruïda .
66008010	Va tocar el tercer àngel , i un astre gegantí , encès com una torxa , caigué del cel sobre la tercera part dels rius i de les fonts d’aigua .
66008011	El nom de l’astre és Absenta , i la tercera part de les aigües es va convertir en absenta , i molta gent va morir per culpa de l’aigua que s’havia tornat amarga .
66008012	Va tocar el quart àngel , i la foscor colpí la tercera part del sol , la tercera part de la lluna i la tercera part de les estrelles . Tant el dia com la nit perderen així un terç de la seva llum .
66008013	En plena visió , vaig sentir el batec d’una àguila que volava altíssima pel cel i que proclamava amb veu forta : — Ai , ai , ai dels habitants de la terra pels últims tocs de trompeta que els tres àngels estan a punt de fer !
66009001	Va tocar el cinquè àngel , i vaig veure a la terra un estel caigut del cel . Li van donar la clau del pou de l’abisme ;
66009002	ell va obrir el pou i en va pujar una fumarada com la fumarada d’una gran fornal , que va enfosquir el sol i l’aire .
66009003	Llavors , de dintre la fumarada , en van sortir unes llagostes que s’escamparen per la terra . Les llagostes van rebre un poder com el que tenen els escorpins ,
66009004	però els van ordenar que no fessin mal ni a l’herba ni a la vegetació ni als arbres , sinó tan sols als homes que no portessin al front el segell de Déu .
66009005	Els fou concedit no pas de matar-los , sinó de turmentar-los durant cinc mesos amb un turment com el que provoca la picada dels escorpins .
66009006	Aquells dies els homes buscaran la mort i no la trobaran , desitjaran morir però la mort s’apartarà d’ells .
66009007	Aquelles llagostes semblaven cavalls equipats per a la guerra ; duien al cap una mena de corones semblants a l’or i tenien la cara com de persones humanes ,
66009008	la seva cabellera era com de dona i les seves dents , com dents de lleó .
66009009	Portaven unes cuirasses com cuirasses d’acer , i el brogit de les seves ales era com el d’una munió de carros de guerra llançant-se a la batalla .
66009010	Com els escorpins , duien cues amb fiblons , i aquestes cues havien rebut el poder de fer mal als homes durant cinc mesos .
66009011	El seu rei és l’àngel del l’abisme , anomenat Abadon en hebreu i que en grec duu el nom d’Apolliont .
66009012	El primer « ai » ha passat . Encara en vindran dos més .
66009013	Va tocar el sisè àngel i vaig sentir una veu que sortia dels quatre angles de l’altar d’or que hi ha al davant de Déu ,
66009014	i deia al sisè àngel que duia la trompeta : — Deslliga els quatre àngels encadenats vora l’Eufrates , el gran riu .
66009015	Llavors foren deslligats els quatre àngels que estaven preparats per a tal hora i tal dia de tal mes i tal any , perquè matessin la tercera part dels homes .
66009016	El seu exèrcit era de vint mil miríades de soldats a cavall : així vaig sentir que ho proclamaven .
66009017	Els cavalls i els seus genets , que vaig veure en plena visió , duien cuirasses de foc , de jacint i de sofre ; els caps dels cavalls semblaven caps de lleó , i les seves boques vomitaven foc , sofre i fum .
66009018	Una tercera part dels homes va morir d’aquelles tres plagues : el foc , el fum i el sofre que vomitaven les boques dels cavalls .
66009019	El poder dels cavalls residia , doncs , a la boca , i també a la cua , ja que tenien cues com serps , amb cap i tot , capaces de fer mal .
66009020	Els homes que quedaven , els qui no van morir d’aquelles plagues , no renunciaren a allò que les seves mans havien fabricat i van continuar adorant dimonis i ídols d’or , plata , bronze , pedra i fusta , incapaços de veure-hi , de sentir-hi o de caminar ;
66009021	i tampoc no van deixar de cometre assassinats i bruixeries , actes libidinosos i robatoris .
66010001	Després vaig veure un altre àngel poderós que baixava del cel vestit amb un núvol i coronat amb l’arc iris ; la seva cara era com el sol , i les seves cames , com columnes de foc .
66010002	Duia a la mà un petit rotlle obert . Va posar el peu dret damunt el mar i el peu esquerre a la terra ,
66010003	i va cridar amb veu forta , com un lleó que rugeix . Així que hagué cridat , els set trons van fer ressonar les seves veus .
66010004	Quan els set trons hagueren parlat , jo anava a escriure , però vaig sentir una veu del cel que em deia : — Guarda sota segell el que han dit els set trons : no ho escriguis !
66010005	Després l’àngel que jo havia vist plantat damunt el mar i la terra va alçar la mà dreta cap al cel
66010006	i va jurar pel qui viu pels segles dels segles , el qui va crear el cel , la terra i el mar , amb tot el que contenen , bo i dient : — No hi haurà més retard .
66010007	Quan se sentirà el setè àngel que comença a tocar la trompeta , aquells dies es complirà el misteri de Déu , tal com ell l’havia anunciat als seus servents , els profetes .
66010008	Després vaig tornar a sentir la veu del cel que m’havia parlat abans . Em deia : — Vés a prendre aquell rotlle obert de la mà de l’àngel que està plantat damunt el mar i la terra .
66010009	Jo vaig anar a demanar a l’àngel que em donés el petit rotlle . Ell em digué : — Agafa’l i menja-te’l . T’amargarà les entranyes , però a la boca el trobaràs dolç com la mel .
66010010	Llavors vaig prendre el petit rotlle de la mà de l’àngel i me’l vaig menjar . A la boca , el trobava dolç com la mel ; però després d’engolir-lo , les entranyes se m’ompliren d’amargor .
66010011	I em van dir : — Encara has de profetitzar sobre molts pobles , nacions , llengües i reis .
66011001	Després van donar-me una mida semblant a una vara i em digueren : — Vés a amidar el temple de Déu i l’altar i compta els qui hi adoren ,
66011002	però deixa de banda l’atri exterior del temple , no l’amidis , perquè ha estat lliurat als pagans , que trepitjaran la ciutat santa quaranta-dos mesos .
66011003	Mentrestant , durant aquests mil dos-cents seixanta dies , jo faré que els meus dos testimonis hi profetitzin vestits amb roba de sac .
66011004	Aquests dos testimonis són les dues oliveres i els dos lampadaris que estan sempre davant el Senyor de la terra .
66011005	Si algú intenta de fer-los mal , els surt de la boca un foc que consumeix els seus enemics . Ben cert , si algú vol fer-los mal , cal que mori així !
66011006	Aquests dos tenen poder de cloure el cel perquè no caigui la pluja durant el temps que profetitzin . També tenen poder de convertir l’aigua en sang i d’afligir la terra amb tota mena de plagues , sempre que voldran .
66011007	» Quan hauran acabat de donar testimoni , la bèstia que pujarà de l’abisme els farà la guerra , els vencerà i els matarà .
66011008	Els seus cossos quedaran estesos a la plaça de la gran ciutat , que , simbòlicament , s’anomena Sodoma i Egipte , allà mateix on el seu Senyor va ser crucificat .
66011009	Durant tres dies i mig , gent de tots els pobles , tribus , llengües i nacions vindran a veure els seus cossos i no permetran que ningú els doni sepultura .
66011010	Els habitants de la terra se n’alegraran i ho celebraran enviant-se obsequis els uns als altres , perquè aquests dos profetes eren per a ells un turment constant .
66011011	Però després dels tres dies i mig vaig veure un esperit de vida que venia de Déu i que entrava dintre d’ells . Llavors es van posar drets , i un gran pànic s’apoderà dels qui ho contemplaven .
66011012	Els dos testimonis van sentir una veu forta que , del cel estant , els deia : — Pugeu aquí ! I ells van pujar al cel en un núvol , sota la mirada dels seus enemics .
66011013	En aquella mateixa hora hi hagué un gran terratrèmol . La desena part de la ciutat es va enfonsar i , per culpa del terratrèmol , set mil persones van morir . Els supervivents , esglaiats , donaren glòria al Déu del cel .
66011014	El segon « ai » ha passat . De seguida vindrà el tercer .
66011015	Va tocar el setè àngel i en el cel ressonaran veus potents que proclamaven : — La reialesa del món és ara del Senyor nostre i del seu Messies , i regnarà pels segles dels segles !
66011016	Aleshores els vint-i-quatre ancians que seuen davant de Déu en els seus trons es van prosternar amb el front fins a terra i adoraven Déu
66011017	dient : — Et donem gràcies , Senyor , Déu de l’univers , el qui és i el qui era , perquè ja has pres el teu gran poder i has instaurat el teu Regne .
66011018	Les nacions estaven furioses , però ara ha arribat el dia de la teva fúria ; el temps de judicar els morts , de recompensar els teus servents els profetes , el poble sant i tots els qui veneren el teu nom , petits i grans , l’hora de destruir els destructors de la terra .
66011019	Aleshores es va obrir el temple de Déu que hi ha al cel , i dins el temple va aparèixer l’arca de l’aliança de Déu , mentre esclataven llamps , tronades i veus , la terra tremolava i queia una gran pedregada .
66012001	Llavors aparegué al cel un gran senyal : una dona vestida amb el sol , que tenia la lluna sota els peus , i duia al cap una corona de dotze estrelles .
66012002	Havia d’infantar i cridava afligida pels dolors del part .
66012003	També aparegué al cel un altre senyal : un gran drac roig que tenia set caps i deu banyes . Als set caps hi duia set diademes ,
66012004	i la seva cua va arrossegar la tercera part de les estrelles del cel i les llançà a la terra . El drac es va aturar davant la dona que havia d’infantar per devorar-li el fill així que nasqués .
66012005	La dona va posar al món un fill , un noi que ha de governar tots els pobles amb una vara de ferro . El fill de la dona va ser endut cap a Déu i cap al seu tron ,
66012006	i ella va fugir al desert , on Déu li havia preparat un lloc , perquè l’alimentessin allà mil dos-cents seixanta dies .
66012007	Aleshores va esclatar una batalla al cel : Miquel i els seus àngels combatien contra el drac . El drac també lluitava juntament amb els seus àngels ,
66012008	però no va poder guanyar , i perderen el lloc que ocupaven al cel .
66012009	El gran drac , la serp antiga , l’anomenat diable i Satanàs , el qui enganya el món sencer , va ser llançat a la terra , i també els seus àngels hi foren llançats amb ell .
66012010	Llavors vaig sentir al cel una veu forta que proclamava : — Ara és l’hora de la salvació , la força i el regnat del nostre Déu , l’hora del poder del seu Messies , perquè l’acusador dels nostres germans , el qui els acusava nit i dia davant el nostre Déu , ha estat expulsat .
66012011	Ells l’han vençut per la sang de l’Anyell i pel testimoniatge del seu martiri , ja que no van estimar tant la vida que els fes por la mort .
66012012	Per això , alegreu-vos-en , cel i tots els qui hi habiteu ! Ai de la terra i del mar , perquè ha baixat cap a vosaltres el diable , ple de fúria , sabent que el temps se li acaba !
66012013	Quan el drac es veié llançat a la terra , va perseguir la dona que havia infantat el noi ;
66012014	però la dona va rebre les dues ales de la gran àguila perquè volés fins al desert , al lloc que li corresponia , on havia de ser alimentada , lluny de la serp , un temps , dos temps i la meitat d’un temps .
66012015	Llavors la serp va vomitar com una riuada d’aigua darrere la dona perquè el corrent se l’emportés .
66012016	Però la terra va ajudar la dona : la boca de la terra s’obrí i va engolir la riuada que el drac havia vomitat .
66012017	El drac , ple de ràbia contra la dona , se n’anà a fer la guerra contra la resta de la seva descendència , contra els qui guarden els manaments de Déu i mantenen ferm el testimoni de Jesús .
66013001	I el drac es deturà a la vora de la mar . Aleshores vaig veure pujar del mar una bèstia que tenia deu banyes i set caps , amb deu diademes a les banyes i noms blasfems a cada cap .
66013002	La bèstia que vaig veure semblava una pantera ; tenia potes d’ós i boca de lleó . El drac li va donar la seva força , el seu tron i un gran poder .
66013003	Un dels seus caps estava com ferit de mort , però la ferida mortal va ser curada . Llavors la terra entera , meravellada , va seguir la bèstia .
66013004	Tothom adorava el drac pel poder que havia donat a la bèstia , i adorava també la bèstia , exclamant : — Qui es pot comparar a la bèstia ? Qui pot combatre contra ella ?
66013005	I van donar a la bèstia una boca que proferia insolències i blasfèmies . També li concediren de tenir poder per a triomfar durant quaranta-dos mesos .
66013006	De la boca de la bèstia brollaven blasfèmies contra Déu : contra el seu nom i contra el tabernacle del cel i els qui hi habiten .
66013007	També li van permetre de fer la guerra contra el poble sant i vèncer-lo , i va rebre poder sobre tota tribu , poble , llengua i nació .
66013008	Tots els habitants de la terra l’adoraran , tots els qui , des de la creació del món , no tenen escrit el seu nom en el llibre de la vida de l’Anyell degollat .
66013009	Qui tingui orelles , que escolti :
66013010	— El qui ha d’anar a la captivitat , hi anirà ; el qui ha de morir a fil d’espasa , hi morirà . Aquí mostrarà el poble sant la perseverança i la fe !
66013011	Després vaig veure pujar de la terra una altra bèstia , que tenia dues banyes semblants a les d’un anyell , però parlava com un drac .
66013012	Aquesta bèstia exerceix tot el poder de la primera en presència d’ella i procura que la terra i els qui l’habiten adorin la primera bèstia , la que havia estat curada de la seva ferida mortal .
66013013	Obra grans prodigis , fins a fer baixar a la terra foc del cel en presència de tothom ;
66013014	enganya els habitants de la terra amb aquests prodigis que li ha estat permès de fer davant la bèstia , i els convenç que dediquin una estàtua a la bèstia que tenia la ferida provocada per l’espasa , però que ha sobreviscut .
66013015	També li han concedit de donar l’alè de vida a l’estàtua de la bèstia , perquè fins i tot parli , i li han permès que pugui condemnar a mort els qui no adorin l’estàtua .
66013016	I a tots , petits i grans , rics i pobres , lliures i esclaus , els fa portar a la mà dreta o al front una marca ,
66013017	perquè ningú no pugui comprar ni vendre si no porta la marca , és a dir , el nom de la bèstia o la xifra del seu nom .
66013018	Aquí cal la saviesa ! Qui sigui intelligent , que calculi la xifra de la bèstia , que és una xifra referida a una persona : sis-cents seixanta-sis .
66014001	Després vaig veure l’Anyell dret dalt la muntanya de Sió , i amb ell hi havia els cent quarantaquatre mil que portaven escrits al front el nom de l’Anyell i el nom del seu Pare ,
66014002	i vaig sentir del cel una veu que era com el bramul de les onades , com el retruny d’un gran tro ; la veu que vaig sentir era semblant al so dels qui s’acompanyen amb la cítara .
66014003	Cantaven un càntic nou davant el tron i davant els quatre vivents i els ancians . I ningú no podia aprendre aquell càntic fora dels cent quaranta-quatre mil que havien estat rescatats de la terra .
66014004	Aquests són els qui no s’han tacat amb cap dona : són verges . Han estat recatats d’entre els homes com a primícies per a Déu i per a l’Anyell , i segueixen l’Anyell arreu on va .
66014005	En els seus llavis no s’ha trobat l’engany : són irreprensibles .
66014006	Després vaig veure un altre àngel que volava altíssim pel cel . Portava una bona nova eterna que havia d’anunciar als habitants de la terra : a totes les nacions , tribus , llengües i pobles .
66014007	I deia amb veu forta : — Venereu Déu i doneu-li glòria , perquè ha arribat l’hora del seu judici . Adoreu el creador del cel i de la terra , del mar i de les fonts d’aigua .
66014008	Va seguir un segon àngel , que proclamava : — Ha caigut , ha caigut la gran Babilònia , la que embriagava totes les nacions amb el vi i la fúria de la seva prostitució .
66014009	I els va seguir un tercer àngel que deia amb veu forta : — Els qui adorin la bèstia i la seva estàtua , i portin al front o a la mà la seva marca ,
66014010	hauran de beure el vi de la fúria de Déu , abocat sense barreges a la copa de la seva indignació . Seran turmentats amb foc atiat amb sofre davant els àngels sants i davant l’Anyell ,
66014011	i el fum del seu suplici pujarà pels segles dels segles . Els qui adorin la bèstia i la seva estàtua i els qui portin la marca del seu nom no tindran repòs ni de nit ni de dia .
66014012	Aquí mostrarà la seva perseverança el poble sant , els qui guarden els manaments de Déu i la fe en Jesús !
66014013	Llavors vaig sentir una veu que deia des del cel : — Escriu : “ Feliços els morts que des d’ara moren en el Senyor ! Sí , diu l’Esperit , que reposin del seu esforç , perquè les seves obres els acompanyen . ”
66014014	Aleshores vaig veure un núvol blanc i al damunt un que hi seia , semblant a un fill d’home . Anava coronat amb una corona d’or i duia a la mà una falç esmolada .
66014015	Un altre àngel va sortir del temple i digué cridant amb veu forta al qui seia sobre el núvol : — Fes córrer la teva falç i sega . Ha arribat l’hora de segar , i el sembrat de la terra ja és madur .
66014016	Llavors el qui seia sobre el núvol va passar la falç per la terra , i la terra va quedar segada .
66014017	Després va sortir del temple del cel un altre àngel que també portava un falçó esmolat .
66014018	Sortí llavors de l’altar l’àngel que tenia poder sobre el foc i digué cridant amb veu forta al qui duia el falçó : — Fes córrer el teu falçó esmolat i verema els raïms de la vinya de la terra , que el raïm ja és madur .
66014019	L’àngel va passar el seu falçó per la terra , veremà la vinya i abocà els raïms al gran cup de la fúria de Déu .
66014020	Van trepitjar els raïms fora de la ciutat i en va sortir sang que arribava a les brides dels cavalls a una distància de mil sis-cents estadis .
66015001	Després vaig veure en el cel un altre senyal , gran i admirable : set àngels que duien set plagues , que són les darreres , perquè amb elles acabarà de complir-se la fúria de Déu .
66015002	Vaig veure també com un mar de vidre barrejat amb foc . Tots els qui havien sortit vencedors de la bèstia , de la seva estàtua i de la xifra del seu nom , estaven drets vora aquell mar , amb cítares de Déu a les mans ,
66015003	i cantaven el càntic de Moisès , el servent de Déu , i el càntic de l’Anyell : — Senyor , Déu de l’univers , les teves obres són grans i admirables . Rei de les nacions , els teus camins són justos i veritables .
66015004	Senyor , qui no et venerarà ? Qui no glorificarà el teu nom ? Perquè tu ets l’únic sant , i ara que has revelat les teves justes decisions , totes les nacions vindran a adorar-te .
66015005	Tot seguit vaig veure com en el cel s’obria el temple , el tabernacle de l’aliança ,
66015006	i com en sortien els set àngels que duien les set plagues . Anaven vestits de lli pur i resplendent , amb cenyidors d’or al pit .
66015007	Un dels quatre vivents lliurà als set àngels set copes d’or plenes de la fúria del Déu que viu pels segles dels segles ,
66015008	i la glòria de Déu i el seu poder van omplir el temple d’un núvol de fum . Ningú no hi podia entrar fins que no s’haguessin acabat les set plagues dels set àngels .
66016001	Aleshores vaig sentir una veu forta que , del temple estant , deia als set àngels : — Aneu i aboqueu per la terra les set copes de la fúria de Déu .
66016002	El primer se’n va anar i va abocar la seva copa per la terra , i als homes que portaven la marca de la bèstia i que adoraven la seva estàtua , els van sortir unes úlceres dolentes i malignes .
66016003	El segon va buidar la seva copa pel mar , i l’aigua es va tornar sang , una sang de cadàver , i tots els animals que viuen al mar van morir .
66016004	El tercer va vessar la seva copa pels rius i per les fonts d’aigua , i es van convertir en sang .
66016005	Llavors vaig sentir l’àngel de les aigües que deia : — Tu , el qui ets i el qui eres , el Sant , ets just donant aquestes sentències .
66016006	Ells havien vessat la sang del poble sant i dels profetes , i ara tu els has fet beure sang . Realment s’ho mereixien !
66016007	També vaig sentir que l’altar deia : — Ben cert , Senyor , Déu de l’univers , les teves sentències són justes i veritables .
66016008	El quart àngel va abocar la seva copa pel sol , i al sol li fou concedit de cremar els homes amb foc .
66016009	Els homes s’abrusaven per la gran xardor i blasfemaven contra el nom de Déu , que té poder sobre aquestes plagues , però no es van convertir ni li donaren glòria .
66016010	El cinquè àngel va buidar la seva copa damunt el tron de la bèstia , i el reialme de la bèstia quedà cobert de tenebres . La gent es mossegava la llengua de dolor ,
66016011	i blasfemava contra el Déu del cel a causa del sofriment i de les úlceres , però no es van convertir de la seva manera de viure .
66016012	El sisè àngel va vessar la seva copa sobre l’Eufrates , el gran riu , i l’aigua del riu es va eixugar , deixant via lliure als reis que havien de venir de sol ixent .
66016013	I vaig veure sortir de la boca del drac , de la boca de la bèstia i de la boca del fals profeta tres esperits impurs com granotes :
66016014	eren tres esperits diabòlics capaços de fer miracles i anaren a trobar els reis del món sencer per convocar-los a la batalla del gran dia del Déu de l’univers .
66016015	Mira , jo vinc com un lladre . Feliç el qui vetlla sense treure’s els vestits perquè no se n’hagi d’anar nu i li vegin les vergonyes !
66016016	Els van convocar al lloc que en hebreu es diu Harmagedon .
66016017	El setè àngel va abocar la seva copa per l’espai . Llavors , de dintre el temple , del tron de Déu , va sortir una veu forta que deia : — Ja s’ha complert !
66016018	Van esclatar llamps , veus i tronades , i la terra tremolava de la manera més violenta que mai ha tremolat des que hi ha vida humana en aquest món .
66016019	La gran ciutat va quedar partida en tres trossos , i totes les ciutats dels pagans es van esfondrar . Déu es recordà de la gran Babilònia i li passà la copa del vi de la seva fúria .
66016020	Les illes van fugir , desaparegueren les muntanyes ,
66016021	i una gran calamarsada de pedres de quintar va caure del cel sobre els homes . Però els homes encara blasfemaven contra Déu per la plaga de la pedregada , que havia estat gran i terrible .
66017001	Després vingué un dels àngels de les set copes i em va parlar així : — Vine , i et mostraré la condemna de la gran prostituta que viu vora les aigües abundants .
66017002	Els reis de la terra s’han prostituït amb ella , i els habitants del món s’han embriagat amb el vi de la seva prostitució .
66017003	I l’àngel se’m va emportar en esperit al desert . Allà vaig veure una dona asseguda dalt d’una bèstia escarlata , coberta de noms blasfems , que tenia set caps i deu banyes .
66017004	La dona anava vestida de porpra i escarlata i s’adornava amb or , pedres precioses i perles . Tenia a la mà una copa d’or , plena d’abominacions : les impureses de la seva prostitució .
66017005	Portava escrit al front aquest nom misteriós : « Babilònia , la gran , la mare de les prostitutes i de les abominacions de la terra . »
66017006	I vaig veure la dona embriagada de la sang del poble sant i de la sang dels màrtirs de Jesús . En veure-la , vaig quedar estupefacte .
66017007	Però l’àngel em va dir : — De què t’estranyes ? Ara t’explicaré el misteri de la dona i de la bèstia que la porta , que té set caps i deu banyes .
66017008	La bèstia que has vist era i no és , puja de l’abisme i se’n va a la perdició . Els habitants de la terra que des de la creació del món no tenen escrit el seu nom en el llibre de la vida , s’admiraran de veure que la bèstia era i no és i s’ha fet present .
66017009	Aquí cal saviesa i intelligència ! Els set caps són els set turons on la dona resideix i són també set reis .
66017010	Cinc d’ells han caigut , el sisè és aquí , l’altre encara no ha arribat , però quan vingui haurà de durar poc .
66017011	La bèstia que era i no és serà el vuitè rei ; també pertanyia als set , i se’n va a la perdició .
66017012	Les deu banyes que has vist són deu reis que encara no han rebut la reialesa , però que durant una hora compartiran el poder reial amb la bèstia .
66017013	Aquests reis tenen un sol pensament : posar al servei de la bèstia el seu poder i la seva autoritat .
66017014	Tots ells combatran contra l’Anyell , però l’Anyell els vencerà , perquè és Senyor de senyors i Rei de reis , i tots els cridats , escollits i fidels venceran amb ell .
66017015	L’àngel em digué encara : — Les aigües que has vist , vora les quals resideix la prostituta , són pobles , multituds , nacions i llengües .
66017016	Les deu banyes que has vist i la bèstia acabaran odiant la prostituta , la deixaran sola i nua , li devoraran la carn i la incendiaran ,
66017017	perquè Déu ha infós en els seus cors el desig de complir el seu designi : tots posaran el seu poder reial al servei de la bèstia fins que s’hagin complert les paraules de Déu .
66017018	I la dona que has vist és la gran ciutat , la que ara regna sobre els reis de la terra .
66018001	Després d’això , vaig veure un altre àngel que baixava del cel i tenia un gran poder . L’esclat de la seva glòria va illuminar la terra ,
66018002	i cridà amb veu potent : — Ha caigut , ha caigut la gran Babilònia , i s’ha convertit en cau de dimonis , refugi de tots els esperits impurs , refugi de tots els ocellots impurs i refugi de totes les bèsties impures i detestables !
66018003	Havia embriagat totes les nacions amb el vi i la fúria de la seva prostitució ; els reis de la terra s’havien prostituït amb ella , i els mercaders de tota la terra s’havien enriquit amb el seu luxe exorbitant .
66018004	Vaig sentir encara una altra veu que deia des del cel : — Sortiu d’aquesta ciutat , poble meu , i no us faré solidaris dels seus pecats ni sereu tocats per les plagues que hi cauran ;
66018005	perquè la muntanya dels seus pecats arriba fins al cel , i Déu s’ha recordat les seves injustícies .
66018006	Pagueu-li amb la seva mateixa moneda , torneu-li el doble del que ha fet , ompliu el doble la copa que ella omplia .
66018007	En la mateixa mesura en què s’havia donat a la pompa i al luxe , doneu-li ara igualment turment i dol . Ella es deia en el seu cor : “ Jo governo com a reina ; no sóc viuda ni mai portaré dol . ”
66018008	Per això ara , en un sol dia , veurà els flagells que li cauran al damunt : mort , dol , fam i el foc que la consumirà . Perquè el Senyor Déu , que l’ha condemnada , és poderós .
66018009	Quan vegin el fum del seu incendi , els reis de la terra que havien compartit la seva prostitució i el seu luxe ploraran i faran grans planys per ella .
66018010	De lluny estant , per por del seu suplici , exclamaran : « Ai , ai , gran capital , Babilònia , ciutat poderosa ! En una hora t’ha arribat la condemna ! »
66018011	També els mercaders de la terra ploraran i es lamentaran per ella , perquè ja ningú no els comprarà la mercaderia :
66018012	or i plata , pedres precioses i perles , lli i porpra , seda i escarlata , fusta de tuia , objectes de vori i de fustes precioses , d’aram , de ferro i de marbre ;
66018013	el cinamom i l’amom , aromes , ungüents i encens , vi i oli , farina blanca i blat , animals de càrrega i ramats , cavalls i carros , esclaus i vides humanes .
66018014	Els fruits de tardor que desitjava la teva ànima s’han esvaït , has perdut brillantors i esplendors , i no tornaran mai més .
66018015	Els mercaders que ella havia enriquit s’aturaran lluny , per por del seu suplici , ploraran i es lamentaran
66018016	dient : « Ai , ai , gran capital , vestida de lli , de porpra i d’escarlata , adornada amb or , pedres precioses i perles !
66018017	En una hora s’ha perdut tanta riquesa ! » Tots els qui naveguen , capitans , mariners , i tots els qui viuen de la mar , s’aturaran lluny ,
66018018	veuran el fum del seu incendi i exclamaran : « Qui es podia comparar a la gran capital ? »
66018019	I es tiraran terra pel cap i , plorant i lamentant-se , exclamaran : « Ai , ai , la gran capital que amb la seva opulència havia enriquit tots els qui solquen la mar ! En una hora ha quedat devastada ! »
66018020	Alegra-te’n , cel , i també vosaltres , el poble sant , els apòstols i els profetes : Déu l’ha condemnada i us ha fet justícia .
66018021	Després un àngel poderós va aixecar una pedra grossa com una mola de molí i la llançà al mar tot dient : — Amb la mateixa violència serà precipitada Babilònia , la gran capital , i no la trobaran mai més !
66018022	Dintre teu , Babilònia , ningú no sentirà més els qui s’acompanyen amb la cítara , ni els cors de veus , ni els qui toquen flautes o trompetes ; ningú no hi trobarà mai més artesans de cap mena , tampoc ningú no sentirà dins d’ella el so de la mola .
66018023	La llum dels gresols no brillarà més dintre teu ; tampoc ningú no sentirà dins d’ella més el cant del nuvi i de la núvia . I és que els teus marxants dominaven el món , perquè tu enganyaves tots els pobles amb les teves bruixeries ;
66018024	i estàs tacada amb la sang dels profetes i del poble sant , i amb la de tots els qui han estat immolats a la terra .
66019001	Després d’això , vaig sentir al cel la veu forta d’una gran gentada que proclamava : — Alleluia ! La salvació , la glòria i el poder són del nostre Déu .
66019002	Les seves sentències són justes i veritables . Ha condemnat la gran prostituta que corrompia la terra amb la seva prostitució , li ha demanat comptes de la sang dels seus servents , que ella havia vessat amb les seves mans .
66019003	I proclamaven encara : — Alleluia ! El fum del seu incendi pujarà pels segles dels segles .
66019004	Aleshores els vint-i-quatre ancians amb els quatre vivents es van prosternar i adoraven Déu , que seu al tron , dient : — Amén ! Alleluia !
66019005	Després va sortir del tron una veu que exclamava : — Lloeu el nostre Déu , tots els seus servents , tots els qui el venereu , petits i grans .
66019006	Llavors vaig sentir la veu d’una gran gentada , que era com el bramul de les onades , com el retruny d’una tronada potent . I deien : — Alleluia ! El Senyor , el Déu de l’univers , ha instaurat el seu Regne .
66019007	Alegrem-nos-en i celebrem-ho , doneu-li glòria . Ha arribat l’hora de les noces de l’Anyell , i la seva esposa ja està engalanada .
66019008	Li ha estat concedit de vestir-se de lli pur i resplendent , que són les bones obres del poble sant .
66019009	Després un àngel em va dir : — Escriu : “ Feliços els convidats al banquet de les noces de l’Anyell ! ” Em digué encara : — Aquestes paraules són veritables paraules de Déu .
66019010	Llavors em vaig prosternar als seus peus per adorar-lo , però ell em digué : — No ho facis pas ! Jo no sóc més que un servent de Déu , com tu i com els teus germans que mantenen ferm el testimoni de Jesús . A Déu , has d’adorar , perquè ser testimoni de Jesús vol dir tenir l’esperit de profecia .
66019011	Després vaig veure que el cel s’havia obert i apareixia un cavall blanc . El seu cavaller s’anomena Fidel i Veraç , i judica i combat amb justícia .
66019012	Els seus ulls eren com una flama de foc ; duia al cap moltes diademes i un nom inscrit que ningú no coneix fora d’ell .
66019013	Portava el mantell xop de sang . El seu nom és « la paraula de Déu » .
66019014	El seguien els exèrcits del cel , muntats en cavalls blancs i vestits de lli blanquíssim .
66019015	De la seva boca sortia una espasa esmolada que ha de derrotar els pobles . Ell és qui els governarà amb una vara de ferro i qui trepitjarà el cup de la fúria del Déu de l’univers .
66019016	Al mantell i al costat portava escrit aquest nom : « Rei de reis i Senyor de senyors . »
66019017	Després vaig veure dret dalt al sol un àngel que cridava amb veu forta a tots els ocellots que volaven altíssims pel cel : — Veniu , aplegueu-vos per al gran banquet que Déu prepara ,
66019018	on menjareu carn de reis , carn de generals , carn d’herois , carn de cavalls , carn de genets , carn de tots els homes , lliures i esclaus , petits i grans .
66019019	Llavors vaig veure la bèstia i els reis de la terra amb els seus exèrcits reunits per a combatre contra el cavaller i el seu exèrcit .
66019020	La bèstia va ser capturada , juntament amb el fals profeta que obrava prodigis davant d’ella i enganyava així els qui portaven la marca de la bèstia i adoraven la seva estàtua . Tots dos van ser tirats vius a l’estany de foc atiat amb sofre .
66019021	Els qui quedaven van ser morts per l’espasa que sortia de la boca del cavaller , i tots els ocellots es van afartar d’aquell carnatge .
66020001	Després vaig veure baixar del cel un àngel , que duia a la mà la clau del l’abisme i una gran cadena .
66020002	L’àngel va agafar el drac , la serp antiga , que és el diable i Satanàs , i l’encadenà per mil anys ;
66020003	el va llançar a l’abisme , on el tancà amb clau i segellà la porta perquè no enganyi més els pobles fins que es compleixin els mil anys . Acabat , caldrà que sigui deslligat per poc temps .
66020004	Aleshores vaig veure uns trons , on es van asseure tots aquells qui han rebut el poder de judicar . Vaig veure les ànimes dels qui havien estat decapitats per haver donat testimoni de Jesús i per haver anunciat la paraula de Déu ; tots aquests s’havien negat a adorar la bèstia i la seva estàtua , i a portar la seva marca al front o a la mà . Van tornar a la vida i regnaren amb el Crist durant mil anys .
66020005	Els altres morts no han de reviure abans de complir-se els mil anys . Aquesta és la primera resur-recció .
66020006	Feliços i sants els qui tinguin part en aquesta primera resurrecció ! La segona mort no té cap poder damunt d’ells : seran sacerdots dedicats a Déu i al Crist i regnaran amb ell durant mil anys .
66020007	I quan s’hauran complert els mil anys , Satanàs serà desencadenat de la seva presó
66020008	i sortirà per enganyar els pobles de les quatre parts de la terra , Gog i Magog . Reunirà i conduirà al combat una multitud tan nombrosa com els grans de sorra de la vora de la mar .
66020009	Pujaran , doncs , per tota l’extensió de la terra i encerclaran el campament del poble sant i la ciutat estimada . Però caurà foc del cel i els consumirà ,
66020010	i el diable que els havia enganyat serà llançat a l’estany de foc atiat amb sofre , al costat de la bèstia i del fals profeta . Allí seran turmentats de nit i de dia pels segles dels segles .
66020011	Després vaig veure un gran tron blanc i el qui hi seia . Davant d’ell la terra i el cel van fugir , i perderen el lloc que ocupaven .
66020012	Llavors vaig veure els morts , tant els qui havien estat grans com els qui havien estat petits , drets davant el tron , i foren oberts uns llibres . Van obrir també un altre llibre : el llibre de la vida . Els morts foren jutjats segons les seves obres , tal com es trobaven escrites en aquells llibres .
66020013	La mar va tornar els morts que tenia , i també els retornaren la Mort i l’Hades , el seu reialme , i tots van ser jutjats segons les seves obres .
66020014	Després la Mort mateixa i l’Hades , el seu reialme , van ser llançats a l’estany de foc , que és la segona mort .
66020015	I tots els qui no eren escrits en el llibre de la vida també foren llançats a l’estany de foc .
66021001	Després vaig veure un cel nou i una terra nova . El primer cel i la primera terra havien passat , i el mar ja no existia .
66021002	Llavors vaig veure baixar del cel , venint de Déu , la ciutat santa , la nova Jerusalem , abillada com una núvia que s’engalana per al seu espòs .
66021003	I vaig sentir una veu forta que proclamava des del tron : — Aquest és el tabernacle on Déu habitarà amb els homes . Ells seran el seu poble i el seu Déu serà “ Déu que és amb ells ” .
66021004	Eixugarà totes les llàgri-mes dels seus ulls , i no existirà més la mort , ni dol , ni crits , ni sofriment . Perquè les coses d’abans han passat .
66021005	I el qui seu al tron va afirmar : — Jo faig que tot sigui nou . I afegí : — Escriu aquestes paraules , perquè són certes i veritables .
66021006	Després em va dir : — Ja s’han complert ! Jo sóc l’alfa i l’omega , el principi i la fi . Al qui tingui set , jo li concediré que begui a la font de l’aigua de la vida sense pagar res .
66021007	El qui surti vencedor rebrà tot això en herència . Jo seré el seu Déu , i ell serà fill meu .
66021008	Però els covards , els descreguts , els corromputs , els assassins , els libidinosos , els qui practiquen la bruixeria , els idòlatres i tots els mentiders tindran la seva part a l’estany de foc atiat amb sofre , que és la segona mort .
66021009	Aleshores va venir un dels set àngels que tenien les set copes plenes de les set darreres plagues , i em va parlar així : — Vine i et mostraré la núvia , l’esposa de l’Anyell .
66021010	Em va transportar en esperit dalt d’una muntanya gran i alta i em féu veure la ciutat santa de Jerusalem , que baixava del cel , venint de Déu
66021011	i envoltada de la seva glòria . Resplendia com la pedra més preciosa , com un jaspi cristallí .
66021012	Tenia una muralla gran i alta , amb dotze portes , i a les portes hi havia dotze àngels i dotze noms gravats , que són els noms de les dotze tribus d’Israel .
66021013	Tres portes miraven a llevant , tres portes al nord , tres portes al sud i tres portes a ponent .
66021014	La muralla de la ciutat reposava sobre dotze fonaments que duien els dotze noms dels dotze apòstols de l’Anyell .
66021015	El qui em parlava tenia una vara d’or per a amidar la ciutat , les seves portes i la seva muralla .
66021016	La ciutat té la forma d’un quadrat : la seva llargada és igual a l’amplada . Va amidar , doncs , la ciutat amb la vara , i el seu perímetre era de dotze mil estadis ; la llargada , l’amplada i l’alçada són iguals .
66021017	Va amidar també la muralla , i tenia cent quaranta-quatre colzades de gruix , amb la mida d’home que l’àngel feia servir .
66021018	La muralla era tota de jaspi , i la ciutat , d’or brunyit semblant al cristall més pur .
66021019	Els fonaments de la muralla de la ciutat estaven adornats amb dotze pedres precioses de tota mena : el primer fonament era jaspi ; el segon , safir ; el tercer , calcedònia ; el quart , maragda ;
66021020	el cinquè , sardònix ; el sisè , sarda ; el setè , crisòlit ; el vuitè , beril ; el novè , topazi ; el desè , àgata ; l’onzè , jacint ; el dotzè , ametista .
66021021	Les dotze portes eren dotze perles ; cada una era una sola perla . I la plaça de la ciutat era d’or brunyit com el cristall .
66021022	De temple no n’hi vaig veure , perquè el seu temple és el Senyor , Déu de l’univers , junt amb l’Anyell .
66021023	La ciutat no necessita que la illuminin el sol o la lluna , perquè la glòria de Déu l’omple de claror , i l’Anyell és el gresol que la illumina .
66021024	Les nacions caminaran a la seva llum , i els reis de la terra li portaran les seves riqueses .
66021025	Les seves portes no es tancaran en tot el dia , perquè allí les nits no existiran .
66021026	Li portaran , doncs , les riqueses i l’esplendor de les nacions .
66021027	Però no hi entrarà res d’impur , no hi entraran els corromputs ni els mentiders . Tan sols hi entraran els inscrits en el llibre de la vida de l’Anyell .
66022001	L’àngel em va mostrar també el riu de l’aigua de la vida , transparent com el cristall , que naixia del tron de Déu i de l’Anyell .
66022002	Al mig de la plaça de la ciutat , amb el riu a banda i banda , hi ha l’arbre de la vida , que fa fruit dotze vegades ; cada mes dóna el seu fruit , i les seves fulles serveixen per a guarir els pobles .
66022003	A la ciutat no hi haurà res de maleït . Hi tindran el seu tron Déu i l’Anyell . Els seus servents l’adoraran ,
66022004	el veuran cara a cara i portaran el nom d’ell escrit al front .
66022005	La nit ja no existirà , no caldrà la llum dels gresols ni la llum del sol : el Senyor Déu els illuminarà , i regnaran pels segles dels segles .
66022006	Després l’àngel em va dir : — Les paraules que has sentit són certes i veritables . El Senyor Déu , que inspira els profetes , ha enviat el seu àngel per fer conèixer als seus servents allò que aviat s’ha de complir .
66022007	“ Vinc de seguida . ” Feliços els qui fan cas de les paraules de la profecia que hi ha en aquest llibre !
66022008	Jo , Joan , sóc el qui vaig sentir i vaig veure aquestes coses . I després de sentir-les i veure-les , em vaig prosternar als peus de l’àngel que me les havia mostrades , amb la intenció d’adorar-lo .
66022009	Però ell em digué : — No ho facis pas ! Jo no sóc més que un servent de Déu , com tu i com els teus germans els profetes , i com tots els qui fan cas de les paraules que hi ha en aquest llibre . A Déu , has d’adorar .
66022010	L’àngel em digué encara : — No guardis sota segell les paraules de la profecia que hi ha en aquest llibre , perquè el temps s’acosta .
66022011	Que el malvat continuï fent el mal i que l’impur continuï en la impuresa , però que l’home bo no deixi de fer el bé i que l’ho- me sant continuï santificant-se !
66022012	« Vinc de seguida , i m’acompanya la meva recompensa , per pagar a cadascú segons les seves obres .
66022013	Jo sóc l’alfa i l’omega , el primer i el darrer , el principi i la fi .
66022014	» Feliços els qui renten els seus vestits per poder tenir accés a l’arbre de la vida i poder entrar a la ciutat per les seves portes !
66022015	Fora els gossos , els qui practiquen la bruixeria , els libidinosos , els assassins , els idòlatres i tots els qui estimen o fabriquen la mentida !
66022016	» Jo , Jesús , he enviat el meu àngel perquè doni testimoni davant vostre de tot el que es refereix a les esglésies . Jo sóc el rebrot del llinatge de David , l’estel resplendent del matí . »
66022017	L’Esperit i l’esposa diuen : « Vine ! » I els qui escolten , que diguin : « Vine ! » Qui tingui set , que vingui . Qui vulgui , que prengui aigua de la vida sense pagar res .
66022018	Adverteixo solemnement a tothom qui escolti les paraules de la profecia que hi ha en aquest llibre que , si algú hi posa res més , Déu posarà damunt d’ell les plagues escrites en aquest llibre ,
66022019	i si algú treu cap paraula del llibre d’aquesta profecia , Déu li traurà la seva part de l’arbre de la vida i de la ciutat santa que aquest llibre ha descrit .
66022020	El qui dóna testimoni de tot això , diu : « Sí , vinc de seguida . » Amén ! Vine , Senyor Jesús !
66022021	Que la gràcia de Jesús , el Senyor , sigui amb tothom .
